{
    "id": 107894,
    "title": "1987 BTL 175   BETÆNKNING OVER FORSLAG TIL LOV OM ÆNDRING AF LOV OM DAGPENGE VED SYGDOM   ELLER FØDSEL (REGULERING AF DAGPENGENES HØJESTE BELØB OG DAGPENGEUDBETALING I   2.-5. UGE EFTER ARBEJDSGIVERPERIODEN)    NR L 175 1987-88, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1987/1 BTL 175",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 175 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om dagpenge ved sygdom  \r\n\r\n eller fødsel (Regulering af dagpengenes højeste beløb og dagpengeudbetaling i  \r\n\r\n 2.-5. uge efter arbejdsgiverperioden) <BR>  \r\n\r\n Nr L 175 1987-88, 1. samling </P>  \r\n\r\n<P></P>  \r\n\r\n<P>Afgivet af Socialudvalget </P>  \r\n\r\n<P></P>  \r\n\r\n<P>Afgivet: 19880315 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til socialministeren, som denne har besvaret dels </P>  \r\n\r\n<P>skriftligt, dels i samråd. </P>  \r\n\r\n<P>Udvalget har endvidere modtaget skriftlige henvendelser fra Dansk </P>  \r\n\r\n<P>Arbejdsgiverforening og Kommunernes Landsforening. </P>  \r\n\r\n<P>Der er af socialministeren og af nogle mindretal stillet </P>  \r\n\r\n<P>ændringsforslag, hvorom henvises til de ledsagende bemærkninger. </P>  \r\n\r\n<P>Et af udvalgets spørgsmål er optrykt som bilag til betænkningen </P>  \r\n\r\n<P>tillige med socialministerens svar herpå. </P>  \r\n\r\n<P>Herefter indstiller et <B>mindretal</B> (Det Konservative Folkepartis,  \r\n\r\n</P>  \r\n\r\n<P>Venstres og Centrum-Demokraternes medlemmer af udvalget) </P>  \r\n\r\n<P>lovforslaget til <B>vedtagelse</B> med de af socialministeren stillede  \r\n\r\n</P>  \r\n\r\n<P>ændringsforslag. </P>  \r\n\r\n<P>Et <B>andet mindretal</B> (Socialdemokratiets medlemmer af udvalget) </P>  \r\n\r\n<P>indstiller lovforslaget til <B>vedtagelse</B> med de af mindretallet </P>  \r\n\r\n<P>under nr. 8, 9 og 10 stillede ændringsforslag. </P>  \r\n\r\n<P>Forslaget om nedsættelse af arbejdsgiverperioden fra 5 uger til 1 </P>  \r\n\r\n<P>uge er en følge af trepartsaftalen. Det fremgår af aftalen, at </P>  \r\n\r\n<P>denne nedsættelse ikke ændrer ved de enkelte arbejdstageres </P>  \r\n\r\n<P>rettigheder under sygdom. </P>  \r\n\r\n<P>Mindretallet har derfor stillet et ændringsforslag, der indebærer, </P>  \r\n\r\n<P>at de lønmodtagere, som hidtil har haft ret til at få deres </P>  \r\n\r\n<P>sygedagpenge udbetalt af arbejdsgiveren i de første 5 uger af </P>  \r\n\r\n<P>sygdomsperioden, fortsat vil have ret til dette. Kommunen </P>  \r\n\r\n<P>refunderer herefter arbejdsgiveren dagpengene for 2. til 5. uge. </P>  \r\n\r\n<P>En sådan refusionsordning vil medføre, at 250.000 lønmodtagere ikke </P>  \r\n\r\n<P>skal henvende sig til kommunerne for at få udbetalt dagpenge, og </P>  \r\n\r\n<P>refusionsordningen vil medføre det mindst mulige administrative </P>  \r\n\r\n<P>besvær. </P>  \r\n\r\n<P>Mindretallet kan i øvrigt stemme for socialministerens </P>  \r\n\r\n<P>ændringsforslag for så vidt angår den offentlige </P>  \r\n\r\n<P>arbejdsgiverperiode. </P>  \r\n\r\n<P>Et <B>tredje mindretal</B> (Socialistisk Folkepartis medlemmer af  \r\n\r\n udvalget) </P>  \r\n\r\n<P>indstiller lovforslaget til <B>vedtagelse</B> med de af mindretallet </P>  \r\n\r\n<P>stillede ændringsforslag. </P>  \r\n\r\n<P>Mindretallet ønsker endvidere at udtale følgende: </P>  \r\n\r\n<P>Lovforslaget indeholder dels en regulering af dagpengenes højeste </P>  \r\n\r\n<P>beløb, dels et bud på, hvordan den nedsatte arbejdsgiverperiode </P>  \r\n\r\n<P>rent praktisk kan administreres. Det er mindretallets opfattelse, </P>  \r\n\r\n<P>at reguleringen af dagpengene skulle være sket med den manko, der </P>  \r\n\r\n<P>har kunnet konstateres siden 1982, dvs. omkring 18 pct. Endvidere </P>  \r\n\r\n<P>mener mindretallet, at den automatiske regulering 2 gange årligt </P>  \r\n\r\n<P>efter lønudviklingen på arbejdsmarkedet burde genindføres. Begge </P>  \r\n\r\n<P>dele har mindretallet tidligere stillet forslag om. Til trods for </P>  \r\n\r\n<P>disse mangler vil mindretallet naturligvis støtte den foreslåede </P>  \r\n\r\n<P>forbedring. </P>  \r\n\r\n<P>Kort før jul vedtog et flertal i Folketinget en nedsættelse af </P>  \r\n\r\n<P>arbejdsgiverperioden for sygedagpenge, men udskød beslutningen </P>  \r\n\r\n<P>om, hvordan den nye ordning skulle administreres. Det skete efter </P>  \r\n\r\n<P>en del kaos, hvor de af ministeren udarbejdede modeller ville </P>  \r\n\r\n<P>medføre en omfattende meradministration. Socialministeren har nu </P>  \r\n\r\n<P>hittet på noget nyt, som imidlertid stadig vil medføre betydelige </P>  \r\n\r\n<P>administrative merudgifter, hvilket i sig selv er uacceptabelt. </P>  \r\n\r\n<P>Hertil kommer, at der efter mindretallets opfattelse er en tæt </P>  \r\n\r\n<P>sammenhæng mellem sygdom og arbejdsmiljø. Meget sygefravær kan </P>  \r\n\r\n<P>direkte henføres til forhold på en arbejdsplads. Blandt de </P>  \r\n\r\n<P>midler, der kan bruges til at forebygge denne form for sygdom, er </P>  \r\n\r\n<P>et stærkt økonomisk incitament for arbejdsgiveren til at forbedre </P>  \r\n\r\n<P>arbejdsmiljøet. Det kan bl.a. opnås ved en rimelig lang </P>  \r\n\r\n<P>arbejdsgiverperiode for udgifterne til sygedagpenge. Af disse </P>  \r\n\r\n<P>grunde har mindretallet stillet ændringsforslag, der betyder, at </P>  \r\n\r\n<P>arbejdsgiverperioden igen bliver på 5 uger. Mindretallet vil </P>  \r\n\r\n<P>samtidig ikke afvise, at den burde være endnu længere. Endvidere </P>  \r\n\r\n<P>har mindretallet ved denne lejlighed overvejet at foreslå andre </P>  \r\n\r\n<P>ændringer i sygedagpengeordningen som f.eks. en ophævelse af </P>  \r\n\r\n<P>varighedsbegrænsningen, men har besluttet i stedet at fremsætte </P>  \r\n\r\n<P>selvstændige forslag om disse problemer. </P>  \r\n\r\n<P>Et <B>fjerde mindretal</B> (Det Radikale Venstres medlem af udvalget) kan  \r\n\r\n</P>  \r\n\r\n<P>stemme for de af socialministeren stillede ændringsforslag </P>  \r\n\r\n<P>vedrørende den offentlige arbejdsgiverperiode, vil undlade at </P>  \r\n\r\n<P>stemme for de af Socialdemokratiet og Socialistisk Folkeparti </P>  \r\n\r\n<P>stillede ændringsforslag og vil ved 3. behandling hverken stemme </P>  \r\n\r\n<P>for eller imod lovforslaget som helhed. </P>  \r\n\r\n<P>I december 1987 tilsluttede mindretallet sig regeringens forslag om </P>  \r\n\r\n<P>at forkorte arbejdsgiverperioden fra 5 til 1 uge, en merudgift </P>  \r\n\r\n<P>for staten på over halvanden milliard kroner. Der herskede da i </P>  \r\n\r\n<P>Socialministeriet stor usikkerhed om, hvilken administrativ </P>  \r\n\r\n<P>model, der skulle vælges, og Socialudvalget anvendte megen tid på </P>  \r\n\r\n<P>at opklare konsekvenserne af et omfattende ændringsforslag fra </P>  \r\n\r\n<P>ministeren, som så blev trukket tilbage i allersidste øjeblik. </P>  \r\n\r\n<P>Mindretallet kunne derfor tilslutte sig ministerens endelige </P>  \r\n\r\n<P>forslag, der gik ud på, at regeringen skulle fremsætte et </P>  \r\n\r\n<P>gennemarbejdet forslag senest 15. januar 1988. </P>  \r\n\r\n<P>Ved fremsættelsen af nærværende lovforslag (L 175) stod det </P>  \r\n\r\n<P>imidlertidig klart, at Socialministeriet ikke var kommet meget </P>  \r\n\r\n<P>længere med hensyn til at finde en administrativ model, der ikke </P>  \r\n\r\n<P>var alt for kostbar. Ministeren talte ved 1. behandling om </P>  \r\n\r\n<P>merudgifter på 130 mio. kr. alene til kommunernes administration </P>  \r\n\r\n<P>af ordningen, men bebudede samtidig væsentlige ændringsforslag, </P>  \r\n\r\n<P>der skulle kunne nedbringe udgifterne. </P>  \r\n\r\n<P>Ved en forlængelse af de offentlige arbejdsgiveres dagpengeperiode </P>  \r\n\r\n<P>med yderligere 12 uger reduceres udgifterne til 45 mio. kr. </P>  \r\n\r\n<P>Ved valg af en anden administrativ model (refusionsordningen) kan </P>  \r\n\r\n<P>kommunernes merudgifter nedbringes med yderligere ca. 7 mio. kr. </P>  \r\n\r\n<P>Uanset hvilken model der vælges, finder mindretallet det </P>  \r\n\r\n<P>uacceptabelt, at tildeling af over halvanden milliard kroner til </P>  \r\n\r\n<P>arbejdsgivere skal udløse store offentlige merudgifter alene til </P>  \r\n\r\n<P>administration. Det stemmer overordentlig dårligt sammen med </P>  \r\n\r\n<P>regeringens erklærede mål om at begrænse de offentlige udgifter </P>  \r\n\r\n<P>og offentlige ansættelser. Da det yderligere fremgår af </P>  \r\n\r\n<P>betænkningen, at det største af &#187;aftalepartierne&#171; ikke står bag  \r\n\r\n</P>  \r\n\r\n<P>den valgte administrative model, men foretrækker en </P>  \r\n\r\n<P>refusionsordning vedrørende de private arbejdsgivere, finder </P>  \r\n\r\n<P>mindretallet ikke at kunne tage medansvar for lovændringen. </P>  \r\n\r\n<P>Et <B>femte mindretal</B> (Fremskridtspartiets medlem af udvalget), </P>  \r\n\r\n<P>indstiller lovforslaget til <B>forkastelse</B> ved 3. behandling, fordi  \r\n\r\n</P>  \r\n\r\n<P>det overskrider, hvad landets økonomi kan bære. </P>  \r\n\r\n<P>Mindretallet går også imod de af SF stillede ændringsforslag og </P>  \r\n\r\n<P>henviser herved til partiets udtalelser ved behandlingen af </P>  \r\n\r\n<P>forslag til lov om ændring af lov om dagpenge ved sygdom eller </P>  \r\n\r\n<P>fødsel. (Nedsættelse af arbejdsgiverperioden) (L 123) i december </P>  \r\n\r\n<P>1987. </P>  \r\n\r\n<P>Hvad ministerens ændringsforslag angår, har Fremskridtspartiet </P>  \r\n\r\n<P>forstået, at de udgør et uadskilleligt, sammenhængende hele, hvis </P>  \r\n\r\n<P>altdominerende virkning er offentlige besparelser på 90 mio. kr. </P>  \r\n\r\n<P>årligt i forhold til lovforslaget af 15. januar 1988. </P>  \r\n\r\n<P>Fremskridtspartiet stemmer herefter ja til disse ændringsforslag. </P>  \r\n\r\n<P>Socialdemokratiets ændringsforslag er fremkommet så sent, at det </P>  \r\n\r\n<P>ikke har været muligt under udvalgsbehandlingen at få en analyse </P>  \r\n\r\n<P>af, om det samfundsøkonomisk indebærer en administrativ </P>  \r\n\r\n<P>besparelse eller ej. Umiddelbart synes det, som om </P>  \r\n\r\n<P>toledsordningen øger administrationsbehovet og dermed den </P>  \r\n\r\n<P>samfundsøkonomiske omkostning. Når der derfor skal tages stilling </P>  \r\n\r\n<P>på det foreliggende, ufuldkomne grundlag, der hidtil er </P>  \r\n\r\n<P>tilvejebragt, må mindretallet indstille de socialdemokratiske </P>  \r\n\r\n<P>ændringsforslag til forkastelse som mere ufornuftige end den af </P>  \r\n\r\n<P>ministeren nu foreslåede løsning, hvor udbetalingerne i alt </P>  \r\n\r\n<P>væsentligt styres fra kommunekontorerne. </P>  \r\n\r\n<P>Ændringsforslag </P>  \r\n\r\n<P>Til § 1 </P>  \r\n\r\n<P>Af <B>socialministeren,</B> tiltrådt af et <B>mindretal</B> (KF, V og CD):  \r\n\r\n</P>  \r\n\r\n<P>1) Før nr. 1 indsættes som nyt nummer: </P>  \r\n\r\n<P>&#187;01. I <B>§ 1</B> indsættes efter stk. 1 som nyt stykke: </P>  \r\n\r\n<P>&#187;Stk. 2. Dagpenge efter denne lov ydes af </P>  \r\n\r\n<P>1) arbejdsgivere, der er omfattet af lov om Arbejdsgivernes </P>  \r\n\r\n<P>Elevrefusion (private arbejdsgivere), efter reglerne i afsnit I, </P>  \r\n\r\n<P>2) offentlige arbejdsgivere efter reglerne i afsnit I samt </P>  \r\n\r\n<P>3) det sociale udvalg.&#171; </P>  \r\n\r\n<P>Stk. 2 bliver herefter stk. 3.' </P>  \r\n\r\n<P>Af et <B>mindretal</B> (SF): </P>  \r\n\r\n<P>2) Før nr. 1 indsættes som nyt nummer: </P>  \r\n\r\n<P>&#187;02. I <B>§ 3, stk. 1,</B> ændres &#187;1 uge&#171; til: &#187;5  \r\n\r\n uger&#171;.' </P>  \r\n\r\n<P>Af <B>socialministeren,</B> tiltrådt af et <B>mindretal</B> (KF, V og CD):  \r\n\r\n</P>  \r\n\r\n<P>3) Før nr. 1 indsættes som nyt nummer: </P>  \r\n\r\n<P>&#187;03. <B>§ 3, stk. 1,</B> affattes således: </P>  \r\n\r\n<P>&#187;Lønmodtagere, der ved sygdommens indtræden har været beskæftiget  \r\n\r\n</P>  \r\n\r\n<P>hos arbejdsgiveren i mindst 40 timer inden for de sidste 4 uger, </P>  \r\n\r\n<P>og som ikke får udbetalt fuld løn under sygdommen, har ret til </P>  \r\n\r\n<P>dagpenge fra arbejdsgiveren i 1 uge regnet fra 1. hele fraværsdag </P>  \r\n\r\n<P>(arbejdsgiverperioden). Lønmodtagere, der er beskæftiget hos </P>  \r\n\r\n<P>offentlige arbejdsgivere, har dog ret til dagpenge fra </P>  \r\n\r\n<P>arbejdsgiveren i yderligere 12 uger efter udløbet af </P>  \r\n\r\n<P>arbejdsgiverperioden.&#171;&#187; </P>  \r\n\r\n<P>Af et <B>mindretal</B> (SF): </P>  \r\n\r\n<P>4) Før nr. 1 indsættes som nyt nummer: </P>  \r\n\r\n<P>&#187;04. I <B>§ 7</B> indsættes efter stk. 1 som nyt stykke: </P>  \r\n\r\n<P>&#187;Stk. 2. Under sygdom af mere end 2 ugers varighed kan </P>  \r\n\r\n<P>arbejdsgiveren kræve, at lønmodtageren fra sin egen læge eller </P>  \r\n\r\n<P>fra en specialist, som er valgt af lønmodtageren, fremskaffer </P>  \r\n\r\n<P>nærmere oplysninger om sygdommens varighed. Udgifterne afholdes </P>  \r\n\r\n<P>af arbejdsgiveren. Opfylder lønmodtageren ikke denne pligt, uden </P>  \r\n\r\n<P>at der foreligger fyldestgørende begrundelse herfor, bortfalder </P>  \r\n\r\n<P>retten til dagpenge fra arbejdsgiveren.&#171; </P>  \r\n\r\n<P>Stk. 2 og 3 bliver herefter stk. 3 og 4.' </P>  \r\n\r\n<P>Af <B>socialministeren,</B> tiltrådt af et <B>mindretal</B> (KF, V og CD):  \r\n\r\n</P>  \r\n\r\n<P>5) Før nr. 1 indsættes som nyt nummer: </P>  \r\n\r\n<P>&#187;05. I <B>§ 7</B> indsættes efter stk. 1 som nyt stykke: </P>  \r\n\r\n<P>&#187;Stk. 2. Under sygdom af mere end 2 ugers varighed kan offentlige  \r\n\r\n</P>  \r\n\r\n<P>arbejdsgivere kræve, at lønmodtageren fra sin egen læge eller fra </P>  \r\n\r\n<P>en specialist, som er valgt af lønmodtageren, fremskaffer nærmere </P>  \r\n\r\n<P>oplysninger om sygdommens varighed. Udgifterne afholdes af </P>  \r\n\r\n<P>arbejdsgiveren. Opfylder lønmodtageren ikke denne pligt, uden at </P>  \r\n\r\n<P>der foreligger fyldestgørende begrundelse herfor, bortfalder </P>  \r\n\r\n<P>retten til dagpenge fra arbejdsgiveren.&#171; </P>  \r\n\r\n<P>Stk. 2 og 3 bliver herefter stk. 3 og 4.' </P>  \r\n\r\n<P>6) Efter nr. 1 indsættes som nyt nummer: </P>  \r\n\r\n<P>&#187;06. I <B>§ 15, stk. 1,</B> ændres &#187;i arbejdsgiverperioden&#171;  \r\n\r\n til: &#187;efter </P>  \r\n\r\n<P>reglerne i dette afsnit&#171;.' </P>  \r\n\r\n<P>7) Efter nr. 1 indsættes som nyt nummer: </P>  \r\n\r\n<P>&#187;07. <B>§ 16, stk. 1,</B> affattes således: </P>  \r\n\r\n<P>&#187;Det sociale udvalg udbetaler dagpenge </P>  \r\n\r\n<P>1) til lønmodtagere, der er beskæftiget hos private arbejdsgivere, </P>  \r\n\r\n<P>ved sygdom ud over arbejdsgiverperioden, </P>  \r\n\r\n<P>2) til lønmodtagere, der er beskæftiget hos offentlige </P>  \r\n\r\n<P>arbejdsgivere, ved sygdom ud over de første 12 uger efter </P>  \r\n\r\n<P>arbejdsgiverperioden, </P>  \r\n\r\n<P>3) til lønmodtagere, der ikke har ret til dagpenge fra </P>  \r\n\r\n<P>arbejdsgiveren, </P>  \r\n\r\n<P>4) til personer med dagpengegivende anden erhvervsindtægt samt </P>  \r\n\r\n<P>5) til andre, der har ret til dagpenge, herunder dagpenge ved fødsel </P>  \r\n\r\n<P>og adoption samt ved bortfald af delpension,&#187;&#187; </P>  \r\n\r\n<P>Af et <B>mindretal</B> (S): </P>  \r\n\r\n<P>Underændringsforslag </P>  \r\n\r\n<P>til ændringsforslag nr. 7 </P>  \r\n\r\n<P>8) I den under ændringsforslag nr. 7 foreslåede affattelse af <B>§ 16,  \r\n\r\n</B></P>  \r\n\r\n<P>stk. 1, affattes <B>nr. 1</B> således: </P>  \r\n\r\n<P>&#187;1) til lønmodtagere, der er beskæftiget hos private arbejdsgivere,  \r\n\r\n</P>  \r\n\r\n<P>ved sygdom ud over de første 4 uger efter arbejdsgiverperioden,&#187;.  \r\n\r\n</P>  \r\n\r\n<P>9) Efter nr. 1 indsættes som nyt nummer: </P>  \r\n\r\n<P>&#187;08. I <B>§ 16</B> indsættes efter stk. 2 som nyt stykke: </P>  \r\n\r\n<P>&#187;Stk. 3. Dagpenge efter stk. 1, nr. 1, udlægges i de første 4 uger  \r\n\r\n</P>  \r\n\r\n<P>efter arbejdsgiverperiodens udløb af den private arbejdsgiver, </P>  \r\n\r\n<P>der har udbetalt dagpenge i arbejdsgiverperioden. Det sociale </P>  \r\n\r\n<P>udvalg refunderer private arbejdsgivere det udlagte beløb efter </P>  \r\n\r\n<P>regler, der fastsættes af chefen for Sikringsstyrelsen. Undlader </P>  \r\n\r\n<P>en privat arbejdsgiver helt eller delvis at udlægge dagpenge i </P>  \r\n\r\n<P>2.-5. fraværsuge, og skønner det sociale udvalg, at undladelsen </P>  \r\n\r\n<P>er uberettiget eller skyldes manglende betalingsevne, udbetaler </P>  \r\n\r\n<P>det sociale udvalg dagpenge direkte til lønmodtageren og </P>  \r\n\r\n<P>underretter arbejdsgiveren.&#171;&#187; </P>  \r\n\r\n<P>10) Efter nr. 1 indsættes som nyt nummer: </P>  \r\n\r\n<P>&#187;09. <B>§ 18, stk. 1,</B> affattes således: </P>  \r\n\r\n<P>&#187;Når private arbejdsgivere har udbetalt dagpenge i de første 4 uger  \r\n\r\n</P>  \r\n\r\n<P>efter arbejdsgiverperioden og offentlige arbejdsgivere yderligere </P>  \r\n\r\n<P>har udbetalt dagpenge i de første 12 uger efter </P>  \r\n\r\n<P>arbejdsgiverperioden, har den sikrede ret til dagpenge fra det </P>  \r\n\r\n<P>sociale udvalg fra 1. fraværsdag efter disse perioders udløb, </P>  \r\n\r\n<P>såfremt den sikrede har indgivet anmodning inden 1 uge efter </P>  \r\n\r\n<P>periodernes udløb.&#171;&#187; </P>  \r\n\r\n<P>Af <B>socialministeren,</B> tiltrådt af et <B>mindretal</B> (KF, V og CD):  \r\n\r\n</P>  \r\n\r\n<P>11) Efter nr. 1 indsættes som nyt nummer: </P>  \r\n\r\n<P>&#187;010. <B>§ 18, stk. 1,</B> affattes således: </P>  \r\n\r\n<P>&#187;Når private arbejdsgivere har udbetalt dagpenge i </P>  \r\n\r\n<P>arbejdsgiverperioden og offentlige arbejdsgivere yderligere har </P>  \r\n\r\n<P>udbetalt dagpenge i de første 12 uger efter arbejdsgiverperioden, </P>  \r\n\r\n<P>har den sikrede ret til dagpenge fra det sociale udvalg fra 1. </P>  \r\n\r\n<P>fraværsdag efter disse perioders udløb, såfremt den sikrede har </P>  \r\n\r\n<P>indgivet anmodning inden 1 uge efter periodernes udløb.&#171;&#187; </P>  \r\n\r\n<P>12) I det under <B>nr. 2</B> foreslåede <B>§ 21, stk. 2,</B> ændres  \r\n\r\n &#187;4 uger&#171; til: </P>  \r\n\r\n<P>&#187;12 uger&#171;. </P>  \r\n\r\n<P>Af et <B>mindretal</B> (SF): </P>  \r\n\r\n<P>13) Efter nr. 2 indsættes som nyt nummer: </P>  \r\n\r\n<P>&#187;011. I <B>§ 23, nr. 4,</B> indsættes efter &#187;af dagpenge&#171;  \r\n\r\n ordene: &#187;i de </P>  \r\n\r\n<P>første 5 uger af en sygeperiode&#171;.' </P>  \r\n\r\n<P>Af <B>socialministeren,</B> tiltrådt af et <B>mindretal</B> (KF, V og CD):  \r\n\r\n</P>  \r\n\r\n<P>14) Efter nr. 2 indsættes som nyt nummer: </P>  \r\n\r\n<P>&#187;012. I <B>§ 25, stk. 2</B> og <B>4,</B> ændres &#187;103 uger&#171;  \r\n\r\n til: &#187;91 uger&#171;.' </P>  \r\n\r\n<P>Af et <B>mindretal</B> (SF): </P>  \r\n\r\n<P>15) Efter nr. 2 indsættes som nyt nummer: </P>  \r\n\r\n<P>&#187;013. I <B>§ 25, stk. 2</B> og <B>4,</B> ændres &#187;103 uger&#171;  \r\n\r\n til: &#187;99 uger&#171;.' </P>  \r\n\r\n<P>16) Efter nr. 2 indsættes som nyt nummer: </P>  \r\n\r\n<P>&#187;014. I <B>§ 25, stk. 3, nr. 2,</B> og <B>§ 26, stk. 2, nr. 2,</B> og  \r\n\r\n<B>§ 26, stk. </B></P>  \r\n\r\n<P>5, 3. pkt., ændres &#187;den første uge&#171; til: &#187;de første 5  \r\n\r\n uger&#171;.' </P>  \r\n\r\n<P>Af <B>socialministeren,</B> tiltrådt af et <B>mindretal</B> (KF, V og CD):  \r\n\r\n</P>  \r\n\r\n<P>17) Efter nr. 2 indsættes som nyt nummer: </P>  \r\n\r\n<P>&#187;015. <B>§ 25, stk. 3, nr. 2,</B> udgår, og i stedet indsættes som  \r\n\r\n nye </P>  \r\n\r\n<P>numre: </P>  \r\n\r\n<P>&#187;2) fra offentlige arbejdsgivere i de første 12 uger efter </P>  \r\n\r\n<P>arbejdsgiverperioden, </P>  \r\n\r\n<P>3) fra det sociale udvalg i de første 13 uger af fraværsperioden for </P>  \r\n\r\n<P>lønmodtagere og i de første 3 uger af fraværsperioden for </P>  \r\n\r\n<P>personer med anden dagpengegivende erhvervsindtægt og&#171;. </P>  \r\n\r\n<P>Nr. 3 bliver herefter nr. 4.' </P>  \r\n\r\n<P>18) Efter nr. 2 indsættes som nyt nummer: </P>  \r\n\r\n<P>&#187;016. <B>§ 26, stk. 2, nr. 2,</B> udgår, og i stedet indsættes som  \r\n\r\n nye </P>  \r\n\r\n<P>numre: </P>  \r\n\r\n<P>&#187;2) fra offentlige arbejdsgivere i de første 12 uger efter </P>  \r\n\r\n<P>arbejdsgiverperioden, </P>  \r\n\r\n<P>3) fra det sociale udvalg i de første 13 uger af fraværsperioden for </P>  \r\n\r\n<P>lønmodtagere og i de første 3 uger af fraværsperioden for </P>  \r\n\r\n<P>personer med anden dagpengegivende erhvervsindtægt og&#171;. </P>  \r\n\r\n<P>Nr. 3 bliver herefter nr. 4.' </P>  \r\n\r\n<P>19) Efter nr. 2 indsættes som nyt nummer: </P>  \r\n\r\n<P>&#187;017. I <B>§ 26, stk. 5, 3. pkt.,</B> ændres &#187;den første  \r\n\r\n uge&#171; til: &#187;de </P>  \r\n\r\n<P>første 13 uger&#171;.' </P>  \r\n\r\n<P>20) Efter nr. 2 indsættes som nyt nummer: </P>  \r\n\r\n<P>&#187;018. I <B>§ 27, stk. 1,</B> ophæves <B>3. pkt.,</B> og i stedet  \r\n\r\n indsættes som nye </P>  \r\n\r\n<P>punktummer: </P>  \r\n\r\n<P>&#187;Ved sygdom hos personer, der er beskæftiget hos private </P>  \r\n\r\n<P>arbejdsgivere, regnes tidsrummet fra 1. fraværsdag efter udløbet </P>  \r\n\r\n<P>af arbejdsgiverperioden eller fra den fraværsdag, hvor </P>  \r\n\r\n<P>arbejdsgiveren er fritaget for dagpengepligten efter </P>  \r\n\r\n<P>bestemmelserne i lovens kapitel 2 og 4. Ved sygdom hos personer, </P>  \r\n\r\n<P>der er beskæftiget hos offentlige arbejdsgivere, regnes </P>  \r\n\r\n<P>tidsrummet fra 1. fraværsdag efter udløbet af de første 12 uger </P>  \r\n\r\n<P>efter arbejdsgiverperioden eller fra den fraværsdag, hvor </P>  \r\n\r\n<P>arbejdsgiveren er fritaget for dagpengepligten efter </P>  \r\n\r\n<P>bestemmelserne i lovens kapitel 2 og 4.&#171; </P>  \r\n\r\n<P>4. pkt. bliver herefter 5. pkt.' </P>  \r\n\r\n<P>21) Efter nr. 2 indsættes som nyt nummer: </P>  \r\n\r\n<P>&#187;019. <B>§ 40, 1. pkt.,</B> affattes således: </P>  \r\n\r\n<P>&#187;Private arbejdsgivere afholder udgifterne til dagpenge i </P>  \r\n\r\n<P>arbejdsgiverperioden, og offentlige arbejdsgivere afholder </P>  \r\n\r\n<P>udgifterne til dagpenge i de første 13 uger af  \r\n\r\n fraværsperioden.&#171;&#187; </P>  \r\n\r\n<P>Til § 2 </P>  \r\n\r\n<P>Af <B>socialministeren,</B> tiltrådt af et <B>flertal</B> (udvalget med  \r\n\r\n undtagelse </P>  \r\n\r\n<P>af SF): </P>  \r\n\r\n<P>22) Efter stk. 1 indsættes som nyt stykke: </P>  \r\n\r\n<P>&#187;Stk. 2. Lønmodtagere, der ved lovens ikrafttræden modtager dagpenge  \r\n\r\n</P>  \r\n\r\n<P>fra offentlige arbejdsgivere efter de hidtil gældende regler, </P>  \r\n\r\n<P>overgår til at modtage dagpenge efter bestemmelserne i denne lov.&#171;  \r\n\r\n</P>  \r\n\r\n<P>Bemærkninger </P>  \r\n\r\n<P>Til nr. 1, 3, 5, 6, 7, 11, 12, 14, 17, 18, 19, 20 og 21 </P>  \r\n\r\n<P>Som det fremgår af bemærkningerne til lovforslaget under punkt B, </P>  \r\n\r\n<P>har administrationen af dagpengeordningen for lønmodtagere i </P>  \r\n\r\n<P>2.-5. fraværsuge været forhandlet med Kommunernes Landsforening. </P>  \r\n\r\n<P>Der blev herunder opnået enighed om, hvordan en refusionsordning </P>  \r\n\r\n<P>for denne periode kunne tilrettelægges. Kommunernes Landsforening </P>  \r\n\r\n<P>tilkendegav dog samtidig, at en sådan ordning kun kunne forventes </P>  \r\n\r\n<P>at indebære en beskeden lettelse i administrationen. Endvidere </P>  \r\n\r\n<P>udtalte Dansk Arbejdsgiverforening, at en refusionsordning under </P>  \r\n\r\n<P>ingen omstændigheder kunne accepteres. Som følge heraf kunne der </P>  \r\n\r\n<P>alene fremsættes lovforslag om en ordning, der med få ændringer </P>  \r\n\r\n<P>opretholdt den med lov nr. 872 af 23. december 1987 om ændring af </P>  \r\n\r\n<P>dagpengeloven vedtagne ændring, dvs. at dagpengeudbetalingen </P>  \r\n\r\n<P>efter arbejdsgiverperioden overgår til det sociale udvalg. </P>  \r\n\r\n<P>Som nævnt i bemærkningerne indebærer dette betydelige administrative </P>  \r\n\r\n<P>merudgifter for kommunerne. Forhandlingerne er derfor videreført </P>  \r\n\r\n<P>med henblik på at sikre en ordning, som kan nedbringe de </P>  \r\n\r\n<P>administrative merudgifter væsentligt. </P>  \r\n\r\n<P>Efter enighed med Kommunernes Landsforening foreslås det, at der </P>  \r\n\r\n<P>etableres en ordning, hvorefter de offentlige arbejdsgivere </P>  \r\n\r\n<P>udbetaler dagpenge i 12 uger ud over arbejdsgiverperioden. En </P>  \r\n\r\n<P>sådan ordning vil formindske omfanget af den kommunale </P>  \r\n\r\n<P>administration af dagpengesager meget betydeligt. </P>  \r\n\r\n<P>Som konsekvens har det været nødvendigt i selve loven at definere, </P>  \r\n\r\n<P>hvad der forstås ved henholdsvis private og offentlige </P>  \r\n\r\n<P>arbejdsgivere. Som en anden konsekvens af de offentlige </P>  \r\n\r\n<P>arbejdsgiveres forpligtelse til at udbetale dagpenge i i alt 13 </P>  \r\n\r\n<P>uger indføres en ret for disse til efter 2 ugers fravær at kræve </P>  \r\n\r\n<P>af lønmodtageren, at denne fra sin egen læge eller fra en </P>  \r\n\r\n<P>specialist fremskaffer nærmere oplysninger om sygdommens varighed. </P>  \r\n\r\n<P>Desuden sikres det med ændringsforslagene, at lønmodtagere, der er </P>  \r\n\r\n<P>beskæftiget hos offentlige arbejdsgivere, har ret til dagpenge </P>  \r\n\r\n<P>fra arbejdsgiveren i de første 13 fraværsuger af en sygeperiode, </P>  \r\n\r\n<P>at lønmodtageren vil kunne få udbetalt forskud på dagpenge fra </P>  \r\n\r\n<P>det sociale udvalg i tilfælde af, at en offentlig arbejdsgiver </P>  \r\n\r\n<P>ikke opfylder sin forpligtelse til at yde dagpenge i de første 13 </P>  \r\n\r\n<P>uger af en sygeperiode, og endelig at varighedsbegrænsningen på i </P>  \r\n\r\n<P>alt 104 uger gælder for såvel privat som offentligt ansatte. </P>  \r\n\r\n<P>Ændringsforslagene indebærer tillige, at dagpenge til og med 13. </P>  \r\n\r\n<P>sygefraværsuge beregnes efter reglerne i dagpengelovens §§ 9 og </P>  \r\n\r\n<P>10 om beregning på grundlag af den aktuelle indtjening, således </P>  \r\n\r\n<P>at dagpenge fortsat beregnes på samme måde for privatansatte </P>  \r\n\r\n<P>arbejdstagere som for offentligt ansatte. I øvrigt henvises til </P>  \r\n\r\n<P>bemærkningerne til nr. 2 i det fremsatte lovforslag. </P>  \r\n\r\n<P>Med de foreliggende ændringsforslag skal der heller ikke længere </P>  \r\n\r\n<P>udbetales refusion efter lovens § 27 i de første 13 uger af </P>  \r\n\r\n<P>sygeperioden til de offentlige arbejdsgivere, der udbetaler løn </P>  \r\n\r\n<P>under sygdom. </P>  \r\n\r\n<P>Forslaget om, at de offentlige arbejdsgivere udbetaler dagpenge i 12 </P>  \r\n\r\n<P>uger ud over arbejdsgiverperioden, er udgiftsmæssigt neutralt i </P>  \r\n\r\n<P>forhold til den offentlige sektor set under eet. Det offentliges </P>  \r\n\r\n<P>udgifter som dagpengemyndighed reduceres med 1.050 mio. kr. </P>  \r\n\r\n<P>årligt, fordelt med 787,5 mio. kr. til staten og 262,5 mio. kr. </P>  \r\n\r\n<P>til primærkommunerne. Det offentliges udgifter som arbejdsgiver </P>  \r\n\r\n<P>forøges med et tilsvarende beløb, fordelt med 288 mio. kr. til </P>  \r\n\r\n<P>staten, 568 mio. kr. til primærkommunerne og 194 mio. kr. til </P>  \r\n\r\n<P>amtskommunerne. </P>  \r\n\r\n<P>Samlet vil ændringsforslagene således medføre en besparelse for </P>  \r\n\r\n<P>staten på 499,5 mio. kr., en merudgift for primærkommunerne på </P>  \r\n\r\n<P>305,5 mio. kr. og en merudgift for amtskommunerne på 194 mio. kr. </P>  \r\n\r\n<P>De økonomiske skøn er forbundet med betydelig usikkerhed, ikke </P>  \r\n\r\n<P>mindst på grund af ufuldstændige statistiske oplysninger om det </P>  \r\n\r\n<P>offentlige arbejdsmarked. Der er dog enighed med de kommunale </P>  \r\n\r\n<P>parter om, at ovenstående skøn lægges til grund ved </P>  \r\n\r\n<P>kompensationsdrøftelserne med kommunerne, og at der under hensyn </P>  \r\n\r\n<P>til skønnets usikkerhed gives mulighed for efterregulering. </P>  \r\n\r\n<P>Merudgifterne til kommunal administration af det oprindelige </P>  \r\n\r\n<P>lovforslag skønnedes at være 135 mio. kr. årligt. </P>  \r\n\r\n<P>Ændringsforslaget vil efter Socialministeriets og de kommunale </P>  \r\n\r\n<P>parters skøn reducere kommunernes administrative merudgifter til </P>  \r\n\r\n<P>ca. 45 mio. kr. årligt. </P>  \r\n\r\n<P>Til nr. 2, 4, 13, 15 og 16 </P>  \r\n\r\n<P>Ved ændringsforslagene tilbageføres arbejdsgiverperioden til 5 uger. </P>  \r\n\r\n<P>Til nr. 8, 9 og 10 </P>  \r\n\r\n<P>Ændringsforslagene indebærer, at det offentlige overtager udgifterne </P>  \r\n\r\n<P>til sygedagpenge efter dagpengeloven i arbejdsgiverperiodens 2., </P>  \r\n\r\n<P>3., 4. og 5. uge. </P>  \r\n\r\n<P>Ændringsforslagene er med hensyn til selve dagpengeudgifterne </P>  \r\n\r\n<P>udgiftsneutralt i forhold til lovforslaget. </P>  \r\n\r\n<P>Også den her foreslåede refusionsordning vil have konsekvenser for </P>  \r\n\r\n<P>den kommunale administration af loven. </P>  \r\n\r\n<P>Konsekvenserne vil dog være langt mindre, idet kommunerne undgår et </P>  \r\n\r\n<P>stort antal enkelthenvendelser fra lønmodtagere om dagpenge </P>  \r\n\r\n<P>allerede efter 1 uges sygdom. Arbejdsgiverne kan fremsætte deres </P>  \r\n\r\n<P>krav om refusion inden for en længere frist og således eventuelt </P>  \r\n\r\n<P>samle refusionskrav sammen for flere sygeperioder, før kravene </P>  \r\n\r\n<P>fremsættes over for kommunen. </P>  \r\n\r\n<P>Til nr. 22 </P>  \r\n\r\n<P>Det foreslås, at lønmodtagere, der i forbindelse med en løbende </P>  \r\n\r\n<P>sygeperiode modtager dagpenge fra offentlige arbejdsgivere efter </P>  \r\n\r\n<P>de hidtil gældende regler, dvs. i perioden til og med 5. </P>  \r\n\r\n<P>fraværsuge, overgår til at modtage dagpenge efter bestemmelserne </P>  \r\n\r\n<P>i denne lov, dvs. til og med 13. fraværsuge. </P>  \r\n\r\n<P>Jytte Andersen (S) Graversen (S) Sonja Mikkelsen (S) Jytte Hilden </P>  \r\n\r\n<P>(S) Erik B. Smith (S) nfmd. <B>Taanquist (S) Agerschou (SF) Birthe  \r\n\r\n</B></P>  \r\n\r\n<P>Hansen (SF) Karen Højte Jensen (KF) Lizzie Lichtenberg (KF) </P>  \r\n\r\n<P>Merete Aarup (KF) Helge Adam Møller (KF) Britta Schall Holberg </P>  \r\n\r\n<P>(V) Henrik Toft (V) Yvonne Herløv Andersen (CD) Pia Dahl (FP) </P>  \r\n\r\n<P>Aase Olesen (RV) fmd. </P>  \r\n\r\n<P>Partierne KRF og FK havde ikke medlemmer i udvalget. </P>  \r\n\r\n<P>Bilag </P>  \r\n\r\n<P>Et af udvalgets spørgsmål til socialministeren </P>  \r\n\r\n<P>og dennes svar herpå </P>  \r\n\r\n<P>Spørgsmål: </P>  \r\n\r\n<P>Udvalget anmoder ministeren om en udførlig uddybelse af, hvad der </P>  \r\n\r\n<P>menes med ændringsforslag nr. 19 i 2. betænkningsudkast (bilag </P>  \r\n\r\n<P>12)*), og om oplysning om, hvilke økonomiske - provenumæssige - </P>  \r\n\r\n<P>konsekvenser gennemførelse af ændringsforslaget vil medføre. </P>  \r\n\r\n<P>Svar: </P>  \r\n\r\n<P>Overgangsbestemmelsen i ændringsforslag nr. 19 vedrører offentligt </P>  \r\n\r\n<P>ansatte, der på lovens ikrafttrædelsesdato 1. april 1988 får </P>  \r\n\r\n<P>udbetalt dagpenge fra deres arbejdsgivere inden for den hidtidige </P>  \r\n\r\n<P>arbejdsgiverperiode på 5 uger. Er 5-ugers-perioden ikke udløbet </P>  \r\n\r\n<P>den 1. april 1988, vil disse sygemeldte få udbetalt dagpenge fra </P>  \r\n\r\n<P>arbejdsgiveren i i alt 13 uger, således som det også vil gælde </P>  \r\n\r\n<P>for alle ansatte hos offentlige arbejdsgivere, der bliver syge </P>  \r\n\r\n<P>efter 1. april 1988. </P>  \r\n\r\n<P>Forslaget medfører således en forøgelse af det offentliges udgifter </P>  \r\n\r\n<P>som arbejdsgiver og en tilsvarende formindskelse af det </P>  \r\n\r\n<P>offentliges udgifter som dagpengemyndighed. Forslaget er altså </P>  \r\n\r\n<P>provenuneutralt for det offentlige set under et. </P>  \r\n\r\n<P>Som en konsekvens af forslaget vil staten spare 14,25 mio. kr., </P>  \r\n\r\n<P>primærkommunerne vil få en merudgift på 8,7 mio. kr. og </P>  \r\n\r\n<P>amtskommunerne vil få en merudgift på 5,55 mio. kr. </P>  \r\n\r\n<P>*) Ændringsforslag nr. 22 i betænkningen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198714K00175"
        },
        {
            "displayName": "Entydig dokumentidentifikation",
            "displayValue": "CL004612"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "175"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}