{
    "id": 229732,
    "title": "Ankestyrelsens principmeddelelse 3-22 om klageadgang - kompetence - kvindekrisecenter - forsorgshjem - serviceloven",
    "documentTypeId": "240",
    "isSagsforlobPeriodValid": true,
    "shortName": "KEN nr 9205 af 04/03/2022",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principmeddelelse 3-22 om klageadgang - kompetence - kvindekrisecenter - forsorgshjem - serviceloven</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Principmeddelelsen fastslår</span>\r\n   </p>\r\n   <p class=\"TekstGenerel\">Lederen af en boform omfattet af servicelovens § 109 (kvindekrisecentre) eller boformer omfattet af servicelovens § 110 (forsorgshjem, herberger mv.) kan træffe afgørelse om, at en borger ikke længere skal opholde sig på boformen. En sådan afgørelse indebærer, at borgeren bliver udskrevet fra boformen. Afgørelsen kan være en afgørelse om udskrivning begrundet i en målgruppevurdering, eller en afgørelse om bortvisning begrundet i borgerens adfærd, herunder at borgeren ikke overholder de lokalt fastsatte regler for borgernes adfærd på boformen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">I serviceloven er det særskilt reguleret, at lederen af en boform kan træffe afgørelse om ind- og udskrivning fra boformen ud fra en vurdering af, om borgeren er i målgruppen for at opholde sig på boformen. Sådanne afgørelser kan efter serviceloven påklages til Ankestyrelsen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Serviceloven indeholder ikke regler om, at lederen af en boform kan fastsætte regler for borgernes adfærd på boformen. Det er imidlertid fast antaget, at driftsherren af et tilbud kan fastsætte generelle regler, som er nødvendige for, at institutionen kan fungere ud fra formålet hermed (ordensregler/anstaltsanordninger).</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det er ligeledes fast antaget, at hvis ordensreglerne ikke overholdes, kan der efter omstændighederne – og altså uden særskilt lovhjemmel – ske bortvisning. For sådanne afgørelser er der ikke etableret klageadgang. Hvis lederen af en boform træffer afgørelse om bortvisning, kan denne afgørelse således ikke påklages til Ankestyrelsen. Ankestyrelsen kan således alene tage stilling til lederens afgørelse om at udskrive en borger begrundet i, at borgeren ikke (længere) er i målgruppen for ophold på boformen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det afgørende for, om der er tale om en afgørelse om udskrivning eller bortvisning, er, på hvilket grundlag den konkrete afgørelse træffes.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">I sag nr. 1 havde et herberg bortvist en borger på grund af vold. Herberget fastholdt bortvisningen, efter at borger klagede, og sendte sagen til Ankestyrelsen. Ankestyrelsen afviste at behandle sagen, da styrelsen ikke havde kompetence til at tage stilling til afgørelsen om bortvisning.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">I sag nr. 2 lagde Ankestyrelsen på baggrund af sagens oplysninger til grund, at et kvindekrisecenter havde bortvist en borger. Krisecenteret havde i sin afgørelse blandt andet henvist til, at borgeren havde udvist truende adfærd. Kvindekrisecenteret fastholdt afgørelsen, efter at borger klagede, og sendte sagen til Ankestyrelsen. Ankestyrelsen afviste at behandle sagen, da styrelsen ikke havde kompetence til at tage stilling til afgørelsen om bortvisning.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">I sag nr. 3 havde et herberg truffet afgørelse om at udskrive en borger, fordi borgeren gentagne gang havde tilsidesat herbergets rammer og regler. Lederen vurderede, at herberget af den grund ikke kunne levere den nødvendige støtte, da herbergets social-pædagogiske tilgang ikke havde haft effekt. Ankestyrelsen forstod afgørelsen sådan, at herberget vurderede, at borgeren ikke faldt inden for herbergets målgruppe. Ankestyrelsen fandt ikke grundlag for at tilsidesætte herbergets skønsmæssige vurdering. Det betød, at borger ikke havde ret til fortsat indskrivning på herberget. Ankestyrelsen kunne ikke tage stilling til, om borgeren kunne bortvises med henvisning til tilsidesættelse af herbergets rammer og regler.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">I sag nr. 4 havde et safehouse truffet afgørelse om at udskrive en borger. Safehouset havde vurderet, at formålet med opholdet var opnået. Safehouset begrundede desuden afgørelsen med, at borgeren havde haft en adfærd, som havde skabt utryghed blandt de øvrige beboere. Ankestyrelsen forstod afgørelsen sådan, at safehouset vurderede, at borgeren ikke længere faldt inden for safehousets målgruppe. Ankestyrelsen fandt ikke grundlag for at tilsidesætte safehousets skønsmæssige vurdering af, at formålet med opholdet var opnået, og at borgeren ikke længere faldt inden for safehousets målgruppe. Det betød, at borger ikke havde ret til fortsat indskrivning på safehouset. Ankestyrelsen kunne ikke tage stilling til, om borgeren kunne bortvises med henvisning til borgerens adfærd.</p>\r\n</div>\r\n<p>\r\n   <span class=\"Bold\">Baggrund for at behandle sagen/sagerne principielt</span>\r\n</p>\r\n<p>\r\n</p>\r\n<p>Ankestyrelsen har behandlet fire sager principielt. Det har vi gjort for at afklare styrelsens kompetence ved bortvisning fra kvindekrisecentre, forsorgshjem, herberger og lignende boformer efter servicelovens §§ 109 og 110.</p>\r\n<p>\r\n</p>\r\n<p>Ved den principielle behandling gør Ankestyrelsen op med det i botilbudsvejledningen anførte om, at en bortvisning er en udskrivning, som kan påklages til Ankestyrelsen.</p>\r\n<p>\r\n</p>\r\n<p>\r\n   <span class=\"Bold\">Reglerne </span>\r\n</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>Lov om social service (serviceloven), senest bekendtgjort i lovbekendtgørelse nr. 170 af 24. januar 2022.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 109, stk. 3, om lederens afgørelse om optagelse i og udskrivning fra kvindekrisecentre</p>\r\n<p class=\"Liste1\">\r\n   <span class=\"Liste1Nr\">•</span> § 110, stk. 3, om lederens afgørelse om optagelse i og udskrivning fra særlige boformer (forsorgshjem mv.)</p>\r\n<p>\r\n</p>\r\n<p>\r\n   <span class=\"Italic\">Vejledninger</span>\r\n</p>\r\n<p>Vi har også anvendt vejledning om botilbud m.v. til voksne (botilbudsvejledningen) nr. 9031 af 14. januar 2021.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Pkt. 150 om klageadgang ved optagelse eller udskrivning fra kvindekrisecentre</p>\r\n<p class=\"Liste1\">\r\n   <span class=\"Liste1Nr\">•</span> Pkt. 190-191 om bl.a. klageadgang ved optagelse, udskrivning eller bortvisning fra forsorgshjem mv.</p>\r\n<p>\r\n</p>\r\n<p>\r\n   <span class=\"Bold\">De konkrete afgørelser</span>\r\n</p>\r\n<p>\r\n</p>\r\n<p>\r\n   <span class=\"Italic\">Sag nr. 1, j.nr. 19-1011</span>\r\n</p>\r\n<p>\r\n</p>\r\n<p>Du har klaget over X Herbergs afgørelse om bortvisning fra herberget.</p>\r\n<p>\r\n</p>\r\n<p>Ankestyrelsen har nu afgjort din sag.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Ankestyrelsen kan ikke behandle sagen.</p>\r\n<p>\r\n</p>\r\n<p>Vi beklager meget den alt for lange sagsbehandlingstid. Den lange sagsbehandlingstid skyldes, at sagen har været undergivet principiel behandling.</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>Ankestyrelsen vurderer, at sagen falder uden for Ankestyrelsens kompetence.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>Vi lægger på baggrund af sagens oplysninger til grund, at X Herberg har bortvist dig fra herberget på grund af en episode med vold den 5. juli 2018.</p>\r\n<p>\r\n</p>\r\n<p>X Herberg har henvist til, at ”[f]orhold er beskrevet i vores regelsæt som grundlag for udskrivelse – regelsættet er vedlagt i kopi og er i øvrigt udleveret tidligere til borger A”.</p>\r\n<p>\r\n</p>\r\n<p>Herberget har desuden henvist til, at det i vejledningen til servicelovens § 110 fremgår, at beboere, der trods gentagne påmindelser fortsat tilsidesætter henstilling og bestemmelser for opholdet, kan henvises til anden § 110-boform, og i ekstreme situationer, f.eks. vold, bortvises.</p>\r\n<p>\r\n</p>\r\n<p>Vi lægger vægt på, at det efter servicelovens § 110, stk. 3, er lederen, der træffer afgørelse om <span class=\"Italic\">optagelse</span> i og <span class=\"Italic\">udskrivning</span> fra forsorgshjem, herberger mv.</p>\r\n<p>\r\n</p>\r\n<p>Lederens afgørelse efter servicelovens § 110, stk. 3, om optagelse i og udskrivning fra forsorgshjem, herberger mv. indeholder en vurdering af, om borgeren er i målgruppen for hjælp efter bestemmelsen. En sådan afgørelse kan påklages til Ankestyrelsen.</p>\r\n<p>\r\n</p>\r\n<p>Efter Ankestyrelsens opfattelse er en bortvisning som følge af fx vold eller anden overtrædelse af boformens ordensregler ikke en afgørelse<span class=\"Italic\">, der træffes efter serviceloven</span>, men en afgørelse<span class=\"Italic\">, der træffes efter det såkaldte anstaltsforhold</span>. Afgørelser om bortvisning kan derfor ikke påklages til Ankestyrelsen. Vi lægger vægt på, at en bortvisning ikke indeholder en vurdering af, om borgeren (du) er i målgruppen for ophold i boformen. Der er derimod tale om en vurdering af, om der med hjemmel i det ulovregulerede anstaltsforhold (anstaltsbetragtninger) kan træffes afgørelse om bortvisning. Ankestyrelsen er opmærksom på, at det fremgår af pkt. 191 i botilbudsvejledningen, jf. vedledning nr. 9031 af 14. januar 2021 om botilbud m.v. til voksne, at bortvisninger også kan påklages til Ankestyrelsen, men det fører ikke til en anden vurdering af spørgsmålet.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>Ankestyrelsen kan ikke behandle klager, medmindre det står i loven, at vi er klageinstans. Det skal stå i den lov, som sagens indhold handler om, at man kan klage til Ankestyrelsen. Det kan for eksempel være serviceloven eller arbejdsskadesikringsloven. Ankestyrelsen kan i disse sager normalt behandle klager over indholdet og sagsbehandlingen i sagen.</p>\r\n<p>\r\n</p>\r\n<p>Lederen af forsorgshjem, herberger mv. træffer afgørelse om optagelse og udskrivning. Lederens afgørelse om optagelse i og udskrivning fra boformen indeholder en vurdering af, om borgeren er i målgruppen for hjælp. En sådan afgørelse kan påklages til Ankestyrelsen.</p>\r\n<p>\r\n</p>\r\n<p>Driftsherren af et tilbud kan fastsætte generelle regler, som er nødvendige for, at institutionen kan fungere ud fra formålet hermed (ordensregler/anstaltsanordninger). Hvis ordensreglerne ikke overholdes, kan der efter omstændighederne ske bortvisning. En sådan afgørelse om bortvisning kan ikke påklages til Ankestyrelsen.</p>\r\n<p>\r\n</p>\r\n<p>\r\n   <span class=\"Bold\">Mødebehandling</span>\r\n</p>\r\n<p>\r\n</p>\r\n<p>Sagen er behandlet på møde. På mødet stemmer deltagerne om resultatet. Der er enighed om afgørelsen.</p>\r\n<p>\r\n</p>\r\n<p>Du kan læse mere om, hvordan Ankestyrelsen behandler sager på møde på <span class=\"Underline\">www.ast.dk</span></p>\r\n<p>\r\n</p>\r\n<p>\r\n   <span class=\"Italic\">Sag nr. 2, j.nr. 21-15793</span>\r\n</p>\r\n<p>\r\n</p>\r\n<p>Du har klaget over X Krisecenters afgørelse om bortvisning fra krisecentret. X Krisecenter afgjorde sagen den 9. februar 2021.</p>\r\n<p>\r\n</p>\r\n<p>Ankestyrelsen har nu afgjort din sag.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Ankestyrelsen kan ikke behandle sagen.</p>\r\n<p>\r\n</p>\r\n<p>Vi beklager den lange sagsbehandlingstid.</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>Ankestyrelsen vurderer, at sagen falder uden for Ankestyrelsens kompetence.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>Vi lægger på baggrund af sagens oplysninger til grund, at X Krisecenter har bortvist dig fra krisecenteret den 9. februar 2021.</p>\r\n<p>\r\n</p>\r\n<p>X Krisecenter har henvist til, at du flere gange har talt nedsættende om personalet og andre beboere i huset, og at flere af kvinderne på krisecenteret i en periode – uafhængigt af hinanden – har oplyst til personalet, at de oplever din adfærd som truende.</p>\r\n<p>\r\n</p>\r\n<p>Der har været afholdt en samtale med dig, krisecenterets leder og din kontaktperson, hvor rammerne for ophold på krisecenteret blev gentaget.</p>\r\n<p>\r\n</p>\r\n<p>Ifølge krisecenterets afgørelse har der efter samtalen været mindst én episode, hvor du fremstår truende over for en anden beboer.</p>\r\n<p>\r\n</p>\r\n<p>Det fremgår også af afgørelsen, at du har nægtet at deltage i et mæglingsperiode imellem personalet, dig og en anden beboer, efter at der har været flere episoder, hvor du ifølge det oplyste har talt grimt og nedsættende til den pågældende beboer.</p>\r\n<p>\r\n</p>\r\n<p>Desuden fremgår det af afgørelsen, at krisecenteret er blevet bekendt med, at du har optaget samtaler mellem dig og personalet samt optaget lyden af en anden beboer uden de pågældendes samtykke.</p>\r\n<p>\r\n</p>\r\n<p>Hændelserne har samlet ledt til, at ledelsen på X Krisecenter har besluttet, at du ikke længere kan tilbydes ophold på krisecenteret.</p>\r\n<p>\r\n</p>\r\n<p>Vi lægger vægt på, at det efter servicelovens § 109, stk. 3, er lederen, der træffer afgørelse om <span class=\"Italic\">optagelse</span> i og <span class=\"Italic\">udskrivning</span> fra kvindekrisecentre.</p>\r\n<p>\r\n</p>\r\n<p>Lederens afgørelse efter servicelovens § 109, stk. 3, om optagelse i og udskrivning fra kvindekrisecentre indeholder en vurdering af, om borgeren er i målgruppen for hjælp efter bestemmelsen. En sådan afgørelse kan påklages til Ankestyrelsen.</p>\r\n<p>\r\n</p>\r\n<p>Efter Ankestyrelsens opfattelse er en bortvisning som følge af fx vold eller anden overtrædelse af boformens ordensregler ikke en afgørelse<span class=\"Italic\">, der træffes efter serviceloven</span>, men en afgørelse<span class=\"Italic\">, der træffes efter det såkaldte anstaltsforhold</span>. Afgørelser om bortvisning kan derfor ikke påklages til Ankestyrelsen. Vi lægger vægt på, at en bortvisning ikke indeholder en vurdering af, om borgeren (du) er i målgruppen for ophold i boformen. Der er derimod tale om en vurdering af, om der med hjemmel i det ulovregulerede anstaltsforhold (anstaltsbetragtninger) kan træffes afgørelse om bortvisning.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>Ankestyrelsen kan ikke behandle klager, medmindre det står i loven, at vi er klageinstans. Det skal stå i den lov, som sagens indhold handler om, at man kan klage til Ankestyrelsen. Det kan for eksempel være serviceloven eller arbejdsskadesikringsloven. Ankestyrelsen kan i disse sager normalt behandle klager over indholdet og sagsbehandlingen i sagen.</p>\r\n<p>\r\n</p>\r\n<p>Lederen af et kvindekrisecenter træffer afgørelse om optagelse og udskrivning. Lederens afgørelse om optagelse i og udskrivning fra boformen indeholder en vurdering af, om borgeren er i målgruppen for hjælp. En sådan afgørelse kan påklages til Ankestyrelsen.</p>\r\n<p>\r\n</p>\r\n<p>Driftsherren af et tilbud kan fastsætte generelle regler, som er nødvendige for, at institutionen kan fungere ud fra formålet hermed (ordensregler/anstaltsanordninger). Hvis ordensreglerne ikke overholdes, kan der efter omstændighederne ske bortvisning. En sådan afgørelse om bortvisning kan ikke påklages til Ankestyrelsen.</p>\r\n<p>\r\n</p>\r\n<p>\r\n   <span class=\"Bold\">Mødebehandling</span>\r\n</p>\r\n<p>\r\n</p>\r\n<p>Sagen er behandlet på møde. På mødet stemmer deltagerne om resultatet. Der er enighed om afgørelsen.</p>\r\n<p>\r\n</p>\r\n<p>Du kan læse mere om, hvordan Ankestyrelsen behandler sager på møde på <span class=\"Underline\">www.ast.dk</span></p>\r\n<p>\r\n</p>\r\n<p>\r\n   <span class=\"Italic\">Sag nr. 3, j.nr. 19-27593</span>\r\n</p>\r\n<p>\r\n</p>\r\n<p>Du har klaget over X Herbergs afgørelse om udskrivning. X Herberg afgjorde sagen den 15. maj 2019.</p>\r\n<p>\r\n</p>\r\n<p>Ankestyrelsen har nu afgjort din sag.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Du havde ikke ret til fortsat indskrivning på X Herberg.</p>\r\n<p>\r\n</p>\r\n<p>Det betyder, at vi stadfæster herbergets afgørelse om udskrivning, da vi er kommet til samme resultat.</p>\r\n<p>\r\n</p>\r\n<p>Vi beklager meget den alt for lange sagsbehandlingstid. Den lange sagsbehandlingstid skyldes, at sagen har været undergivet principiel behandling.</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>Ankestyrelsen vurderer, at der ikke er grundlag for at tilsidesætte X Herbergs skønsmæssige vurdering af, at du ikke er omfattet af herbergets målgruppe.</p>\r\n<p>\r\n</p>\r\n<p>Allerede fordi vi ikke kan tilsætte herbergets vurdering af, at du falder uden for X Herbergs målgruppe og af den grund kan udskrives af herberget, stadfæster vi afgørelsen om udskrivning.</p>\r\n<p>\r\n</p>\r\n<p>Ankestyrelsen kan i øvrigt ikke tage stilling, om du kan bortvises fra X Herberg på grund af tilsidesættelse af herbergets rammer og regler.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>Det fremgår af X Herbergs afgørelse, at du udskrives, fordi herberget vurderer, at det ikke kan levere den nødvendige støtte til dig. Herberget henviser til, at herbergets social-pædagogiske tilgang ikke har haft effekt, da du gentagne gange har tilsidesat herbergets rammer og regler.</p>\r\n<p>\r\n</p>\r\n<p>X Herberg vurderer derfor, at herberget ikke er rette tilbud til dig.</p>\r\n<p>\r\n</p>\r\n<p>Herberget henviser også til, at du ikke følger personalets anvisning på trods af flere henstillinger fra personalet og samtaler med personalet om herbergets regler og rammer.</p>\r\n<p>\r\n</p>\r\n<p>\r\n   <span class=\"Italic\">Nærmere om vurderingen af, at herberget ikke er rette tilbud til dig</span>\r\n</p>\r\n<p>Det fremgår af afgørelsen, at X Herberg vurderer, at herberget ikke er rette tilbud til dig.</p>\r\n<p>\r\n</p>\r\n<p>Dette begrunder herberget med, at herberget ikke kan levere den nødvendige støtte til dig, da den social-pædagogiske indsats ikke har haft effekt.</p>\r\n<p>\r\n</p>\r\n<p>Vi forstår denne del af X Herbergs afgørelse således, at herberget vurderer, at du ikke falder inden for herbergets målgruppe.</p>\r\n<p>\r\n</p>\r\n<p>Vi vurderer, at X Herberg har inddraget relevante og tilstrækkelige oplysninger til at kunne træffe afgørelse i sagen. Vi lægger videre på baggrund af sagens oplysninger til grund, at du har haft lejlighed til at gøre dig bekendt med afgørelsesgrundlaget og kommentere herpå.</p>\r\n<p>\r\n</p>\r\n<p>Afgørelsen af spørgsmålet om, hvorvidt du falder inden for herbergets målgruppe, beror i betydeligt omfang på en social- og pædagogfaglig vurdering af, om du kan nås med den social-pædagogiske tilgang, som benyttes på herberget. Ankestyrelsen har ikke en særlig fagkundskab eller i øvrigt særlige forudsætninger for at afveje de forskellige hensyn og omstændigheder i din sag på en anden og bedre måde end X Herberg, der beskæftiger sig med det pågældende sagsområde i det daglige.</p>\r\n<p>\r\n</p>\r\n<p>Vi har herefter ikke grundlag for at tilsidesætte X Herbergs skønsmæssige vurdering af, at du falder uden for herbergets målgruppe.</p>\r\n<p>\r\n</p>\r\n<p>\r\n   <span class=\"Italic\">Nærmere om tilsidesættelse af herbergets rammer og regler</span>\r\n</p>\r\n<p>Efter servicelovens § 110, stk. 3, er det lederen, der træffer afgørelse om <span class=\"Italic\">optagelse</span> i og <span class=\"Italic\">udskrivning</span> fra forsorgshjem, herberger mv.</p>\r\n<p>\r\n</p>\r\n<p>Lederens afgørelse efter servicelovens § 110, stk. 3, om optagelse i og udskrivning fra forsorgshjem, herberger mv. indeholder en vurdering af, om borgeren er i målgruppen for hjælp efter bestemmelsen. En sådan afgørelse kan påklages til Ankestyrelsen.</p>\r\n<p>\r\n</p>\r\n<p>Efter Ankestyrelsens opfattelse er en bortvisning som følge af fx vold eller anden overtrædelse af boformens ordensregler ikke en afgørelse<span class=\"Italic\">, der træffes efter serviceloven</span>, men en afgørelse<span class=\"Italic\">, der træffes efter det såkaldte anstaltsforhold</span>. Afgørelser om bortvisning kan derfor ikke påklages til Ankestyrelsen. Vi lægger vægt på, at en bortvisning ikke indeholder en vurdering af, om borgeren er i målgruppen for ophold i boformen. Der er derimod tale om en vurdering af, om der med hjemmel i det ulovregulerede anstaltsforhold (anstaltsbetragtninger) kan træffes afgørelse om bortvisning. Ankestyrelsen er opmærksom på, at det fremgår af pkt. 191 i botilbudsvejledningen, jf. vedledning nr. 9031 af 14. januar 2021 om botilbud m.v. til voksne, at bortvisninger også kan påklages til Ankestyrelsen, men det fører ikke til en anden vurdering af spørgsmålet.</p>\r\n<p>\r\n</p>\r\n<p>På den baggrund vurderer vi, at vi ikke kan tage stilling til, om du kunne bortvises med henvisning til tilsidesættelse af herbergets rammer og regler.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>Lederen af forsorgshjem, herberger mv. træffer afgørelse om optagelse og udskrivning. Lederens afgørelse om optagelse i og udskrivning fra boformen indeholder en vurdering af, om borgeren er i målgruppen for hjælp. En sådan afgørelse kan påklages til Ankestyrelsen.</p>\r\n<p>\r\n</p>\r\n<p>Ankestyrelsen kan ikke behandle klager, medmindre det står i loven, at vi er klageinstans. Det skal stå i den lov, som sagens indhold handler om, at man kan klage til Ankestyrelsen. Det kan for eksempel være serviceloven eller arbejdsskadesikringsloven. Ankestyrelsen kan i disse sager normalt behandle klager over indholdet og sagsbehandlingen i sagen.</p>\r\n<p>\r\n</p>\r\n<p>Driftsherren af et tilbud kan fastsætte generelle regler, som er nødvendige for, at institutionen kan fungere ud fra formålet hermed (ordensregler/anstaltsanordninger). Hvis ordensreglerne ikke overholdes, kan der efter omstændighederne ske bortvisning. En sådan afgørelse om bortvisning kan ikke påklages til Ankestyrelsen.</p>\r\n<p>\r\n</p>\r\n<p>\r\n   <span class=\"Bold\">Mødebehandling</span>\r\n</p>\r\n<p>\r\n</p>\r\n<p>Sagen er behandlet på møde. På mødet stemmer deltagerne om resultatet. Der er enighed om afgørelsen.</p>\r\n<p>\r\n</p>\r\n<p>Du kan læse mere om, hvordan Ankestyrelsen behandler sager på møde på <span class=\"Underline\">www.ast.dk</span></p>\r\n<p>\r\n</p>\r\n<p>\r\n   <span class=\"Italic\">Sag nr. 4, j.nr. 20-26670</span>\r\n</p>\r\n<p>\r\n</p>\r\n<p>Du har klaget over X Safehouses afgørelse af 11. maj 2020 som yderligere begrundet den 14. maj og 11. juni 2020.</p>\r\n<p>\r\n</p>\r\n<p>Ankestyrelsen har nu afgjort din sag.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Du havde ikke ret til fortsat indskrivning i X Safehouse.</p>\r\n<p>\r\n</p>\r\n<p>Det betyder, at vi stadfæster X Safehouses afgørelse om udskrivning, da vi er kommet til samme resultat.</p>\r\n<p>\r\n</p>\r\n<p>Vi beklager meget den alt for lange sagsbehandlingstid. Den lange sagsbehandlingstid skyldes, at sagen har været undergivet principiel behandling.</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>Ankestyrelsen vurderer, at der ikke er grundlag for at tilsidesætte X Safehouses skønsmæssige vurdering af, at formålet med opholdet var opnået, at du derfor ikke var omfattet af X Safehouses målgruppe.</p>\r\n<p>\r\n</p>\r\n<p>Allerede fordi vi ikke kan tilsidesætte X Safehouses vurdering af, at du falder uden for boformens målgruppe og af den grund kan udskrives af X Safehouse, stadfæster vi afgørelsen om udskrivning.</p>\r\n<p>\r\n</p>\r\n<p>Ankestyrelsen kan i øvrigt ikke tage stilling, om du kan bortvises fra X Safehouse på grund utryghedsskabende adfærd.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>Det fremgår af X Safehouses afgørelse, at det bl.a. vurderes, at du ikke er i akut fare, så længe du ”holder dig væk fra Jylland”.</p>\r\n<p>\r\n</p>\r\n<p>X Safehouse vurderer således, at formålet med opholdet er opnået.</p>\r\n<p>\r\n</p>\r\n<p>X Safehouse begrunder også afgørelsen med, at du har haft en adfærd – med bl.a. beskyldninger om tyveri mod andre beboere – på boformen, som har skabt utryghed blandt de øvrige beboere.</p>\r\n<p>\r\n</p>\r\n<p>\r\n   <span class=\"Italic\">Nærmere om vurderingen af, at formålet med opholdet er opnået</span>\r\n</p>\r\n<p>Det fremgår af afgørelsen, at X Safehouse vurderer, at du ikke længere er i akut fare.</p>\r\n<p>\r\n</p>\r\n<p>Dette begrunder X Safehouse med henvisning til en række oplysninger om bl.a., hvem du i øvrigt har haft kontakt med.</p>\r\n<p>\r\n</p>\r\n<p>Vi forstår denne del af X Safehouses afgørelse således, at boformen vurderer, at du ikke længere falder inden for X Safehouses målgruppe.</p>\r\n<p>\r\n</p>\r\n<p>Vi vurderer, at X Safehouse har inddraget relevante og tilstrækkelige oplysninger til at kunne træffe afgørelse i sagen. Vi lægger videre på baggrund af sagens oplysninger til grund, at du har haft lejlighed til at gøre dig bekendt med afgørelsesgrundlaget og kommentere herpå.</p>\r\n<p>\r\n</p>\r\n<p>Afgørelsen af spørgsmålet om, hvorvidt du falder inden for X Safehouses målgruppe, beror i betydeligt omfang på en vurdering af, hvilken risiko du befinder dig i, hvis du ikke har ophold på boformen. Ankestyrelsen har ikke en særlig fagkundskab eller i øvrigt særlige forudsætninger for at afveje de forskellige hensyn og omstændigheder i din sag på en anden og bedre måde end X Safehouse, der beskæftiger sig med det pågældende sagsområde i det daglige.</p>\r\n<p>\r\n</p>\r\n<p>Vi har herefter ikke grundlag for at tilsidesætte X Safehouses skønsmæssige vurdering af, at du falder uden for boformens målgruppe.</p>\r\n<p>\r\n</p>\r\n<p>\r\n   <span class=\"Italic\">Nærmere om tilsidesættelse af herbergets rammer og regler</span>\r\n</p>\r\n<p>Efter servicelovens § 110, stk. 3, er det lederen, der træffer afgørelse om <span class=\"Italic\">optagelse</span> i og <span class=\"Italic\">udskrivning</span> fra forsorgshjem, herberger mv.</p>\r\n<p>\r\n</p>\r\n<p>Lederens afgørelse efter servicelovens § 110, stk. 3, om optagelse i og udskrivning fra forsorgshjem, herberger mv. indeholder en vurdering af, om borgeren er i målgruppen for hjælp efter bestemmelsen. En sådan afgørelse kan påklages til Ankestyrelsen.</p>\r\n<p>\r\n</p>\r\n<p>Efter Ankestyrelsens opfattelse er en bortvisning som følge af fx vold eller anden overtrædelse af boformens ordensregler ikke en afgørelse<span class=\"Italic\">, der træffes efter serviceloven</span>, men en afgørelse<span class=\"Italic\">, der træffes efter det såkaldte anstaltsforhold</span>. Afgørelser om bortvisning kan derfor ikke påklages til Ankestyrelsen. Vi lægger vægt på, at en bortvisning ikke indeholder en vurdering af, om borgeren er i målgruppen for ophold i boformen. Der er derimod tale om en vurdering af, om der med hjemmel i det ulovregulerede anstaltsforhold (anstaltsbetragtninger) kan træffes afgørelse om bortvisning. Ankestyrelsen er opmærksom på, at det fremgår af pkt. 191 i botilbudsvejledningen, jf. vedledning nr. 9031 af 14. januar 2021 om botilbud m.v. til voksne, at bortvisninger også kan påklages til Ankestyrelsen, men det fører ikke til en anden vurdering af spørgsmålet.</p>\r\n<p>\r\n</p>\r\n<p>På den baggrund vurderer vi, at vi ikke kan tage stilling til, om du kunne bortvises med henvisning til den adfærd, der henvises til i afgørelsen, under opholdet på X Safehouse.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>Lederen af forsorgshjem, herberger mv. træffer afgørelse om optagelse og udskrivning. Lederens afgørelse om optagelse i og udskrivning fra boformen indeholder en vurdering af, om borgeren er i målgruppen for hjælp. En sådan afgørelse kan påklages til Ankestyrelsen.</p>\r\n<p>\r\n</p>\r\n<p>Ankestyrelsen kan ikke behandle klager, medmindre det står i loven, at vi er klageinstans. Det skal stå i den lov, som sagens indhold handler om, at man kan klage til Ankestyrelsen. Det kan for eksempel være serviceloven eller arbejdsskadesikringsloven. Ankestyrelsen kan i disse sager normalt behandle klager over indholdet og sagsbehandlingen i sagen.</p>\r\n<p>\r\n</p>\r\n<p>Driftsherren af et tilbud kan fastsætte generelle regler, som er nødvendige for, at institutionen kan fungere ud fra formålet hermed (ordensregler/anstaltsanordninger). Hvis ordensreglerne ikke overholdes, kan der efter omstændighederne ske bortvisning. En sådan afgørelse om bortvisning kan ikke påklages til Ankestyrelsen.</p>\r\n<p>\r\n</p>\r\n<p>\r\n   <span class=\"Bold\">Mødebehandling</span>\r\n</p>\r\n<p>\r\n</p>\r\n<p>Sagen er behandlet på møde. På mødet stemmer deltagerne om resultatet. Der er enighed om afgørelsen.</p>\r\n<p>\r\n</p>\r\n<p>Du kan læse mere om, hvordan Ankestyrelsen behandler sager på møde på <span class=\"Underline\">www.ast.dk</span></p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/03/2022"
        },
        {
            "displayName": "Accession",
            "displayValue": "W20220920525"
        },
        {
            "displayName": "Entydig dokumentidentifikation",
            "displayValue": "DH000554"
        },
        {
            "displayName": "Dato for indlæggelse",
            "displayValue": "06/03/2022"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9205"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "04/03/2022"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "19-1011"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}