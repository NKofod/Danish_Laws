{
    "id": 60640,
    "title": "Skrivelse om justitsministeriets lovkontor. ",
    "documentTypeId": "200",
    "isSagsforlobPeriodValid": false,
    "shortName": "SKR nr 11621 af 24/06/1965",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Skrivelse om justitsministeriets lovkontor.  \r\n\r\n</H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>I cirkulæreskrivelse af 16. maj 1960 henstillede statsministeriet til de  \r\n\r\n øvrige ministerier, at disse så vidt muligt optog forhandling med  \r\n\r\n justitsministeriets lovafdeling under udarbejdelsen af lovforslag (bortset  \r\n\r\n fra bevillingslove, normeringslov og love om indfødsrets meddelelse). </P>  \r\n\r\n<P>Denne henstilling er i meget vidt omfang blevet fulgt. Der har i de senere  \r\n\r\n år udviklet sig et omfattende samarbejde mellem lovafdelingen og de  \r\n\r\n forskellige ministerier med hensyn til løsningen af lovtekniske problemer og  \r\n\r\n retlige spørgsmål af mere almindelig karakter (navnlig inden for  \r\n\r\n forvaltningsrettens, strafferettens, retsplejens og formuerettens områder).  \r\n\r\n For løsningen af disse problemer er der gennem samarbejdet skabt fastere  \r\n\r\n retningslinier. Justitsministeriet ønsker at pege på, at det for værdien af  \r\n\r\n de bestræbelser, der således udfoldes, er af væsentlig betydning, at så vidt  \r\n\r\n muligt alle lovforslag gøres til genstand for den nævnte forhandling inden  \r\n\r\n fremsættelsen. </P>  \r\n\r\n<P>Det har vist sig, at forelæggelserne af lovudkast for lovafdelingen  \r\n\r\n koncentreres inden for visse kortere perioder af året, og at der undertiden  \r\n\r\n kun bliver meget kort tid til behandlingen af lovudkastene. </P>  \r\n\r\n<P>Under hensyn hertil skal man anmode ministeriet om at ville være opmærksom  \r\n\r\n på eventuelle muligheder for at begrænse de vanskeligheder, der er forbundet  \r\n\r\n hermed. </P>  \r\n\r\n<P>Man vil navnlig sætte pris på, at forhandling med lovafdelingen optages,  \r\n\r\n så snart de pågældende lovudkast har fået en sådan form, at de skønnes egnede  \r\n\r\n som forhandlingsgrundlag. </P>  \r\n\r\n<P>Det ville specielt være af væsentlig betydning, om de lovforslag, der  \r\n\r\n agtes fremsat ved folketingsårets begyndelse, i videre omfang, end det nu  \r\n\r\n sker, kunne forelægges lovafdelingen allerede i løbet af sommermånederne.  \r\n\r\n</P>  \r\n\r\n<P>Man skal endvidere anføre følgende: </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> </P>  \r\n\r\n<P>I en række tilfælde har lovforberedende udvalg optaget forhandlinger med  \r\n\r\n lovafdelingen inden afgivelsen af betænkning. Denne fremgangsmåde vil navnlig  \r\n\r\n være hensigtsmæssig i tilfælde, hvor lovforslag skal fremsættes for  \r\n\r\n folketinget kort tid efter, at betænkningen foreligger. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> </P>  \r\n\r\n<P>I tilfælde, hvor et lovforslag udarbejdes i vedkommende ministerium og  \r\n\r\n skal fremsættes ganske kort tid efter, at at det er udarbejdet, vil det ofte  \r\n\r\n være hensigtsmæssigt, om ministeriet allerede under udarbejdelsen optager  \r\n\r\n forhandling med lovafdelingen om de spørgsmål, der falder inden for  \r\n\r\n afdelingens virksomhedsområde, eller nogle af disse spørgsmål. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> </P>  \r\n\r\n<P>I visse særlig hastende tilfælde har vedkommende ministerium ikke mulighed  \r\n\r\n for at forhandle med lovafdelingen, før trykningen påbegyndes. I sådanne  \r\n\r\n tilfælde forekommer det, at lovafdelingen først modtager udkastet, når det er  \r\n\r\n trykt, og da ofte ganske få dage, før det skal behandles på ministermøde. Det  \r\n\r\n ville være af væsentlig betydning, om der samtidig med trykningens  \r\n\r\n påbegyndelse kunne tilsendes lovafdelingen genpart af manuskriptet til  \r\n\r\n lovforslaget. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> </P>  \r\n\r\n<P>Det vil i almindelighed være en fordel, om lovudkast oversendes til  \r\n\r\n lovafdelingen i 2 eksemplarer. </P>  \r\n\r\n<P>Nogle genparter af denne skrivelse vedlægges. </P>  \r\n\r\n<P>K. Axel Nielsen </P>  \r\n\r\n<P>/Niels Madsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19651162154"
        },
        {
            "displayName": "Entydig dokumentidentifikation",
            "displayValue": "CM019597"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11621"
        },
        {
            "displayName": "År for udstedelse",
            "displayValue": "1965"
        },
        {
            "displayName": "Dato for underskrift",
            "displayValue": "24/06/1965"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "j. nr. L.A. 345/65"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}