{
    "id": 131665,
    "title": "Bekendtgørelse om arbejdsløshedsforsikring ved arbejde mv. inden for EØS og i det øvrige udland",
    "documentTypeId": "60",
    "isSagsforlobPeriodValid": true,
    "shortName": "BEK nr 470 af 29/04/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om arbejdsløshedsforsikring ved arbejde mv. inden for EØS og i det øvrige udland</p>\n      <p class=\"Indledning2\">I medfør af § 41, stk. 7, § 53, stk. 9, og § 95 i lov om arbejdsløshedsforsikring m.v., jf. lovbekendtgørelse nr. 975 af 26. september 2008 som ændret ved lov nr. 429 af 28. april 2010, fastsættes efter forhandling med Beskæftigelsesrådet:</p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Denne bekendtgørelse bruges ved arbejde mv. inden for EØS, i Schweiz og i det øvrige udland, dog ikke Færøerne.</p>\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Bekendtgørelsen finder kun anvendelse i forhold til det enkelte EØS-land eller Schweiz, hvis landet har tilsluttet sig forordning (EF) nr. 883/04 om koordinering af de sociale sikringsordninger (forordningen).</p>\n      <p class=\"Stk2\"><span class=\"StkNr\" id=\"Par1_Stk3\">Stk. 3.</span> Optagelse i en a-kasse forudsætter, at betingelserne i § 41 i lov om arbejdsløshedsforsikring m.v. (loven) er opfyldt, jf. dog §§ 3 og 4. Kravet om bopæl i lovens § 41, stk. 1, nr. 1, fraviges for personer, der har bopæl i et andet EØS-land eller Schweiz.</p>\n      <p class=\"ParagrafGruppeOverskrift\"><span id=\"Kap0_X2\">Ret til at medregne forsikrings- og arbejdsperioder efter arbejde i et andet EØS-land eller Schweiz og retten til optagelse for personer, der er omfattet af forordningen eller Nordisk Konvention om Social Sikring</span></p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> En person, som ikke har været medlem af en dansk a-kasse inden for de sidste 5 år, men som har været arbejdsløshedsforsikret i et andet EØS-land eller Schweiz, kan regne forsikringsperioder fra det andet EØS-land eller Schweiz med til at opfylde kravet om medlemsperiode i § 53, stk. 1, i loven, når betingelserne i stk. 2 og 3 er opfyldt.</p>\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Personen skal inden 8 uger efter, at personen ophørte med at være arbejdsløshedsforsikret i det andet EØS-land eller Schweiz,</p>\n      <p class=\"Liste1\"><span class=\"Liste1Nr\" id=\"Par2_Stk2_Num1\">1)</span> skriftligt søge om optagelse i en a-kasse og</p>\n      <p class=\"Liste1\"><span class=\"Liste1Nr\" id=\"Par2_Stk2_Num2\">2)</span> begynde arbejde i Danmark, jf. stk. 3.</p>\n      <p class=\"Stk2\"><span class=\"StkNr\" id=\"Par2_Stk3\">Stk. 3.</span> Et fuldtidsforsikret medlem skal arbejde i mindst 296 timer inden for 12 uger eller 3 måneder. Et deltidsforsikret medlem skal arbejde i mindst 148 timer inden for 12 uger eller 3 måneder. En selvstændig erhvervsdrivende skal drive selvstændig virksomhed mere end midlertidigt og i væsentligt omfang i 8 hele uger inden for 12 uger eller 3 måneder. Arbejdet skal kunne anerkendes efter reglerne i bekendtgørelse om beskæftigelseskrav og dagpengeperiode og bekendtgørelse om drift af selvstændig virksomhed.</p>\n      <p class=\"Stk2\"><span class=\"StkNr\" id=\"Par2_Stk4\">Stk. 4.</span> Lønarbejde og drift af selvstændig virksomhed i det andet EØS-land eller Schweiz kan regnes med til at opfylde kravet om arbejde i § 53 i loven efter reglerne i bekendtgørelse om beskæftigelseskrav og dagpengeperiode og bekendtgørelse om drift af selvstændig virksomhed, selv om 8-ugers-fristen i stk. 2 ikke er opfyldt.</p>\n      <p class=\"Stk2\"><span class=\"StkNr\" id=\"Par2_Stk5\">Stk. 5.</span> A-kassen kan forlænge 8-ugers-fristen i stk. 2 og fristen for at opfylde kravet om arbejde i stk. 3 i tilfælde af barselsorlov, børnepasningsorlov eller sygdom i umiddelbar tilknytning til fristernes udløb. Fristerne kan forlænges med op til 2 år.</p>\n      <p class=\"Stk2\"><span class=\"StkNr\" id=\"Par2_Stk6\">Stk. 6.</span> I andre særlige tilfælde kan Arbejdsdirektoratet efter indstilling fra a-kassen forlænge 8-ugers-fristen i stk. 2 og fristen for at opfylde kravet om arbejde i stk. 3. Fristerne kan forlænges med op til 2 år.</p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> En person, som har været medlem af en dansk a-kasse inden for de sidste 5 år, og som herefter har været arbejdsløshedsforsikret i et andet EØS-land eller Schweiz, kan genoptages i en a-kasse og regne forsikringsperioder fra det andet EØS-land eller Schweiz med til at opfylde kravet om medlemsperiode i § 53, stk. 1, i loven, jf. stk. 2.</p>\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Det er et krav, at personen inden 8 uger efter, at personen ophørte med at være arbejdsløshedsforsikret i det andet EØS-land eller Schweiz,</p>\n      <p class=\"Liste1\"><span class=\"Liste1Nr\" id=\"Par3_Stk2_Num1\">1)</span> har bopæl og opholder sig i Danmark, jf. § 41, stk. 1, nr. 1, i loven, og</p>\n      <p class=\"Liste1\"><span class=\"Liste1Nr\" id=\"Par3_Stk2_Num2\">2)</span> skriftligt søger om optagelse i en dansk a-kasse.</p>\n      <p class=\"Stk2\"><span class=\"StkNr\" id=\"Par3_Stk3\">Stk. 3.</span> Lønarbejde og selvstændig virksomhed i det andet EØS-land eller Schweiz kan regnes med til at opfylde kravet om arbejde i § 53 i loven efter reglerne i bekendtgørelse om beskæftigelseskrav og dagpengeperiode og bekendtgørelse om drift af selvstændig virksomhed, selv om 8-ugers-fristen i stk. 2 ikke er opfyldt.</p>\n      <p class=\"Stk2\"><span class=\"StkNr\" id=\"Par3_Stk4\">Stk. 4.</span> A-kassen kan forlænge 8-ugers-fristen i stk. 2, nr. 2, i tilfælde af barselsorlov, børnepasningsorlov eller sygdom i umiddelbar tilknytning til fristens udløb. Fristen kan forlænges med op til 2 år.</p>\n      <p class=\"Stk2\"><span class=\"StkNr\" id=\"Par3_Stk5\">Stk. 5.</span> I andre særlige tilfælde kan Arbejdsdirektoratet efter indstilling fra a-kassen forlænge 8-ugers-fristen i stk. 2 med op til 2 år.</p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Helt arbejdsløse grænsearbejdere og andre arbejdstagere end grænsearbejdere med bopæl i Danmark, som har været arbejdsløshedsforsikret og har haft lønarbejde eller drevet selvstændig virksomhed i et andet EØS-land eller Schweiz, kan blive optaget i en a-kasse. Kravet om arbejde i § 41, stk. 1, nr. 3, i loven fraviges. §§ 3 og 5 bruges ved med­regning af forsikringsperioder fra det andet EØS-land eller Schweiz.</p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Forsikringsperioder kan regnes med til at opfylde kravet om medlemsperiode i lovens § 53, stk. 1, medmindre der har været afbrydelser i forsikringen, der overstiger i alt 8 uger inden for 12 måneder.</p>\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> A-kassen kan se bort fra afbrydelser i forsikringen i det andet EØS-land eller Schweiz, der skyldes sygdom eller barselsorlov.</p>\n      <p class=\"ParagrafGruppeOverskrift\"><span id=\"Kap0_X3\">Udbetaling af arbejdsløshedsdagpenge, hvor PD U1 eller N 301 endnu ikke er udstedt</span></p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Dagpenge kan udbetales i op til 6 måneder, selv om PD U1 eller N 301 endnu ikke er udstedt, eller a-kassen endnu ikke har modtaget underretning fra den udenlandske myndighed, hvis betingelserne i §§ 2-5 i øvrigt er opfyldt.</p>\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Det er et krav, at personen har underskrevet en erklæring om eventuel efterregulering af dagpenge.</p>\n      <p class=\"Stk2\"><span class=\"StkNr\" id=\"Par6_Stk3\">Stk. 3.</span> Hvis PD U1 eller N 301 ikke er udstedt, når a-kassen har udbetalt dagpenge i 6 måneder, afgør Arbejdsdirektoratet, om der fortsat kan udbetales dagpenge.</p>\n      <p class=\"ParagrafGruppeOverskrift\"><span id=\"Kap0_X4\">Ret til at blive optaget eller genoptaget under arbejde i udlandet og ret til at medregne arbejde i en dansk forsikringsperiode</span></p>\n      <p class=\"ParagrafGruppeOverskrift\"><span id=\"Kap0_X4\">Ved arbejde inden for EØS eller Schweiz</span></p>\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> En lønmodtager eller selvstændig erhvervsdrivende, der er omfattet af dansk lovgivning om social sikring efter forordningen eller efter Nordisk Konvention om Social Sikring (konventionen), kan optages i en a-kasse. Der kan kun ske optagelse, mens personen er i beskæftigelse.</p>\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> En lønmodtager eller selvstændig erhvervsdrivende, som ikke har ret til at blive arbejdsløshedsforsikret i et andet EØS-land eller Schweiz, kan optages i en a-kasse under arbejde i et andet EØS-land eller Schweiz, hvis § 41 i loven er opfyldt. Kravet om bopæl i § 41, stk. 1, nr. 1, i loven fraviges, hvis personen har bopæl i et andet EØS-land eller Schweiz.</p>\n      <p class=\"Stk2\"><span class=\"StkNr\" id=\"Par7_Stk3\">Stk. 3.</span> Optagelse efter stk. 2 kan kun ske, hvis lønmodtageren eller den selvstændige erhvervsdrivende har haft bopæl og ophold i Danmark, umiddelbart før arbejdet blev påbegyndt, og pågældende søger om optagelse senest 1 år efter skift af bopæl til det andet EØS-land eller Schweiz.</p>\n      <p class=\"Stk2\"><span class=\"StkNr\" id=\"Par7_Stk4\">Stk. 4.</span> Lønarbejde og drift af selvstændig virksomhed i det andet EØS-land eller Schweiz kan regnes med til opfyldelse af kravet i § 53, stk. 2, i loven efter reglerne i bekendtgørelse om beskæftigelseskrav og dagpengeperiode og bekendtgørelse om drift af selvstændig virksomhed.</p>\n      <p class=\"ParagrafGruppeOverskrift\"><span id=\"Kap0_X5\">Udsendt til arbejde uden for EØS og Schweiz</span></p>\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> En person, der midlertidigt er udsendt til lønarbejde uden for EØS og Schweiz i en dansk arbejdsgivers eller en dansk organisations tjeneste, kan optages i en a-kasse, hvis § 41 i loven er opfyldt. Kravet om bopæl i § 41, stk. 1, nr. 1, i loven fraviges.</p>\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Det er et krav, at personen har haft bopæl og ophold i Danmark, umiddelbart før arbejdet blev påbegyndt, og at personen skriftligt søger om optagelse senest 1 år efter, at pågældende har skiftet bopæl til udlandet.</p>\n      <p class=\"Stk2\"><span class=\"StkNr\" id=\"Par8_Stk3\">Stk. 3.</span> Lønarbejde i det andet land kan regnes med til opfyldelse af kravet i § 53, stk. 2, i loven efter reglerne i bekendtgørelse om beskæftigelseskrav og dagpengeperiode.</p>\n      <p class=\"ParagrafGruppeOverskrift\"><span id=\"Kap0_X6\">Genoptagelse efter arbejdsløshedsforsikring i et EØS-land eller Schweiz og efterfølgende arbejde i eller uden for EØS og Schweiz</span></p>\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> En person kan genoptages i en a-kasse, hvis personen efter at have været arbejdsløshedsforsikret i et andet EØS-land eller Schweiz begynder andet arbejde i et EØS-land eller Schweiz, hvor pågældende ikke har ret til at blive arbejdsløshedsforsikret. Det samme gælder, hvis personen begynder arbejde uden for EØS eller Schweiz. Kravet om bopæl i § 41, stk. 1, nr. 1, i loven fraviges.</p>\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> Det er et krav, at personen skriftligt søger om optagelse inden 8 uger, efter at personen ophørte med at være arbejdsløshedsforsikret i det andet EØS-land eller Schweiz, og at personen har været arbejdsløshedsforsikret i Danmark inden for de sidste 5 år.</p>\n      <p class=\"Stk2\"><span class=\"StkNr\" id=\"Par9_Stk3\">Stk. 3.</span> Lønarbejde og drift af selvstændig virksomhed i det andet land kan regnes med til opfyldelse af kravet i § 53, stk. 2, i loven efter reglerne i bekendtgørelse om beskæftigelseskrav og dagpengeperiode og bekendtgørelse om drift af selvstændig virksomhed.</p>\n      <p class=\"Stk2\"><span class=\"StkNr\" id=\"Par9_Stk4\">Stk. 4.</span> A-kassen kan forlænge 8-ugers-fristen i stk. 2 i tilfælde af sygdom, barselsorlov eller børnepasningsorlov i umiddelbar tilknytning til fristens udløb. Fristen kan forlænges med op til 2 år.</p>\n      <p class=\"Stk2\"><span class=\"StkNr\" id=\"Par9_Stk5\">Stk. 5.</span> I andre særlige tilfælde kan Arbejdsdirektoratet efter indstilling fra a-kassen forlænge 8-ugers-fristen i stk. 2 med op til 2 år.</p>\n      <p class=\"ParagrafGruppeOverskrift\"><span id=\"Kap0_X7\">Ret til at bevare medlemskabet af en dansk a-kasse under arbejde i udlandet og ret til at medregne arbejde i en dansk forsikringsperiode</span></p>\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Et medlem kan bevare medlemskabet under arbejde i et andet EØS-land eller Schweiz, hvis medlemmet er omfattet af dansk lovgivning om social sikring efter forordningen eller efter konventionen, og medlemmet ikke har ret til at blive arbejdsløshedsforsikret efter dette lands regler.</p>\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> Et medlem, der ikke er omfattet af forordningen eller konventionen, kan bevare medlemskabet.</p>\n      <p class=\"Stk2\"><span class=\"StkNr\" id=\"Par10_Stk3\">Stk. 3.</span> Et medlem, der arbejder uden for EØS eller Schweiz, kan bevare medlemskabet.</p>\n      <p class=\"Stk2\"><span class=\"StkNr\" id=\"Par10_Stk4\">Stk. 4.</span> Lønarbejde og drift af selvstændig virksomhed i det andet land kan regnes med til opfyldelse af kravet i § 53, stk. 2, i loven efter reglerne i bekendtgørelse om beskæftigelseskrav og dagpengeperiode og bekendtgørelse om drift af selvstændig virksomhed.</p>\n      <p class=\"ParagrafGruppeOverskrift\"><span id=\"Kap0_X8\">Uretmæssigt medlemskab under arbejde i et andet EØS-land eller Schweiz</span></p>\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Et medlem har været uretmæssigt medlem af a-kassen, når medlemmet</p>\n      <p class=\"Liste1\"><span class=\"Liste1Nr\" id=\"Par11_Stk1_Num1\">1)</span> skulle have været arbejdsløshedsforsikret i et andet EØS-land eller Schweiz (fejlforsikring), jf. § 12, eller</p>\n      <p class=\"Liste1\"><span class=\"Liste1Nr\" id=\"Par11_Stk1_Num2\">2)</span> samtidig retmæssigt har været arbejdsløshedsforsikret i et andet EØS-land eller Schweiz (dobbeltforsikring), jf. § 13.</p>\n      <p class=\"ParagrafGruppeOverskrift\"><span id=\"Kap0_X9\">Fejlforsikring</span></p>\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Medlemskabet af a-kassen annulleres i perioder, hvor et medlem har været fejlforsikret, jf. dog stk. 6. Perioder med fejlforsikring og arbejde i sådanne perioder kan ikke regnes med til at opfylde kravet om arbejde og medlemsperiode i § 53 i loven.</p>\n      <p class=\"Stk2\"><span class=\"StkNr\" id=\"Par12_Stk2\">Stk. 2.</span> Et medlem, som ikke har været retmæssigt medlem af en dansk a-kasse inden for de sidste 5 år, skal optages som nyt medlem af a-kassen efter reglerne i lovens § 41.</p>\n      <p class=\"Stk2\"><span class=\"StkNr\" id=\"Par12_Stk3\">Stk. 3.</span> Et medlem, som har været retmæssigt medlem af en dansk a-kasse inden for de sidste 5 år, er igen retmæssigt medlem fra det tidspunkt, hvor det seneste arbejdsforhold eller den seneste periode med drift af selvstændig virksomhed i det andet EØS-land eller Schweiz er ophørt.</p>\n      <p class=\"Stk2\"><span class=\"StkNr\" id=\"Par12_Stk4\">Stk. 4.</span> Et medlem, som ikke har været retmæssigt medlem af a-kassen uafbrudt i mindst 1 år forud for perioden med fejlforsikring, skal opfylde kravet om medlemsperiode i lovens § 53, stk. 1, på ny.</p>\n      <p class=\"Stk2\"><span class=\"StkNr\" id=\"Par12_Stk5\">Stk. 5.</span> Et medlem, som har været retmæssigt medlem af a-kassen uafbrudt i mindst 1 år forud for perioden med fejlforsikring, anses for at opfylde kravet om medlemsperiode i § 53, stk. 1, i loven. Det er dog en betingelse for ret til dagpenge, at personen opfylder beskæftigelseskravet i § 53, stk. 2, i loven efter reglerne i bekendtgørelse om beskæftigelseskrav og dagpengeperiode og bekendtgørelse om drift af selvstændig virksomhed.</p>\n      <p class=\"Stk2\"><span class=\"StkNr\" id=\"Par12_Stk6\">Stk. 6.</span> Arbejdsdirektoratet kan i særlige tilfælde se bort fra, at et medlem har været fejlforsikret.</p>\n      <p class=\"ParagrafGruppeOverskrift\"><span id=\"Kap0_X10\">Dobbeltforsikring</span></p>\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> Medlemskabet af en dansk a-kasse annulleres i perioder, hvor et medlem samtidig retmæssigt har været arbejdsløshedsforsikret i et andet EØS-land eller Schweiz. Hvis hyppige, kortvarige ansættelser giver unødig administration for a-kassen i forbindelse med udmeldelse og genindmeldelse, kan et medlem bevare medlemskabet af den danske a-kasse, selv om der herved opstår perioder med dobbeltforsikring. Bevarelse af medlemskabet forudsætter, at a-kassen efterfølgende annullerer perioderne med dobbeltforsikring. Forsikringsperioder, lønarbejde og drift af selvstændig virksomhed i det andet EØS-land eller Schweiz kan regnes med til § 53 i loven, jf. dog stk. 2.</p>\n      <p class=\"Stk2\"><span class=\"StkNr\" id=\"Par13_Stk2\">Stk. 2.</span> Et medlem, som ikke har været retmæssigt medlem af en dansk a-kasse inden for de sidste 5 år fra tidspunktet for ophøret af den seneste periode med dobbeltforsikring, skal opfylde betingelserne i § 1, stk. 2, og § 2, stk. 2 og 3, for at medlemskabet igen kan anses for retmæssigt. Dette er også en betingelse for, at forsikringsperioder fra det andet EØS-land eller Schweiz kan regnes med.</p>\n      <p class=\"Stk2\"><span class=\"StkNr\" id=\"Par13_Stk3\">Stk. 3.</span> Et medlem, som har været retmæssigt medlem af en dansk a-kasse inden for de sidste 5 år fra tidspunktet for ophøret af den seneste periode med dobbeltforsikring, er igen retmæssigt medlem fra det tidspunkt, hvor forsikringen i det andet EØS-land eller Schweiz er ophørt, hvis personen i øvrigt opfylder betingelserne for medlemskab af en dansk a-kasse.</p>\n      <p class=\"ParagrafGruppeOverskrift\"><span id=\"Kap0_X11\">Uretmæssig arbejdsløshedsforsikring i et andet EØS-land eller Schweiz</span></p>\n      <p class=\"Paragraf\" id=\"P14\"><span class=\"ParagrafNr\" id=\"Par14_Stk1\">§ 14.</span> Perioder, hvor et medlem har været fejlforsikret i et andet EØS-land eller Schweiz, kan ikke regnes med til § 53 i loven, jf. dog stk. 4. Ligeledes kan lønarbejde og drift af selvstændig virksomhed i disse perioder ikke medregnes.</p>\n      <p class=\"Stk2\"><span class=\"StkNr\" id=\"Par14_Stk2\">Stk. 2.</span> Et medlem, som har været retmæssigt arbejdsløshedsforsikret uafbrudt i mindst 1 år forud for perioden med fejlforsikring, anses for at opfylde kravet om medlemsperiode i § 53, stk. 1, i loven uanset perioden med fejlforsikring.</p>\n      <p class=\"Stk2\"><span class=\"StkNr\" id=\"Par14_Stk3\">Stk. 3.</span> Et medlem, som ikke har været retmæssigt arbejdsløshedsforsikret i mindst 1 år forud for perioden med fejlforsikring, skal opfylde kravet om medlemsperiode i lovens § 53, stk. 1, på ny.</p>\n      <p class=\"Stk2\"><span class=\"StkNr\" id=\"Par14_Stk4\">Stk. 4.</span> Arbejdsdirektoratet kan i særlige tilfælde se bort fra, at et medlem har været fejlforsikret.</p>\n      <p class=\"ParagrafGruppeOverskrift\"><span id=\"Kap0_X12\">Tilmelding som arbejdssøgende i jobcenteret efter udløbet af PD U2</span></p>\n      <p class=\"Paragraf\" id=\"P15\"><span class=\"ParagrafNr\" id=\"Par15_Stk1\">§ 15.</span> Et medlem, der har tilmeldt sig som arbejdssøgende i jobcenteret i Danmark, efter perioden i PD U2 er udløbet, har først ret til dagpenge, når medlemmet har arbejdet i det omfang, som fremgår af § 2, stk. 3.</p>\n      <p class=\"Stk2\"><span class=\"StkNr\" id=\"Par15_Stk2\">Stk. 2.</span> Kravet om arbejde falder bort, hvis medlemmet på grund af arbejde er blevet arbejdsløshedsforsikret i et andet EØS-land eller Schweiz. Det er et krav, at arbejdet er påbegyndt inden udløb af perioden i PD U2.</p>\n      <p class=\"Stk2\"><span class=\"StkNr\" id=\"Par15_Stk3\">Stk. 3.</span> A-kassen kan i umiddelbar tilknytning til periodens udløb forlænge fristen for tilmelding i stk. 1, hvis medlemmet skal til en ansættelsessamtale i det andet EØS-land eller Schweiz eller afventer resultatet af en ansættelsessamtale. Fristen forlænges med op til 4 uger.</p>\n      <p class=\"Stk2\"><span class=\"StkNr\" id=\"Par15_Stk4\">Stk. 4.</span> A-kassen kan også i umiddelbar tilknytning til periodens udløb forlænge fristen for tilmelding i stk. 1 i tilfælde af</p>\n      <p class=\"Liste1\"><span class=\"Liste1Nr\" id=\"Par15_Stk4_Num1\">1)</span> sygdom,</p>\n      <p class=\"Liste1\"><span class=\"Liste1Nr\" id=\"Par15_Stk4_Num2\">2)</span> barselsorlov, eller</p>\n      <p class=\"Liste1\"><span class=\"Liste1Nr\" id=\"Par15_Stk4_Num3\">3)</span> uforudsigelige omstændigheder.</p>\n      <p class=\"Stk2\"><span class=\"StkNr\" id=\"Par15_Stk5\">Stk. 5.</span> Tilmelding som arbejdssøgende i jobcenteret skal ske senest dagen efter, at medlemmet er raskmeldt, orloven er ophørt eller de særlige omstændigheder ikke længere er til stede.</p>\n      <p class=\"ParagrafGruppeOverskrift\"><span id=\"Kap0_X13\">Krav om arbejde for at få et nyt PD U2</span></p>\n      <p class=\"Paragraf\" id=\"P16\"><span class=\"ParagrafNr\" id=\"Par16_Stk1\">§ 16.</span> Et PD U2 kan af en dansk a-kasse udstedes for en periode af højst 3 måneder. Perioden kan ikke forlænges.</p>\n      <p class=\"Stk2\"><span class=\"StkNr\" id=\"Par16_Stk2\">Stk. 2.</span> Et medlem, hvor perioden i PD U2 er udløbet, har først ret til et nyt PD U2, når medlemmet har arbejdet i det omfang, som fremgår af § 2, stk. 3.</p>\n      <p class=\"ParagrafGruppeOverskrift\"><span id=\"Kap0_X14\">Ikrafttræden mv.</span></p>\n      <p class=\"Paragraf\" id=\"P17\"><span class=\"ParagrafNr\" id=\"Par17_Stk1\">§ 17.</span> Bekendtgørelsen træder i kraft den 7. maj 2010 og har virkning fra den 1. maj 2010.<a class=\"FodnoteHenvisning\" name=\"Henvisning_Par17_Stk1_Not1\" href=\"#Par17_Stk1_Not1\">1)</a></p>\n      <p class=\"Stk2\"><span class=\"StkNr\" id=\"Par17_Stk2\">Stk. 2.</span> Samtidig ophæves bekendtgørelse nr. 1399 af 13. december 2006 om arbejdsløshedsforsikring ved arbejde mv. inden for EØS og i det øvrige udland. Bekendtgørelsen finder dog fortsat anvendelse i forhold til Norge, Island, Liechtenstein og Schweiz, så længe det pågældende land ikke har tilsluttet sig forordning (EF) nr. 883/04.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Arbejdsmarkedsstyrelsen, den 29. april 2010</P><P CLASS=SIGN1 ALIGN=\"CENTER\">Marie Hansen</P><P CLASS=SIGN2 ALIGN=\"RIGHT\">/ Vibeke Dalbro</P></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Par17_Stk1_Not1\" href=\"#Henvisning_Par17_Stk1_Not1\">1)</a> Der udarbejdes en vejledning til bekendtgørelsen.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/05/2010"
        },
        {
            "displayName": "Accession",
            "displayValue": "B20100047005"
        },
        {
            "displayName": "Entydig dokumentidentifikation",
            "displayValue": "BE004166"
        },
        {
            "displayName": "Dato for førstegangsindlæggelse",
            "displayValue": "06/05/2010"
        },
        {
            "displayName": "Dato for indlæggelse",
            "displayValue": "06/05/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "470"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "29/04/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedsstyrelsen, j.nr. 2010-0007067"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}