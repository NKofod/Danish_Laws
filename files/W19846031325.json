{
    "id": 37872,
    "title": "Opfindelse ansat som fremgangsmåde ved tilvirkning af næringsmidler, og patent kunne derfor ikke meddeles. ",
    "documentTypeId": "240",
    "isSagsforlobPeriodValid": false,
    "shortName": "KEN nr 60313 af 13/03/1984",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>&#187;Fremgangsmåde til fremstilling af fedtstoffer&#171; blev anset  \r\n\r\n som en ansøning om patent på fremgangsmåde ved tilvirkning af næringsmidler  \r\n\r\n og dermed en ikke-patenterbar fremgangsmåde i medfør af patentlovens kapitel  \r\n\r\n 11, nr. 1, stk. 2. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Opfindelse ansat som fremgangsmåde ved  \r\n\r\n tilvirkning af næringsmidler, og patent kunne derfor ikke meddeles. </H1>  \r\n\r\n<P></P>  \r\n\r\n<P>År 1984, den 13. marts afsagde patentankenævnet (Beyer, Grønning-Nielsen,  \r\n\r\n Franck, P.F. Jensen, Vørts) </P>  \r\n\r\n<P>følgende </P>  \r\n\r\n<P>k e n d e l s e </P>  \r\n\r\n<P>i sagen j.nr. P. 24/81: Klage fra </P>  \r\n\r\n<P>Unilever N.V., </P>  \r\n\r\n<P>Holland, </P>  \r\n\r\n<P>v/patentbureau Budde, Schou &amp; Co. </P>  \r\n\r\n<P>over </P>  \r\n\r\n<P>patentdirektoratets afgørelse af 6. august 1981 af patentansøgning nr.  \r\n\r\n 3632/71. </P>  \r\n\r\n<P>Den 22. juli 1971 indleverede klageren en ansøgning om patent på en  \r\n\r\n &#187;fremgangsmåde til fremstilling af fedtstoffer&#171;. Ansøgningen  \r\n\r\n indeholdt 23 krav. </P>  \r\n\r\n<P>Ansøgningens krav 1 lød således: </P>  \r\n\r\n<P>&#187;Margarinefedtstof til anvendelse i smørlignende produkter, k e n d e  \r\n\r\n t e g n e t ved, at det indeholder mindst 3% trans-syre og som den  \r\n\r\n overvejende, mættede fedtsyrekomponent randomiseret palmitinsyre og omfatter  \r\n\r\n et inter-esterificeret palmitinfedtstof.&#171; </P>  \r\n\r\n<P>Til kravet var knyttet underkravene 2-14. </P>  \r\n\r\n<P>Kravene 15-23 lød således: </P>  \r\n\r\n<P>&#187;15. Fremgangsmåde til fremstilling af et margarinefedtstof, k e n d  \r\n\r\n e t e g n e t ved, at den omfatter sammenblanding, co-randomisering og  \r\n\r\n isomerisering af et palmitinfedtstof og en vegetabilsk olie i en sådan grad  \r\n\r\n og i sådanne mængdeforhold, at indholdet af mættede fedtsyrer i  \r\n\r\n margarineblandingen hovedsagelig stammer fra randomiseret palmitinfedtstof,  \r\n\r\n og at margarinefedtstoffet kommer til at indeholde mindst 3% trans-syre. </P>  \r\n\r\n<P>16. Fremgangsmåde ifølge krav 15, k e n d e t e g n e t ved, at  \r\n\r\n palmitinfedtstoffet blandes med en flydende vegetabilsk olie i mængdeforhold,  \r\n\r\n der giver et maksimalt indhold af mættede fedtsyrer på 35% og en dilatation  \r\n\r\n ved 20 grader C og på mindst 275 og ved 35 grader C på højst 90. </P>  \r\n\r\n<P>17. Fremgangsmåde ifølge krav 15 og 16, k e n d e t e g n e t ved, at  \r\n\r\n indholdet af trans-syre i margarinefedtstoffet tilvejebringes ved delvis  \r\n\r\n hærdning af mindst en af komponenterne for margarinefedtstoffet før  \r\n\r\n sammenblandingen. </P>  \r\n\r\n<P>18. Fremgangsmåde ifølge krav 15 eller 16, k e n d e t e g n e t ved, at  \r\n\r\n indholdet af trans-syre tilvejebringes ved delvis hærdning af den  \r\n\r\n inter-esterificerede blanding. </P>  \r\n\r\n<P>19. Fremgangsmåde ifølge et hvilket som helst af kravene 15-18, k e n d e  \r\n\r\n t e g n e t ved, at praktisk taget alle komponenterne er inter-esterificeret  \r\n\r\n tilsammen. </P>  \r\n\r\n<P>20. Fremgangsmåde til fremstilling af et margarinefedtstof, k e n d e t e  \r\n\r\n g n e t ved, at en flydende vegetabilsk olie hydrogeneres under selektive  \r\n\r\n betingelser til tilvejebringelse i margarinefedtstoffet af et indhold af  \r\n\r\n trans-syre på 6-30%, hvorefter den delvis hærdede olie blandes med en  \r\n\r\n omtrentlig lige så stor mængde af palmeolie og blandingen randomiseres. </P>  \r\n\r\n<P>21. Margarineolie fremstillet ved fremgangsmåden ifølge et hvilket som  \r\n\r\n helst af kravene 15-20. </P>  \r\n\r\n<P>22. Spiseligt fedtstof i hovedsagen som beskrevet i eksemplerne. </P>  \r\n\r\n<P>23. Margarine og lignende smøreemulsioner, hvori fedtstoffet omfatter et  \r\n\r\n fedtstof ifølge krav 21 eller 22.&#171; </P>  \r\n\r\n<P>Patentdirektoratet afslog ved skrivelse af 6. august 1981 ansøgningen med  \r\n\r\n følgende begrundelse: </P>  \r\n\r\n<P>&#187;Som tidligere herfra fremført angår ansøgningen næringsmidler og  \r\n\r\n fremgangmåder ved tilvirknig af næringsmidler, nemlig henholdsvis margarine  \r\n\r\n og lignende fedtemulsioner og det heri indgående fedtstof samt fremgangsmåder  \r\n\r\n til fremstilling af sidstnævnte. </P>  \r\n\r\n<P>De ifølge opfindelsen tilvejebragte fedtstoffer skal anvendes i margarine  \r\n\r\n i stedet for sædvanlig anvendte fedstoffer og bibringer derfor ligesom disse  \r\n\r\n margarinen dens karakter af næringsmiddel. De ifølge opfindelsen  \r\n\r\n tilvejebragte fedtstoffer må således - ligesom de kendte og hidtil anvendte  \r\n\r\n fedtstoffer - anses for nærningsmidler. </P>  \r\n\r\n<P>For så vidt angår fremgangsmåderne til fremstilling af de pågældende  \r\n\r\n fedtstoffer, er det forhold, at der - som anført i Deres ovennævnte skrivelse  \r\n\r\n - ikke er tale om nogen ændring eller forbedring af deres næringsværdi, men  \r\n\r\n kun om en forbedring af deres fysiske egenskaber, ikke afgørende for  \r\n\r\n bedømmelsen af, om fremgangsmåderne indebærer en tilvirkning af et  \r\n\r\n næringsmiddel. Det er det derimod, at der ved disse fremgangsmåder  \r\n\r\n fremstilles slutprodukter, der adskiller sig væsentligt fra  \r\n\r\n udgangsmaterialerne. </P>  \r\n\r\n<P>Af de anførte grunde må det derfor fastholdes, at ansøgningen er udelukket  \r\n\r\n fra adgang til patent, jfr. patentlovens kapitel XI, pkt. 1, stk. 2.&#171;  \r\n\r\n</P>  \r\n\r\n<P>Denne afgørelse har klageren ved skrivelse af 6. oktober 1981 indbragt for  \r\n\r\n patentankenævnet. </P>  \r\n\r\n<P>I skrivelse af 12. februar 1982 har klageren nedlagt påstand om, at den  \r\n\r\n påklagede afgørelse omstødes, således at ansøgningen optages til fortsat  \r\n\r\n behandling på grundlag af kravene 15-20, idet kravene 1-14 og 21-23  \r\n\r\n frafaldes. </P>  \r\n\r\n<P>Klageren har særligt henvist til, at direktoratet i en række tilfælde har  \r\n\r\n meddelt patent på lignende ansøgninger, uanset at der har været tale om  \r\n\r\n næringsmidler. </P>  \r\n\r\n<P>Sagen har været behandlet på nævnets møde den 27. februar 1984. </P>  \r\n\r\n<P>Der har ikke været givet møde for nævnet. </P>  \r\n\r\n<P>Nævnet skal udtale: </P>  \r\n\r\n<P>Under hensyn til, at de af klageren fremhævede patenter enten har  \r\n\r\n indeholdt &#187;disclaimers&#171; for næringsmiddelanvendelse eller har  \r\n\r\n vedrørt fremgangsmåder til forbedring af stoffets mekaniske egenskaber, og  \r\n\r\n idet direktoratets begrundelse i øvrigt kan tiltrædes </P>  \r\n\r\n<P>bestemmes: </P>  \r\n\r\n<P>Den påklagede afgørelse stadfæstes. </P>  \r\n\r\n<PRE>  \r\n\r\n J. Beyer.          Grønning-Nielsen.          E. Franck.  \r\n\r\n         P.F. Jensen.                S.A. Vørts.  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Patent på næringsmidler og patent på fremgangsmåder ved tilvirknig af  \r\n\r\n næringsmidler har kunnet meddeles i henhold til ansøgninger indleveret fra og  \r\n\r\n med 1. januar 1989 eller som i henhold til Patentlovens §14 anses som  \r\n\r\n indleveret efter denne dato, jf. Industriministeriets bekendtgørelse nr. 511  \r\n\r\n af 23. august 1988, jf. patentlovens kapitel 11, nr. 1, stk. 2. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19846031325"
        },
        {
            "displayName": "Entydig dokumentidentifikation",
            "displayValue": "CA005807"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60313"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "13/03/1984"
        },
        {
            "displayName": "Administrerende myndighed",
            "displayValue": "Patentankenævnet"
        },
        {
            "displayName": "Ressortministeriets journalnummer",
            "displayValue": "P 24/81"
        },
        {
            "displayName": "Stikord",
            "displayValue": "FREMGANGSMÅDEPATENT, NÆRINGSMIDLER, PATENTER"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}