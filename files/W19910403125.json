{
    "id": 35448,
    "title": "Spørgsmål om et kravs bortfald ved passivitet eller forældelse. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 4031 af 26/03/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I en rapport af 15.12.1982 anførtes en række alvorlige betonskader,  \r\n\r\n der snarest skulle repareres for ret store beløb. I en rapport af 3.3.1983  \r\n\r\n angives der 399 skader og reparationsudgiften anslås til ca. 900.000 kr.  \r\n\r\n Efter skønsmændenes erklæringer har de første skader været synlige et par år  \r\n\r\n efter ibrugtagningen, og andre rustskader på betonen fra midten af 70'erne.  \r\n\r\n Herefter fandtes det, at skaderne på betonelementerne havde været synlige for  \r\n\r\n boligselskabet og dets tilsyn længe før og i hvert fald før den 21.8.1982, og  \r\n\r\n at skaderne også inden denne dato kunne anses som mangler ved de leverede  \r\n\r\n bygninger. Da klage herefter var indgivet mere end 5 år efter det tidspunkt,  \r\n\r\n hvor boligselskabet havde eller burde have haft kendskab til manglerne ved  \r\n\r\n betonelementerne, fandtes erstatningskravet forældet. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Spørgsmål om et kravs bortfald ved passivitet  \r\n\r\n eller forældelse. (* 1) </H1>  \r\n\r\n<P></P>  \r\n\r\n<BR>  \r\n\r\n<P>KENDELSE </P>  \r\n\r\n<P>i </P>  \r\n\r\n<P>Voldgiftssag nr. C 2195 </P>  \r\n\r\n<P>K Boligselskab, afd. x </P>  \r\n\r\n<P>mod </P>  \r\n\r\n<P>A/S A </P>  \r\n\r\n<P>I årene 1968-70 fik klageren, K Boligselskab afd. x, opført 5 boligblokke  \r\n\r\n med ialt 314 lejligheder på æ-vej og ø-vej i y-sted. Indflytningen i  \r\n\r\n lejlighederne fandt sted i tiden fra den 1. marts 1970 til den 1. maj 1971.  \r\n\r\n Indklagede, A/S A, havde udarbejdet projekt og ført tilsyn med byggeriet.  \r\n\r\n</P>  \r\n\r\n<P>Der viste sig senere skader på betonelementerne i byggeriets altaner,  \r\n\r\n facader og sternbjælker. </P>  \r\n\r\n<P>Den 20. august 1987 indgav klageren til Voldgiftsnævnet for Bygge- og  \r\n\r\n Anlægsvirksomhed et klageskrift mod A/S A og B, Ingeniør- og Entreprenørfirma  \r\n\r\n A/S med påstand om, at de in solidum skulle betale 5 millioner kr. til  \r\n\r\n klageren. Påstanden var begrundet med, at entreprenørselskabet havde udført  \r\n\r\n betonarbejderne og var ansvarlig for betonskaderne på grund af fejl under  \r\n\r\n entreprisens udførelse, og at A/S A var ansvarlig for fejl under tilsynet med  \r\n\r\n byggeriet. I klageskriftet er anført, at dets noget summariske karakter  \r\n\r\n skyldtes klagers interesse i at få afbrudt forældelsesfristen, og at klager  \r\n\r\n ville fremkomme med en mere fyldestgørende redegørelse for skadernes omfang  \r\n\r\n og karakter. Dette skete ved et supplerende klageskrift af 15. december 1987.  \r\n\r\n</P>  \r\n\r\n<P>I et svarskrift af 20. april 1990 påstod indklagede frifindelse bl.a. med  \r\n\r\n den begrundelse, at ethvert muligt erstatningsansvar for A/S A var bortfaldet  \r\n\r\n ved passivitet fra klagers side og/eller forældelse. </P>  \r\n\r\n<P>Spørgsmålet om kravets bortfald ved passivitet eller forældelse er efter  \r\n\r\n parternes ønske taget under særskilt forhandling og pådømmelse.Ved den  \r\n\r\n mundtlige forhandling af disse spørgsmål den 31. januar 1991 bestod  \r\n\r\n voldgiftsretten af civilingeniør J.E. Ahrensbach, højesteretsdommer Johs.  \r\n\r\n Bangert, højesteretsdommer Erik Bjerregaard, højesteretsdommer Henning Funch  \r\n\r\n Jensen og civilingeniør Johan Nørgaard med højesteretsdommer Bjerregaard som  \r\n\r\n formand. </P>  \r\n\r\n<P>Klageren nedlagde under denne forhandling påstand om, at indklagedes  \r\n\r\n indsigelser om kravets bortfald på grund af passivitet og forældelse blev  \r\n\r\n forkastet. </P>  \r\n\r\n<P>Indklagede påstod frifindelse på grund af passivitet og forældelse. </P>  \r\n\r\n<P>Efter det oplyste er sagens omstændigheder iøvrigt følgende: </P>  \r\n\r\n<P>Den 10. marts 1947 havde K Boligselskab og C underskrevet en overenskomst,  \r\n\r\n hvorved C for et aftalt vederlag påtog sig at varetage driften og  \r\n\r\n administrationen af boligselskabets ejendomme, herunder tilsyn og foretagelse  \r\n\r\n af ind- og udvendig vedligeholdelse. </P>  \r\n\r\n<P>I referatet af et bestyrelsesmøde i K Boligselskab den 17. januar 1979 er  \r\n\r\n vedrørende afdelingen x bl.a. anført: &#187;Vedligeholdelsestilstanden  \r\n\r\n betegnes af inspektionsafdelingen som jævn i børneinstitutionen w og som god  \r\n\r\n i de 2 boligafdelinger z og x. </P>  \r\n\r\n<P>I slutningen af 1982 konstaterede bygningsingeniør D, der da var ansat som  \r\n\r\n inspektør i B, begyndende rustgennemslag i bebyggelsen, og han anmodede A/S A  \r\n\r\n om at foretage en undersøgelse. </P>  \r\n\r\n<P>A foretog derefter en besigtigelse af bygningerne med henblik på  \r\n\r\n eventuelle betonskader. Ved besigtigelsen, der blev foretaget fra jorden uden  \r\n\r\n brug af stiger eller stilladser, blev der ifølge en rapport af 15. december  \r\n\r\n 1982 konstateret følgende skader: </P>  \r\n\r\n<P>på altansiden mod haven en del skader på de lodrette elementer, der bærer  \r\n\r\n altanpladerne, idet elementerne på forkanten på grund af for lille dæklag  \r\n\r\n havde flere revner og afskalninger over armeringen. </P>  \r\n\r\n<P>på indgangssiden skader på lodrette facadeelementer, hvor bøjlearmering  \r\n\r\n rustede, </P>  \r\n\r\n<P>vandrette dækkantelementer havde rustne armeringsjern med  \r\n\r\n betonafsprængninger til følge, </P>  \r\n\r\n<P>enkelte vandrette dækelementer ved tag havde vandrette revner med  \r\n\r\n gennemsivninger ca. 10 cm fra overkant. </P>  \r\n\r\n<P>Eksempler på de forskellige skadetyper var vist på nogle optagne  \r\n\r\n fotografier. </P>  \r\n\r\n<P>I rapportens konklusion udtaltes, at de observerede skader byggede på en  \r\n\r\n let besigtigelse, og at A derfor ikke kunne komme med en konklusion, der  \r\n\r\n straks angav, hvad man burde gøre, men at skaderne dog helt klart var så  \r\n\r\n alvorlige, at der snarest skulle repareres for ret store beløb. A anbefalede  \r\n\r\n derfor, at der snarest blev iværksat videre undersøgelser af skadernes omfang  \r\n\r\n med efterfølgende reparationsforslag. A foreslog, at der i første omgang blev  \r\n\r\n bevilget 50.000 kr. incl. moms til en videregående undersøgelse og  \r\n\r\n registrering. </P>  \r\n\r\n<P>A blev anmodet om at foretage en sådan videre undersøgelse, og i en  \r\n\r\n rapport af 3. marts 1983 angiver A antallet af samtlige skader til 399 og  \r\n\r\n anslog ved et groft skøn udgiften til nødvendige reparationer til 898.000 kr.  \r\n\r\n incl. moms. I rapporten er yderligere bl.a. anført, at løse betonstykker med  \r\n\r\n fare for nedstyrtning på befærdede områder snarest burde hugges ned. </P>  \r\n\r\n<P>I et notat af 29. juni 1983 har det rådgivende ingeniørfirma E anført, at  \r\n\r\n det i forbindelse med en forestående renovering af tagene havde foretaget en  \r\n\r\n besigtigelse fra tagflader af den øverste halvdel af sternene og havde  \r\n\r\n konstateret skader på betonsternen bestående i revner, pletvise afskalninger  \r\n\r\n og synlig rusten armering på forsiden af sternene samt små lokale rustpletter  \r\n\r\n på forsiden af sternene. </P>  \r\n\r\n<P>Klageren begærede derfor syn og skøn, og i skønserklæringer af 17. oktober  \r\n\r\n 1984 og 1. december 1985 har de udmelte syns- og skønsmænd bl.a. udtalt, at  \r\n\r\n de første skader i sternelementerne må have været synlige allerede et par år  \r\n\r\n efter ibrugtagningen, og at den ansvarlige for opsynet med bygningerne  \r\n\r\n allerede dengang burde have gjort bemærkninger, at der er registreret dæklag  \r\n\r\n 0 på rustne armeringsjern i facaden, og at rustpletter på disse steder må  \r\n\r\n have været synlige, men måske ikke iøjnespringende, allerede inden for det  \r\n\r\n første år, samt at de konstaterede rustangreb på armeringsjern med op til 10  \r\n\r\n mm dækkende betonlag formentlig først blev synlige efter 3-4 frostperioder,  \r\n\r\n formentlig i 1973-74, men at skaderne, der viste sig som kraftige revner,  \r\n\r\n afskalninger og rust, da må have været meget tydelige. </P>  \r\n\r\n<P>Til skønserklæringen er knyttet nogle af skønsmændene optagne fotografier  \r\n\r\n af skader, og skønsmændene har i et overslag over håndværkerudgifterne til  \r\n\r\n reparation af de konstaterede skader anslået udgifterne til 2.100.000 kr.  \r\n\r\n ekskl. moms. </P>  \r\n\r\n<P>Skønsmand, ingeniør E. Theil Hansen, har under den mundtlige forhandling  \r\n\r\n af sagen den 31. januar 1991 vedstået skønserklæringen. </P>  \r\n\r\n<P>I et brev af 22. juli 1986 til klagers daværende advokat anførte advokat F  \r\n\r\n bl. a., at et eventuelt tilsynsansvar under alle omstændigheder vil være  \r\n\r\n bortfaldet på grund af forældelse. </P>  \r\n\r\n<P>Snedker G har under den mundtlige forhandling af sagen forklaret, at han  \r\n\r\n har boet i en af lejlighederne fra 1970 og har været medlem af afdelingens  \r\n\r\n bestyrelse siden 1975. Hvert forår foretog hele bestyrelsen sammen med  \r\n\r\n varmemesteren og C's inspektør en gennemgang af bebyggelsen, som man stræbte  \r\n\r\n efter at holde intakt. Han har ikke bemærket betonskader, før han læste om  \r\n\r\n dem i Dominias rapport. Først i 1984-85 hørte han om nedfaldne betonstykker.  \r\n\r\n Skadesudviklingen gik meget hurtigt fra 1984. </P>  \r\n\r\n<P>Inspektør H, C, har under den mundtlige forhandling af sagen forklaret, at  \r\n\r\n han fra 1974 til medio 1981 deltog i tilsynet med bebyggelsen og var med ved  \r\n\r\n bestyrelsens årlige gennemgang af denne. I slutningen af 1979 blev der  \r\n\r\n udbedret en rustskade på et vandret bånd, men der var ingen synlige skader  \r\n\r\n andre steder, og han har heller ikke hørt om klager over betonskader. </P>  \r\n\r\n<P>Bygningsingeniør D har forklaret, at han var ejendomsinspektør i C fra  \r\n\r\n medio 1981 til medio 1985, og at han i dette tidsrum deltog i de årlige  \r\n\r\n tilsyn med bebyggelsen. Ved tilsynet i midten af 1982 blev der ikke  \r\n\r\n konstateret betonskader, men i november 1982 har han set begyndende  \r\n\r\n rustgennemslag, og han anmodede derfor A om at foretage en undersøgelse. Han  \r\n\r\n har ikke hørt om beboerklager over betonskader eller om nedfaldne  \r\n\r\n betonstykker. </P>  \r\n\r\n<P>Civilingeniør I, A, har forklaret, at han deltog i A's undersøgelser i  \r\n\r\n slutningen af 1982 og begyndelsen af 1983. Som ingeniør kunne han se, at der  \r\n\r\n var mangler, der skulle gøres noget ved. </P>  \r\n\r\n<P>Forklaringer er endvidere afgivet af civilingeniør E og af J fra  \r\n\r\n betonelementfabrikken L. </P>  \r\n\r\n<P>Den 29. september 1988 deltog voldgiftsdommerne J.E. Ahrensbach og Erik  \r\n\r\n Bjerregaard i en besigtigelse af bygningerne. </P>  \r\n\r\n<P>Klager har under denne sag frafaldet kravet mod det indklagede  \r\n\r\n entreprenørselskab, men har indklaget ingeniør B for en af Dansk  \r\n\r\n Ingeniørforening nedsat voldgiftsret med de samme dommere, og de to sager er  \r\n\r\n blevet behandlet sammen for så vidt angår forældelsesspørgsmålet. </P>  \r\n\r\n<P>Klageren har til støtte for, at forældelse ikke er indtrådt, anført, at  \r\n\r\n der er tale om skjulte fejl og mangler. Forældelsesfristen kan derfor  \r\n\r\n tidligst begynde at løbe fra C's modtagelse af A's rapport af 15. december  \r\n\r\n 1982, idet klager efter de af G, H og D's afgivne forklaringer ikke tidligere  \r\n\r\n kunne have noget kendskab til manglerne og deres årsag og alvorlige karakter.  \r\n\r\n Forældelsesfristen blev afbrudt ved indgivelsen af klageskriftet af 20.  \r\n\r\n august 1987. Klager har endvidere bestridt, at kravet er bortfaldet på grund  \r\n\r\n af passivitet. </P>  \r\n\r\n<P>Indklagede har til støtte for, at forældelse er indtrådt, anført, at der i  \r\n\r\n slutningen af 1982 af A/S A blev konstateret omfattende og alvorlige skader  \r\n\r\n på betonelementerne, og at disse skader og deres årsager ifølge  \r\n\r\n skønserklæringerne har været synlige længe før sommeren 1982. Da klageskrift  \r\n\r\n blev indgivet den 20. august 1987, var forældelse derfor indtrådt. Kravet er  \r\n\r\n efter indklagedes opfattelse også bortfaldet på grund af passivitet udvist  \r\n\r\n fra indklagedes side fra den første skønserklærings afgivelse i oktober 1984  \r\n\r\n og indtil det egentlige klageskrifts indgivelse den 15. december 1987. </P>  \r\n\r\n<P>Voldgiftsretten skal udtale: </P>  \r\n\r\n<P>I A's rapport af 15. december 1982 er anført en række betonskader, der var  \r\n\r\n så alvorlige, at der snarest skulle repareres for ret store beløb. Efter en  \r\n\r\n nærmere undersøgelse angiver A i rapporten af 3. marts 1983 antallet af  \r\n\r\n skader til 399 og anslog reparationsudgiften til ca. 900.000 kr. Efter  \r\n\r\n skønsmændenes erklæringer har de første skader i sternelementer været synlige  \r\n\r\n allerede et par år efter ibrugtagningen, og andre rustskader på betonen har  \r\n\r\n været meget tydelige fra midten af 1970'erne. Voldgiftsretten er på dette  \r\n\r\n grundlag nået til den bedømmelse, at de skader på betonelementerne, som er  \r\n\r\n påtalt under sagen, har været synlig for boligselskabet og dets tilsyn længe  \r\n\r\n før og i hvert fald før den 21. august 1982, og at skaderne også inden denne  \r\n\r\n dato havde et sådant omfang og en sådan karakter, at de kunne anses som  \r\n\r\n mangler ved de leverede bygninger. </P>  \r\n\r\n<P>Da klage herefter er indgivet mere end 5 år efter det tidspunkt, hvor  \r\n\r\n klager havde eller i hvert fald burde have haft kendskab til manglerne ved  \r\n\r\n betonelementerne, er klagers erstatningskrav forældet, og indklagede må  \r\n\r\n frifindes. </P>  \r\n\r\n<P>Med hensyn til sagens omkostninger skal der forholdes som nedenfor anført.  \r\n\r\n</P>  \r\n\r\n<P>THI BESTEMMES: </P>  \r\n\r\n<P>Indklagede, A/S A, frifindes i denne sag. </P>  \r\n\r\n<P>Ingen af parterne skal betale sagsomkostninger til den anden part. </P>  \r\n\r\n<P>De med voldgiftsrettens behandling af sagen forbundne omkostninger skal  \r\n\r\n betales af klageren, K, afd. x. </P>  \r\n\r\n<P>København, den 26. marts 1991 </P>  \r\n\r\n<P>J.E. Ahrensbach Johs. Bangert Erik Bjerregaard </P>  \r\n\r\n<P>Henning Funch Jensen Johan Nørgaard </P>  \r\n\r\n<P>p.v.c. </P>  \r\n\r\n<P>Charlotte Fabricius </P>  \r\n\r\n</DIV>",
    "isHistorical": false,
    "editorialNotes": [
        "(* 1) Offentliggjort i Kendelser om fast ejendom 1991 side 134 - 137 af Jurist- og Økonomforbundets forlag."
    ],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19910403125"
        },
        {
            "displayName": "Entydig dokumentidentifikation",
            "displayValue": "CA003383"
        },
        {
            "displayName": "Dato for indlæggelse",
            "displayValue": "03/12/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "4031"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "26/03/1991"
        },
        {
            "displayName": "Administrerende myndighed",
            "displayValue": "Voldgiftsretten for Bygge- og Anlægsvirksomhed"
        },
        {
            "displayName": "Ressortministeriets journalnummer",
            "displayValue": "Voldgiftssag nr. C 2195"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}