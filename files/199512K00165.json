{
    "id": 112471,
    "title": "1995 LSF 165   FORSLAG TIL LOV OM ÆNDRING AF LOV OM KOMMUNERS OG AMTSKOMMUNERS SAMARBEJDE   MED AKTIESELSKABER M.V. ",
    "documentTypeId": "400",
    "isSagsforlobPeriodValid": false,
    "shortName": "1995/1 LSF 165",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 165 </P>  \r\n\r\n<P></P>  \r\n\r\n<P>Forslag til Lov om ændring af lov om kommuners og amtskommuners samarbejde  \r\n\r\n med aktieselskaber m.v. </P>  \r\n\r\n<P></P>  \r\n\r\n<P>Fremsat af erhvervsministeren (Mimi Jakobsen) </P>  \r\n\r\n<P></P>  \r\n\r\n<P>den 17. januar 1996 </P>  \r\n\r\n<P></P>  \r\n\r\n<P>Vedtaget ved tredjebehandling den 16. april 1996 </P>  \r\n\r\n<P></P>  \r\n\r\n<P><a href=\"document.aspx?accn=A19960028930\"> Lov nr. 289 af 24/04/1996</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 384 af 20. maj 1992 om kommuners og amtskommuners samarbejde med  \r\n\r\n aktieselskaber m.v., som ændret ved lov nr. 253 af 19. april 1995, foretages  \r\n\r\n følgende ændringer: </P>  \r\n\r\n<P> <B>1.</B> Overalt i loven ændres &#187;Industriministeren&#171; til:  \r\n\r\n &#187;Erhvervsministeren&#171; og &#187;industriministeren&#171; til:  \r\n\r\n &#187;erhvervsministeren&#171;. </P>  \r\n\r\n<P> <B>2.</B> I <I>§ 3, stk. 1,</I> indsættes efter &#187;indskud&#171;:  \r\n\r\n &#187;i kontanter eller andre værdier&#171;. </P>  \r\n\r\n<P> <B>3.</B>  <I>§ 3, stk. 3</I> , affattes således: </P>  \r\n\r\n<P> <I>&#187;Stk. 3.</I> En kommune eller amtskommune må ikke ved sin  \r\n\r\n deltagelse i de i §§ 1 og 2 omhandlede selskaber opnå bestemmende  \r\n\r\n indflydelse.&#171; </P>  \r\n\r\n<P> <B>4.</B> I <I>§ 3, stk. 5, 2. pkt.,</I> udgår &#187;under forudsætning  \r\n\r\n af, at kommunen eller amtskommunen ikke derved opnår bestemmende  \r\n\r\n indflydelse&#171;. </P>  \r\n\r\n<P> <B>5.</B>  <I>§ 3, stk. 6,</I> affattes således: </P>  \r\n\r\n<P> <I>&#187;Stk. 6.</I> De i stk. 1 nævnte beløb kan indskydes i  \r\n\r\n aktieselskaber, anpartsselskaber og andre virksomheder med begrænset  \r\n\r\n ansvar.&#171; </P>  \r\n\r\n<P> <B>6.</B>  <I>§ 3, stk. 8,</I> affattes således: </P>  \r\n\r\n<P> <I>&#187;Stk. 8.</I> Kommuner og amtskommuner indsender en gang årligt en  \r\n\r\n redegørelse til Erhvervs- og Selskabsstyrelsen for deres deltagelse  \r\n\r\n finansielt eller ledelsesmæssigt i erhvervsdrivende selskaber, herunder  \r\n\r\n kommunale fællesskaber, jf. § 60 i lov om kommunernes styrelse. Erhvervs- og  \r\n\r\n Selskabsstyrelsen fastsætter nærmere regler herom.&#171; </P>  \r\n\r\n<P> <B>7.</B>  <I>§ 6, stk. 2,</I> ophæves. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov nr. 384 af 20. maj 1992 om kommuners og amtskommuners samarbejde med  \r\n\r\n aktieselskaber m.v., som ændret ved lov nr. 253 af 19. april 1995, foretages  \r\n\r\n følgende ændringer: </P>  \r\n\r\n<P> <B>1.</B> Overalt i loven ændres &#187;Industriministeren&#171; til:  \r\n\r\n &#187;Erhvervsministeren&#171; og &#187;industriministeren&#171; til:  \r\n\r\n &#187;erhvervsministeren&#171;. </P>  \r\n\r\n<P> <B>2.</B> I <I>§ 3, stk. 1,</I> indsættes efter &#187;indskud&#171;:  \r\n\r\n &#187;i kontanter eller andre værdier&#171;. </P>  \r\n\r\n<P> <B>3.</B>  <I>§ 3, stk. 3</I> , affattes således: </P>  \r\n\r\n<P>&#187; <I>Stk. 3.</I> En kommune eller amtskommune må ikke ved sin  \r\n\r\n deltagelse i de i §§ 1 og 2 omhandlede selskaber opnå bestemmende  \r\n\r\n indflydelse.&#171;. </P>  \r\n\r\n<P> <B>4.</B> I <I>§ 3, stk. 5, 2. pkt.,</I> udgår &#187;under forudsætning  \r\n\r\n af, at kommunen eller amtskommunen ikke derved opnår bestemmende  \r\n\r\n indflydelse&#171;. </P>  \r\n\r\n<P> <B>5.</B>  <I>§ 3, stk. 6,</I> affattes således: </P>  \r\n\r\n<P>&#187; <I>Stk. 6.</I> De i stk. 1 nævnte beløb kan indskydes i  \r\n\r\n aktieselskaber, anpartsselskaber og andre virksomheder med begrænset  \r\n\r\n ansvar.&#171;. </P>  \r\n\r\n<P> <B>6.</B>  <I>§ 3, stk. 8,</I> affattes således: </P>  \r\n\r\n<P>&#187; <I>Stk. 8.</I> Kommuner og amtskommuner indsender en gang årligt en  \r\n\r\n redegørelse til Erhvervs- og Selskabsstyrelsen for deres deltagelse  \r\n\r\n finansielt eller ledelsesmæssigt i erhvervsdrivende selskaber, herunder  \r\n\r\n kommunale fællesskaber, jf. § 60 i lov om kommunernes styrelse. Erhvervs- og  \r\n\r\n Selskabsstyrelsen fastsætter nærmere regler herom.&#171;. </P>  \r\n\r\n<P> <B>7.</B>  <I>§ 6, stk. 2,</I> ophæves. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P> <I>1. Indledning.</I>  </P>  \r\n\r\n<P>Dette lovforslag fremsættes i henhold til revisionsklausulen i lov nr. 384  \r\n\r\n af 20. maj 1992 om kommuners og amtskommuners samarbejde med aktieselskaber  \r\n\r\n m.v., som ændret ved lov nr. 253 af 19. april 1995. </P>  \r\n\r\n<P>Lovforslaget ændrer ikke på kommunernes og amtskommunernes adgang til at  \r\n\r\n deltage i erhvervsdrivende selskaber. Der er alene tale om præciseringer og  \r\n\r\n formelle ændringer i lovteksten. </P>  \r\n\r\n<P>Lov nr. 384 af 20. maj 1992 om kommuners og amtskommuners samarbejde med  \r\n\r\n aktieselskaber m.v. blev vedtaget i 1992 sammen med lov nr. 383 om kommuners  \r\n\r\n og amtskommuners deltagelse i erhvervsudviklingsaktiviteter. </P>  \r\n\r\n<P>Ved loven blev det bl.a. muligt for kommunerne og amtskommunerne at  \r\n\r\n deltage finansielt og ledelsesmæssigt i selskaber, der nærmere blev beskrevet  \r\n\r\n i loven. Det drejer sig om selskaber, der med henblik på salg forarbejder og  \r\n\r\n videreudvikler viden samt produkter og tjenesteydelser byggende på kommunal  \r\n\r\n viden, som er oparbejdet i kommunen eller amtskommunen i forbindelse med  \r\n\r\n løsning af kommunale eller amtskommunale opgaver. Endvidere kan kommunerne og  \r\n\r\n amtskommunerne deltage i selskaber, der - udover at varetage kommunale og  \r\n\r\n amtskommunale opgaver vedrørende forsyning af kommuner og amtskommuner med  \r\n\r\n varer og tjenesteydelser - driver virksomhed med henblik på salg af varer og  \r\n\r\n tjenesteydelser baseret på kommunal viden til andre end kommuner og  \r\n\r\n amtskommuner. </P>  \r\n\r\n<P>Kommunerne og amtskommunerne kan deltage i de pågældende selskaber sammen  \r\n\r\n med private og/eller andre offentlige myndigheder, f.eks. sammen med andre  \r\n\r\n kommuner og amtskommuner eller sammen med staten. Det er dog en forudsætning  \r\n\r\n for den kommunale og amtskommunale deltagelse, at ingen kommune eller  \r\n\r\n amtskommune alene har eller får bestemmende indflydelse. </P>  \r\n\r\n<P>Loven indeholder i § 3, stk. 8, en bestemmelse, hvorefter kommunerne og  \r\n\r\n amtskommunerne en gang årligt afgiver en redegørelse til Erhvervsministeriet  \r\n\r\n for deres deltagelse finansielt eller ledelsesmæssigt i erhvervsdrivende  \r\n\r\n selskaber herunder kommunale fællesskaber, jf. § 60 i lov om kommunernes  \r\n\r\n styrelse. Der foreligger nu tre redegørelser udarbejdet af Erhvervs- og  \r\n\r\n Selskabsstyrelsen, og de er alle oversendt til Folketingets Erhvervsudvalg.  \r\n\r\n Disse redegørelser skal dels bringe et overblik over den kommunale deltagelse  \r\n\r\n i erhvervsdrivende selskaber, dels skal de danne grundlaget for revision af  \r\n\r\n loven. </P>  \r\n\r\n<P>Kommunerne og amtskommunerne har til 1995-redegørelsen oplyst, at de  \r\n\r\n deltager finansielt og ledelsesmæssigt i 224 erhvervsdrivende selskaber.  \r\n\r\n Deltagelsen sker især i interessentskaber eller andet, f.eks. kommunale  \r\n\r\n fællesskaber, samt aktieselskaber og andelsselskaber med begrænset ansvar.  \r\n\r\n Kommunernes og amtskommunernes redegørelser omfatter ikke de almennyttige  \r\n\r\n boligselskaber, som de i medfør af boliglovgivningen er involveret i. </P>  \r\n\r\n<P>Ud af de 224 erhvervsdrivende selskaber deltager kommunerne og  \r\n\r\n amtskommunerne i 13 selskaber, som er direkte omfattet af loven. Disse  \r\n\r\n selskaber er for størstedelens vedkommende aktieselskaber, der især har  \r\n\r\n aktiviteter inden for genbrugsområdet. </P>  \r\n\r\n<P>De øvrige 211 selskaber, som kommunerne og amtskommunerne deltager i -  \r\n\r\n enten med hjemmel i kommunalfuldmagten, lov om kommunernes styrelse eller  \r\n\r\n anden særlov - har for størstedelens vedkommende aktiviteter inden for  \r\n\r\n områderne for energi/varme/gas, renovation og trafik. </P>  \r\n\r\n<P>Det kan desuden udledes af redegørelserne, at næsten alle kommuner og  \r\n\r\n amtskommuner deltager i et eller flere erhvervsdrivende selskaber. </P>  \r\n\r\n<P>Der blev i lovens § 6, stk. 2, indsat en revisionsklausul, hvorefter loven  \r\n\r\n skulle tages op til revision i folketingsåret 1994-95. Revisionen blev ved  \r\n\r\n lov nr. 253 af 19. april 1995 udskudt således, at loven skal tages op til  \r\n\r\n revision i indeværende folketingsår 1995-96. Baggrunden herfor var, at der på  \r\n\r\n dette senere tidspunkt ville være et mere sikkert og bredere grundlag for  \r\n\r\n revisionen, idet der da ville foreligge tre redegørelser for kommunernes og  \r\n\r\n amtskommunernes deltagelse i erhvervsdrivende selskaber. </P>  \r\n\r\n<P>Dette lovforslag bygger på de erfaringer, som Erhvervsministeriet har  \r\n\r\n opsamlet på baggrund af disse redegørelser og administrationen af loven. </P>  \r\n\r\n<P>De hidtil opnåede erfaringer viser, at der er et behov for loven, omend  \r\n\r\n loven er blevet anvendt i et begrænset omfang. </P>  \r\n\r\n<P>Der er med lovforslaget ikke tilsigtet nogen ændring i kommunernes og  \r\n\r\n amtskommunernes adgang til at deltage i erhvervsdrivende selskaber. Det er  \r\n\r\n derfor stadig en forudsætning, at den enkelte kommune eller amtskommune ikke  \r\n\r\n må have eller kunne opnå bestemmende indflydelse i selskaberne. Lovforslaget  \r\n\r\n indeholder således alene nogle præciseringer af enkelte bestemmelser. </P>  \r\n\r\n<P> <I>2. Høring.</I>  </P>  \r\n\r\n<P>Lovforslaget har været sendt i høring hos Finansministeriet,  \r\n\r\n Forskningsministeriet, Indenrigsministeriet, Justitsministeriet,  \r\n\r\n Økonomiministeriet, Advokatrådet, Amtsrådsforeningen i Danmark,  \r\n\r\n Arbejderbevægelsens Erhvervsråd, Dansk Arbejdsgiverforening, Dansk Industri,  \r\n\r\n Det Danske Handelskammer, Foreningen af Registrerede Revisorer, Foreningen af  \r\n\r\n Statsautoriserede Revisorer, Frederiksberg kommunalbestyrelse,  \r\n\r\n Håndværksrådet, Kommunernes Landsforening, Københavns Magistrat,  \r\n\r\n Landsorganisationen i Danmark. </P>  \r\n\r\n<P> <I>3. Økonomiske og administrative konsekvenser.</I>  </P>  \r\n\r\n<P>Da lovforslaget blot præciserer enkelte bestemmelser og ikke indeholder  \r\n\r\n ændringer eller udvidelser i kommunernes og amtskommunernes adgang til at  \r\n\r\n deltage i erhvervsdrivende selskaber, skønnes det ikke at have økonomiske  \r\n\r\n eller administrative konsekvenser. </P>  \r\n\r\n<P> <I>4. Erhvervsøkonomiske konsekvenser.</I>  </P>  \r\n\r\n<P>Det skønnes ikke, at forslaget vil have erhvervsøkonomiske konsekvenser,  \r\n\r\n idet forslaget alene indeholder forskellige præciseringer af den gældende  \r\n\r\n lov. </P>  \r\n\r\n<P> <I>5. Forholdet til EU-retten</I>  </P>  \r\n\r\n<P>Efter vedtagelsen af L 383 og L 384 den 20. maj 1992 blev disse anmeldt  \r\n\r\n til Europakommissionen den 4. juni 1992 i overensstemmelse med EF-traktatens  \r\n\r\n artikel 93, stk. 3. Kommissionen meddelte ved brev af 13. august 1992, at den  \r\n\r\n ikke havde nogen indvendinger mod lovene. </P>  \r\n\r\n<P>Lovforslaget indebærer ingen ændringer i lov nr. 383, og de foreslåede  \r\n\r\n ændringer i lov nr. 384 har ingen betydning i relation til EU's  \r\n\r\n statsstøtteregler. </P>  \r\n\r\n<P>Dette lovforslag skal derfor ikke notificeres for Kommissionen. </P>  \r\n\r\n<P> <I>Bemærkninger til lovforslagets enkelte bestemmelser. </I></P>  \r\n\r\n<P>Til § 1 </P>  \r\n\r\n<P>Til nr. 1. </P>  \r\n\r\n<P>Ændringen er en følge af, at Industriministeriet har ændret navn til  \r\n\r\n Erhvervsministeriet. </P>  \r\n\r\n<P>Til nr. 2. </P>  \r\n\r\n<P>Med lovforslaget præciseres det, at en kommunes eller amtskommunes indskud  \r\n\r\n kan bestå i såvel kontanter som i andre værdier (d.v.s. apportindskud), i  \r\n\r\n overensstemmelse med de almindelige regler herom i aktie- og  \r\n\r\n anpartsselskabslovgivningen. Således kan man f.eks. foretage indskud af  \r\n\r\n bygninger, maskiner o.l., som en del af aktiekapitalen. </P>  \r\n\r\n<P>Til nr. 3. </P>  \r\n\r\n<P>Det er alene den direkte deltagelse i et aktieselskab, anpartsselskab  \r\n\r\n eller andelsselskab med begrænset ansvar efter lovens §§ 1 eller 2, der er  \r\n\r\n omfattet af loven. Derimod er den indirekte deltagelse - f.eks. gennem de  \r\n\r\n kommunale organisationer - ikke omfattet, ligesom en indirekte deltagelse  \r\n\r\n gennem en sammenslutning, f.eks. et interessentskab, heller ikke er omfattet  \r\n\r\n af loven. </P>  \r\n\r\n<P>Det er en grundlæggende betingelse i loven, at en kommune eller  \r\n\r\n amtskommune ved sin deltagelse i de af loven omfattede selskaber ikke må opnå  \r\n\r\n bestemmende indflydelse. I praksis er denne betingelse i § 3, stk. 3, blevet  \r\n\r\n fortolket i overensstemmelse med koncerndefinitionen i lov om aktieselskaber  \r\n\r\n § 2, stk. 2. </P>  \r\n\r\n<P>Dette bevirker, at en kommune eller amtskommune vil have bestemmende  \r\n\r\n indflydelse, såfremt kommunen eller amtskommunen; </P>  \r\n\r\n<P>1. besidder flertallet af stemmerettighederne i et aktie- eller  \r\n\r\n anpartsselskab, </P>  \r\n\r\n<P>2. er aktionær eller anpartshaver i et selskab og har ret til at udnævne  \r\n\r\n eller afsætte et flertal af medlemmerne i selskabets bestyrelse eller, hvor  \r\n\r\n et anpartsselskab ikke har nogen bestyrelse, direktion, </P>  \r\n\r\n<P>3. er aktionær eller anpartshaver og har ret til at udøve en bestemmende  \r\n\r\n indflydelse over selskabet på grundlag af vedtægterne eller aftale med dette  \r\n\r\n i øvrigt, </P>  \r\n\r\n<P>4. er aktionær eller anpartshaver og på grundlag af aftale med andre  \r\n\r\n aktionærer eller anpartshavere råder over flertallet af stemmerettighederne i  \r\n\r\n selskabet, eller </P>  \r\n\r\n<P>5. besidder aktier eller anparter i et selskab og udøver en bestemmende  \r\n\r\n indflydelse over dette. </P>  \r\n\r\n<P>Koncerndefinitionens bidrag til fortolkning af begrebet bestemmende  \r\n\r\n indflydelse skal finde tilsvarende anvendelse for andre virksomheder med  \r\n\r\n begrænset ansvar end aktie- og anpartsselskaber - dog med de afvigelser, der  \r\n\r\n følger af disse virksomheders særlige forhold. </P>  \r\n\r\n<P>Forslaget har til hensigt at præcisere den gældende retsstilling. </P>  \r\n\r\n<P>Til nr. 4. </P>  \r\n\r\n<P>Forslaget er en redaktionel ændring i forbindelse med forslaget i nr. 3.  \r\n\r\n Forbudet mod bestemmende indflydelse, som er fastsat i stk. 3, gælder også i  \r\n\r\n de situationer, der er omfattet af denne bestemmelse. </P>  \r\n\r\n<P>Til nr. 5. </P>  \r\n\r\n<P>Forslaget indebærer, at aktie- og anpartsselskaber samt alle virksomheder  \r\n\r\n med begrænset ansvar, der er registreret i henhold til lov om  \r\n\r\n erhvervsdrivende virksomheder, kan anvendes til formål omfattet af lovens §§  \r\n\r\n 1 og 2. </P>  \r\n\r\n<P>Som følge heraf kan dispensationsmuligheden i den gældende lovs § 3, stk.  \r\n\r\n 6, 2. pkt., udgå. </P>  \r\n\r\n<P>Forslaget er en konsekvens af ikrafttræden af lov nr. 123 af 18. februar  \r\n\r\n 1994 om erhvervsdrivende virksomheder. Ifølge denne lov skal alle  \r\n\r\n erhvervsdrivende virksomheder med begrænset ansvar, der ikke er omfattet af  \r\n\r\n lov om aktieselskaber, lov om anpartsselskaber og lov om erhvervsdrivende  \r\n\r\n fonde, registreres i Erhvervs- og Selskabsstyrelsen for at opnå retsevne.  \r\n\r\n Registreringskravet omfatter foreninger, andelsselskaber og andre selskaber  \r\n\r\n med begrænset ansvar. </P>  \r\n\r\n<P>Til nr. 6. </P>  \r\n\r\n<P>For at bevare overblikket over udviklingen i de kommunale aktiviteter på  \r\n\r\n området, er det fundet hensigtsmæssigt at bibeholde kravet om, at kommunerne  \r\n\r\n og amtskommunerne skal indsende en årlig redegørelse. </P>  \r\n\r\n<P>Forslaget er alene af teknisk karakter, idet  \r\n\r\n &#187;Industriministeriet&#171; og &#187;industriministeren&#171; ændres til  \r\n\r\n &#187;Erhvervs- og Selskabsstyrelsen&#171;. </P>  \r\n\r\n<P>Til nr. 7. </P>  \r\n\r\n<P>Lovens revisionsklausul ophæves, da revisionsklausulen er opfyldt med  \r\n\r\n dette lovforslag og således er blevet overflødig. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "01/05/1996"
        },
        {
            "displayName": "Accession",
            "displayValue": "199512K00165"
        },
        {
            "displayName": "Entydig dokumentidentifikation",
            "displayValue": "CL000386"
        },
        {
            "displayName": "Dato for førstegangsindlæggelse",
            "displayValue": "01/05/1996"
        },
        {
            "displayName": "Dato for indlæggelse",
            "displayValue": "01/05/1996"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "165"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}