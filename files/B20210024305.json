{
    "id": 221138,
    "title": "Bekendtgørelse om indberetning af tobakssurrogater",
    "documentTypeId": "60",
    "isSagsforlobPeriodValid": true,
    "shortName": "BEK nr 243 af 22/02/2021",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om indberetning af tobakssurrogater<a class=\"FodnoteHenvisning\" name=\"Henvisning_id7107ea04-bccc-4809-9a3b-9f6af7c6ec21\" href=\"#id7107ea04-bccc-4809-9a3b-9f6af7c6ec21\">1)</a></p>\r\n<p class=\"Indledning2\">I medfør af § 3 a, stk. 2, i lov om tobaksvarer m.v., jf. lovbekendtgørelse nr. 965 af 26. august 2019, som ændret ved § 2 i lov nr. 2071 af 21. december 2020, fastsættes efter bemyndigelse:</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Anvendelsesområde og definitioner</span>\r\n   </span>\r\n</p>\r\n<p class=\"Paragraf\" id=\"id3b576da3-8d57-44c3-b0dd-3ec4db245d97\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Denne bekendtgørelse finder anvendelse for fabrikanter og importører af tobakssurrogater, der markedsføres her i landet.</p>\r\n<p class=\"Paragraf\" id=\"id606345ab-4458-44c4-943e-232f36569e60\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"id1c3d910e-eda9-4f97-8ea2-432e54870694\">1)</span> Handelsnavn: Det navn som et produkt markedsføres under.</p>\r\n<p class=\"Liste1\">\r\n   <span class=\"Liste1Nr\" id=\"id2aa0fcc0-96b8-4565-9476-f931fb7a96cb\">2)</span> Markedsføring: At gøre tobakssurrogater tilgængelige for forbrugere mod eller uden betaling. I tilfælde af fjernsalg på tværs af grænser anses varen eller produktet for at være blevet markedsført i det land, hvor forbrugeren befinder sig.</p>\r\n<p class=\"Liste1\">\r\n   <span class=\"Liste1Nr\" id=\"idbfb8f5f4-209c-40d8-9a61-e5558090df02\">3)</span> Tobakssurrogat: Produkt med indhold af nikotin, der ikke er en tobaksvare, jf. § 2, nr. 2, i lov om tobaksvarer mv., eller en elektronisk cigaret, jf. § 2, nr. 1, i lov om elektroniske cigaretter m.v., og som ikke er godkendt ved en markedsføringstilladelse efter lov om lægemidler eller EU-retlige regler om fastlæggelse af fællesskabsprocedurer for godkendelse af humanmedicinske lægemidler, samt udstyr, der er beregnet til at blive benyttet sammen med produktet.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Indberetning og markedsføring</span>\r\n   </span>\r\n</p>\r\n<p class=\"Paragraf\" id=\"id26af4acc-0fc7-47ff-93ec-7385a83b22a4\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Fabrikanter og importører skal for hvert tobakssurrogat indberette følgende oplysninger om produktet:</p>\r\n<p class=\"Liste1\">\r\n   <span class=\"Liste1Nr\" id=\"id58ba67ca-5954-4dd2-9050-6a25f04e55b2\">1)</span> Navn, identifikationsnummer, adresse, telefonnummer og e-mailadresse på indberetteren.</p>\r\n<p class=\"Liste1\">\r\n   <span class=\"Liste1Nr\" id=\"idef60ef40-3c9b-4065-9c31-475843963ca0\">2)</span> Handelsnavn.</p>\r\n<p class=\"Liste1\">\r\n   <span class=\"Liste1Nr\" id=\"id93b10b1c-335b-4a3b-aff7-be32df8ad930\">3)</span> Produkttype.</p>\r\n<p class=\"Liste1\">\r\n   <span class=\"Liste1Nr\" id=\"id8aac3e36-2898-432c-b704-1d39f1706bfc\">4)</span> Produkt-ID.</p>\r\n<p class=\"Liste1\">\r\n   <span class=\"Liste1Nr\" id=\"id4015bed6-2d29-4aa7-9647-9827493a3f62\">5)</span> Alle ingredienser som anvendes ved fremstillingen af tobakssurrogatet.</p>\r\n<p class=\"Liste1\">\r\n   <span class=\"Liste1Nr\" id=\"idae1a9af6-7f48-4f6e-a8e9-dfd53925ce3c\">6)</span> Mængden af alle anvendte ingredienser.</p>\r\n<p class=\"Stk2\">\r\n   <span class=\"StkNr\" id=\"id72b45476-8351-4248-b9c7-c424d1b61dae\">Stk. 2.</span> Ved ændring af tobakssurrogatets sammensætning og indhold skal der foretages indberetning på ny, jf. stk. 1.</p>\r\n<p class=\"Paragraf\" id=\"id9975fd4d-76fc-488d-8261-6c4988b8d60c\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Indberetningen efter § 3 skal ske digitalt via virk.dk.</p>\r\n<p class=\"Stk2\">\r\n   <span class=\"StkNr\" id=\"idf7af3f89-f0d4-4192-83d4-ab18a5bca565\">Stk. 2.</span> Ved indberetningen skal fabrikanten eller importøren markere alle de oplysninger, som de betragter som forretningshemmeligheder eller på anden måde fortrolige. Efter anmodning fra Sikkerhedsstyrelsen skal der gives en begrundelse for, at de pågældende oplysninger anses som forretningshemmeligheder eller fortrolige.</p>\r\n<p class=\"Paragraf\" id=\"id0a893334-98cd-4d0b-aa03-a14fbcd458f1\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Markedsføring af nye eller ændrede tobakssurrogater må først påbegyndes, når der er sket indberetning efter § 3.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ikrafttræden</span>\r\n   </span>\r\n</p>\r\n<p class=\"Paragraf\" id=\"id18d2ae9f-b41b-4a0f-be27-5266b9470751\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Bekendtgørelsen træder i kraft den 1. juli 2021.</p><div class=\"Givet\" id=\"Givet\"><p class=\"Givet\" align=\"center\">Sikkerhedsstyrelsen, den 22. februar 2021</p><p class=\"Sign1\" align=\"center\">Lone Saaby</p><p class=\"Sign2\" align=\"right\">/ Line Nørholm Nielsen</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id7107ea04-bccc-4809-9a3b-9f6af7c6ec21\" href=\"#Henvisning_id7107ea04-bccc-4809-9a3b-9f6af7c6ec21\">1)</a> Bekendtgørelsen har som udkast været notificeret i overensstemmelse med Europa-Parlamentets og Rådets direktiv 2015/1535/EU om en informationsprocedure med hensyn til tekniske forskrifter samt forskrifter for informationssamfundets tjenester (kodifikation).</p>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/02/2021"
        },
        {
            "displayName": "Accession",
            "displayValue": "B20210024305"
        },
        {
            "displayName": "Entydig dokumentidentifikation",
            "displayValue": "CQ001614"
        },
        {
            "displayName": "Dato for førstegangsindlæggelse",
            "displayValue": "24/02/2021"
        },
        {
            "displayName": "Dato for indlæggelse",
            "displayValue": "24/02/2021"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "243"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "22/02/2021"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Sikkerhedsstyrelsen"
        },
        {
            "displayName": "Ressortministeriets journalnummer",
            "displayValue": "Erhvervsmin.,<br />Sikkerhedsstyrelsen, j.nr. EMN-00-02-000021"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}