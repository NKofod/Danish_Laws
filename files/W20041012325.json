{
    "id": 156000,
    "title": "Ankestyrelsens principafgørelse U-13-04 om årsløn - oplysningsgrundlag - genvurdering - arbejdsskade - erstatning for tab af erhvervsevne",
    "documentTypeId": "240",
    "isSagsforlobPeriodValid": true,
    "shortName": "KEN nr 10123 af 06/11/2004",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse U-13-04 om årsløn - oplysningsgrundlag - genvurdering - arbejdsskade - erstatning for tab af erhvervsevne</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen har behandlet 4 sager der belyser anvendelse af lovens hovedregel om årsløn, hvorefter årslønnen udgør sikredes samlede arbejdsfortjeneste i året før arbejdsskadens indtræden. Sagerne belyser samtidig hvilke oplysninger der bør foreligge og indgå ved en skønsmæssig fastsættelse. Sagerne belyser endvidere hvilke arbejds- og indtægtsoplysninger der bør foreligge og indgå ved afgørelse om erstatning for tab af erhvervsevne.</p>\r\n   <p class=\"TekstGenerel\">Ankestyrelsen fandt samtidig anledning til at bemærke, at Arbejdsskadestyrelsen i forbindelse med genvurderingen burde have forholdt sig til de nye oplysninger i sagen.</p>\r\n   <p class=\"TekstGenerel\">I sag nr. 1 fandt Ankestyrelsen ikke grundlag for at fravige lovens hovedregel og fastsatte årslønnen på baggrund af den faktiske indtjening i året før arbejdsskaden.</p>\r\n   <p class=\"TekstGenerel\">Skaden indtraf i august 1999. Sikrede havde i august 1998 tiltrådt en ny stilling som kørselsleder. Arbejdsskadestyrelsen havde fastsat årslønnen på baggrund af 8/12 af lønnen i skadeåret og 4/12 af lønnen i året før skaden. I begge år havde lønnen været ustabil.</p>\r\n   <p class=\"TekstGenerel\">I sag nr. 2 havde Arbejdsskadestyrelsen fastsat årslønnen alene på baggrund af sikredes lønindtægt. Det fremgik imidlertid af sagen, at sikrede havde modtaget dagpenge både i skadeåret og i året før arbejdsskaden. Ankestyrelsen hjemviste sagen og anmodede Arbejdsskadestyrelsen om at tage stilling til, om årslønnen kunne fastsættes ud fra sikredes samlede arbejdsfortjeneste i året før arbejdsskaden svarende til lovens hovedregel, eller om årslønnen skulle fastsættes efter et skøn.</p>\r\n   <p class=\"TekstGenerel\">Ankestyrelsen hjemviste samtidig spørgsmålet om erstatning for tab af erhvervsevne. Sikredes tidligere arbejdsgiver havde oplyst, at sikrede kunne havde tjent 388.596 kr., såfremt skaden ikke var sket, hvilket var ca. 88.000 kr. mere end den opregulerede årsløn.</p>\r\n   <p class=\"TekstGenerel\">Ankestyrelsen fandt, at der var behov for en nærmere dokumentation for arbejdsgiverens udsagn for at kunne lægge disse oplysninger til grund.</p>\r\n   <p class=\"TekstGenerel\">I sag nr. 3 fandt Ankestyrelsen ikke grundlag for at fravige lovens hovedregel og fastsatte en ny årsløn på baggrund af den faktiske indtjening i året før arbejdsskaden.</p>\r\n   <p class=\"TekstGenerel\">Arbejdsskadestyrelsen havde fastsat erstatning for tab af erhvervsevne på 20 procent ved en sammenligning mellem den opregulerede faktiske indtjening på skadetidspunktet og sikredes indtjening på afgørelsestidspunktet. Sikrede havde på skadetidspunktet en ét-årig kontrakt. Arbejdsgiveren tilkendegav under sagens behandling, at arbejdsforholdet uafhængig af skaden ikke ønskedes fortsat, medmindre lønnen blev væsentligt nedsat. Ankestyrelsen fandt på denne baggrund, at der ikke var dokumenteret et sikkert fremtidigt tab af erhvervsevne på mindst 15 procent og ændrede afgørelsen.</p>\r\n   <p class=\"TekstGenerel\">I sag nr. 4 hjemviste Ankestyrelsen sagen og udtalte samtidig kritik af, at Arbejdsskadestyrelsen i forbindelse med genvurderingen ikke havde forholdt sig til væsentlige faktiske oplysninger i anken om begrænsninger i sikredes erhvervsevne.</p>\r\n   <p class=\"TekstGenerel\">Arbejdsskadestyrelsen havde truffet afgørelse om erstatning for tab af erhvervsevne alene på baggrund af anmeldelsen, lægeerklæring I og sikredes skemaoplysninger. Ankestyrelsen fandt, at Arbejdsskadestyrelsens afgørelse var truffet på et mangelfuldt grundlag og vurderede, at sikredes helbreds- og erhvervsmæssige forhold ikke var afklaret i tilstrækkeligt omfang.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om sikring mod følger af arbejdsskade - lovbekendtgørelse nr. 943 af 16. oktober 2000 - § 31, § 32, stk. 1, § 32, stk. 2 og § 41, stk. 1</p>\r\n<p>\r\n   <span class=\"Bold\">Sagsfremstilling 1:</span>\r\n</p>\r\n<p>Sag nr. 1 - j.nr. 1003690-04</p>\r\n<p>Sikrede var den 25. august 1999 udsat for et færdselsuheld. Følgerne af ulykkestilfældet blev den 3. november 2003 af Ankestyrelsen fastsat til varigt mén på 18 procent. Der blev ved denne afgørelse lagt vægt på, at sikrede havde et middelsvært (moderat) postkommotionelt syndrom og lette daglige symptomer som følge af nakke distorsion.</p>\r\n<p>Sikrede blev ansat i firmaet 1. august 1998 og var sygemeldt 6 uger i 1999, herefter halvtidssygemeldt en periode, hvorefter han forsøgte at arbejde på fuld tid frem til juni 2000, hvor han blev fritstillet. Sikrede blev sygemeldt pr. 1. december 2000 og siden forsøgt arbejdsprøvet og havde været tilknyttet Hjerneskaderådgivningen.</p>\r\n<p>Arbejdsskadestyrelsen havde fastsat årslønnen til 297.000 kr. på grundlag af sikredes indtjening i 1998 og 1999. Årslønnen blev beregnet som 4/12 af indtjeningen i 1998 og 8/12 af indtjeningen i 1999.</p>\r\n<p>Sikrede fik med virkning fra den 1. oktober 2002 tilkendt mellemste førtidspension.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Erstatning for tab af erhvervsevne skulle beregnes på grundlag af en årsløn på 322.000 kr., som var den maksimale årsløn for perioden 1. januar 1999 til 31. december 1999.</p>\r\n<p>Ankestyrelsen vurderede, at lovens hovedregel for fastsættelse af årsløn beregnet på baggrund af indtægten 12 måneder forud for skaden skulle anvendes i sikredes sag.</p>\r\n<p>Ankestyrelsen lagde vægt på, at sikrede var blevet ansat i firmaet den 1. august 1998, altså mere end 1 år forud for skaden.</p>\r\n<p>Ankestyrelsen lagde desuden vægt på, at sikredes advokat i brev af 21. oktober 2003 havde fremsendt ansættelseskontrakt samt lønsedler for perioden august 1998 til oktober 2000.</p>\r\n<p>Ankestyrelsen fandt på baggrund af disse oplysninger, at sikredes indtjening i året forud for skaden kunne opgøres til 369.000 kr.</p>\r\n<p>\r\n   <span class=\"Bold\">Sagsfremstilling 2:</span>\r\n</p>\r\n<p>Sag nr. 2 - j.nr. 1004496-04</p>\r\n<p>Det fremgår af sagen, at sikrede kom til skade med skulderen den 7. oktober 1995. Han genoptog slagteriarbejde på fuld tid efter ca. 3 måneders sygemelding, men der skete refraktur af bruddet efter ca. 1/2 år. Efter 3-4 måneders sygemelding genoptog han atter arbejdet. Han arbejdede herefter i ca. 4 år, inden han måtte opgive at arbejde som slagteriarbejder på grund af skuldersmerter.</p>\r\n<p>Han blev opsagt pr. 1. maj 2001 og overgik til sygedagpenge, indtil han startede som buschauffør på fuld tid primo 2003. Som buschauffør kunne han bedre skåne sin skulder.</p>\r\n<p>Arbejdsskadestyrelsen havde lagt vægt på oplysninger fra sikredes tidligere arbejdsgiver. Arbejdsgiveren havde oplyst, at sikrede kunne have tjent 388.396 kr., hvis skaden ikke var sket. Det var 88.000 kr. mere end den opregulerede årsløn.</p>\r\n<p>Arbejdsskadestyrelsen havde på baggrund af arbejdsgivers oplysninger fastsat erhvervsevnetabet til 45 procent og en årsløn på 229.000 kr.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Om årsløn:</p>\r\n<p>Ankestyrelsen hjemviste sagen til ny behandling og afgørelse.</p>\r\n<p>Ankestyrelsen fandt, at sikredes årsløn ikke var korrekt udregnet.</p>\r\n<p>Det fremgik af skatteoplysningerne, at sikrede i såvel 1994 som i 1995 i perioder havde modtaget dagpenge. Disse dagpengeudbetalinger indgik ikke i Arbejdsskadestyrelsens beregning af årslønnen.</p>\r\n<p>Ankestyrelsen anmodede Arbejdsskadestyrelsen om at tage stilling til, om sikredes årsløn skulle beregnes på baggrund af hans faktiske indkomst, det vil sige lønindtægt plus dagpenge, eller hvorvidt årslønnen skulle beregnes på baggrund af, hvad sikrede kunne have tjent, såfremt han ikke havde haft perioder, hvor han modtog dagpenge.</p>\r\n<p>Ankestyrelsen anmodede samtidig Arbejdsskadestyrelsen om at begrunde den valgte metode for beregning af årsløn.</p>\r\n<p>Om tab af erhvervsevne:</p>\r\n<p>Ankestyrelsen hjemviste sagen til ny behandling og afgørelse.</p>\r\n<p>Ankestyrelsen fandt ikke sagen godt nok oplyst til, at der kunne træffes afgørelse om sikredes erstatning for tab af erhvervsevne.</p>\r\n<p>Ankestyrelsen vurderede, at oplysningerne fra sikredes tidligere arbejdsgiver ikke udgjorde et tilstrækkeligt sikkert grundlag til at fastsatte et fremtidigt erhvervsevnetab.</p>\r\n<p>Ankestyrelsen anmodede samtidig Arbejdsskadestyrelsen om at indhente nærmere dokumentation, som kunne understøtte arbejdsgivers lønangivelser i spørgeskemaet af 13. november 2003.</p>\r\n<p>\r\n   <span class=\"Bold\">Sagsfremstilling 3:</span>\r\n</p>\r\n<p>Sag nr. 3 - j.nr. 1011127-03</p>\r\n<p>Det fremgik af sagen, at sikrede på skadestidspunktet var ansat på en et-årig kontrakt. Ved ulykkestilfældet den 16. oktober 2001 fik han elektrisk stød. Arbejdsskadestyrelsen tilkendte en méngodtgørelse på 15 procent, idet sikrede havde fået en nerveskade med funktionstab i begge arme i let/middelsvær grad og en tilstand sammenlignelig med \"hvide fingre\".</p>\r\n<p>Arbejdsskadestyrelsen fastsatte årslønnen til 345.000 kroner, som er den maksimale årsløn for skader indtrådt mellem 1. januar og 31. december 2001. Den faktiske indtjening på skadestidspunktet var ca. 384.000 kroner. I juni 2002 overgik sikrede til arbejde hos en anden arbejdsgiver, hvor han tjente ca. 333.000 kroner årligt.</p>\r\n<p>På baggrund af en teknisk opregulering af sikredes indtjening på skadestidspunktet vurderede Arbejdsskadestyrelsen, at han havde haft en lønnedgang på 20 procent.</p>\r\n<p>Sikredes tidligere arbejdsgiver oplyste under sagens behandling, at arbejdsforholdet ikke ønskedes fortsat, medmindre lønnen blev væsentligt nedsat. Sikredes forbund oplyste i forbindelse med klagen, at sikredes fremtidige indtjeningsmuligheder ville have været betydeligt højere end den opregulerede årsløn hvis skaden ikke var sket. Der var således ikke overensstemmelse mellem sikrede og sikredes tidligere arbejdsgivers oplysninger om hans indtjeningsmuligheder, hvis skaden ikke var sket.</p>\r\n<p>I forbindelse med sagens behandling i Ankestyrelsen fremkom der yderligere oplysninger i form af et udkast til ansættelseskontrakt hos sikredes tidligere arbejdsgiver. Af dette fremgik det, at sikrede for perioden 1. januar til 31. december 2002 var blevet tilbudt en et-årig ansættelse til 28.000 kroner månedligt svarende til 336.000 kroner årligt.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen ændrede Arbejdsskadestyrelsens afgørelse og fastsatte tab af erhvervsevne til under 15 procent.</p>\r\n<p>Ankestyrelsen fandt det ikke dokumenteret, at sikredes fremtidige indtjeningsmuligheder hvis skaden ikke var sket, ville svare til mere end en 37 timers ansættelse. Ankestyrelsen lagde oplysninger fra sikredes tidligere arbejdsgiver om sikredes indtjeningsmuligheder til grund, hvorefter sikrede, hvis skaden ikke var sket, kunne have tjent ca. 336.000 kroner.</p>\r\n<p>Ankestyrelsen fandt anledning til at bemærke, at anvendelse af en opreguleret årsløn i forbindelse med fastsættelsen af et tab af erhvervsevne ikke bør ske i de tilfælde, hvor det er muligt at skaffe oplysninger om den fremtidige indtægt fra arbejdsgiver, forbund eller andre.</p>\r\n<p>\r\n   <span class=\"Bold\">Sagsfremstilling 4:</span>\r\n</p>\r\n<p>Sag nr. 4 - j.nr. 1003011-04</p>\r\n<p>Arbejdsskadestyrelsen anerkendte den 23. juli 2003 et ulykkestilfælde, hvor sikrede fik et kompliceret skinnebensbrud.</p>\r\n<p>I skemaoplysning af 15. januar 2004 oplyste sikrede om sine helbreds- og erhvervsmæssige forhold og anførte bl.a., at han arbejdede delvist, og at han ikke kunne gå lange ture og dyrke sport.</p>\r\n<p>Arbejdsskadestyrelsen traf herefter afgørelse om afslag på erstatning for tab af erhvervsevne den 22. januar 2004.</p>\r\n<p>Den 15. februar 2004 ankede sikrede denne afgørelse.</p>\r\n<p>I klagen anførte sikrede, at Arbejdsskadestyrelsen alene har truffet afgørelse ud fra hans svar på spørgeskemaet, og at han ikke forstod, hvad Arbejdsskadestyrelsen byggede sin afgørelse på. Sikrede anførte bl.a., at han havde genoptaget sit arbejde, men slet ikke i samme omfang som før, idet han bl.a. ikke kunne føre tankvognstransporter, hvor der var meget fysisk arbejde.</p>\r\n<p>Den 20. februar 2004 modtog Arbejdsskadestyrelsen lægeerklæring II, hvor sikredes læge svarede benægtende på spørgsmålet om sikrede var arbejdsdygtig i samme grad og samme omfang som før skaden.</p>\r\n<p>Den 2. marts 2004 modtoger Arbejdsskadestyrelsen sikredes skemaoplysninger. På spørgsmålet \"Er lønnen påvirket af skade\" svarede sikrede \"Ja, da det ikke mere er konstant, men svingende bruttoløn alt efter hvad jeg kan udføre. \"</p>\r\n<p>Arbejdsskadestyrelsen anførte i oversendelsen den15. marts 2004 til Ankestyrelsen, at klagen ikke var omfattet af genvurderingspligten, idet der var tale om en klage over det af styrelsen udøvede skøn.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen hjemviste sagen til ny behandling og afgørelse.</p>\r\n<p>Ankestyrelsen fandt, at Arbejdsskadestyrelsens afgørelse var truffet på et mangelfuldt grundlag. Ankestyrelsen vurderede, at sikredes helbreds- og erhvervsmæssige forhold ikke var afklaret i et sådant omfang, at der var grundlag for at træffe afgørelse om erstatning for tab af erhvervsevne den 22. januar 2004.</p>\r\n<p>Ankestyrelsen lagde vægt på, at Arbejdsskadestyrelsen havde truffet afgørelse om erstatning for tab af erhvervsevne på grundlag af anmeldelsen, lægeerklæring I og sikredes skemaoplysninger af 15. januar 2004. På afgørelsestidspunktet var der ikke truffet afgørelse om godtgørelse for varigt mén, da der ikke forelå helbredsmæssig afklaring af de varige følger af arbejdsskaden.</p>\r\n<p>Ankestyrelsen bemærkede samtidig, at Arbejdsskadestyrelsen i forbindelse med genvurderingen af 15. marts 2004 burde have forholdt sig til de nye oplysninger i sagen.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 2. maj 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20041012325"
        },
        {
            "displayName": "Entydig dokumentidentifikation",
            "displayValue": "BS008794"
        },
        {
            "displayName": "Dato for indlæggelse",
            "displayValue": "03/05/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10123"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Dato for underskrift",
            "displayValue": "06/11/2004"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1003011-04"
        },
        {
            "displayName": "Stikord",
            "displayValue": "U-13-04"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}