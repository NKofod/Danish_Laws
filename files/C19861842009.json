{
    "id": 62634,
    "title": "Statsskattedirektoratets cirkulære vedrørende afgangsførelse på grund af gældssanering (* 1). ",
    "documentTypeId": "140",
    "isSagsforlobPeriodValid": false,
    "shortName": "CIR nr 18420 af 06/10/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Statsskattedirektoratets cirkulære vedrørende  \r\n\r\n afgangsførelse på grund af gældssanering (* 1). </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> GENERELT </P>  \r\n\r\n<P>Afgangsførelse af gældssanerede beløb skal ske, når gældssaneringssagen  \r\n\r\n anses for sluttet, jf. SD-cirkulære 1985-18, afsnit 2.9. </P>  \r\n\r\n<P>Afgangsførelsen sker ved statsskattedirektoratets foranstaltning efter  \r\n\r\n indberetning fra kommunen til statsskattedirektoratet, regnskabs- og  \r\n\r\n opkrævningsafdelingen, postboks 100, 3460 Birkerød. </P>  \r\n\r\n<P CLASS=PUNKT> <B>2.</B> INDBERETNING </P>  \r\n\r\n<P>Indberetningen skal oplyse skæringsdatoen og en specifikation af de  \r\n\r\n restancer, der opkræves af direktoratet, og som er omfattet af  \r\n\r\n gældssaneringskendelsen. Endvidere vedlægges kopi af kendelsen. </P>  \r\n\r\n<P>Af indberetningen skal det fremgå, om beløb, der er omfattet af kendelsen,  \r\n\r\n allerede er afgangsført som uerholdelige. </P>  \r\n\r\n<P>På grundlag af indberetningen vil direktoratet foranledige, at de  \r\n\r\n restancer herunder morarenter, der er omfattet af kendelsen, bliver  \r\n\r\n afgangsført, jf. afsnit 3. </P>  \r\n\r\n<P>Såfremt skyldnerens gæld kun delvis nedsættes, skal kommunen opgøre og  \r\n\r\n indberette dividendebeløbet efter den i kendelsen fastsatte dividendeprocent.  \r\n\r\n</P>  \r\n\r\n<P>Efter SD-cirkulære 1985-18 er det som hovedregel bopælskommunen, der  \r\n\r\n repræsenterer statsskattedirektoratet i en gældssaneringssag, hvorfor sagen i  \r\n\r\n tilfælde af restantens flytning oversendes til den ny bopælskommune til  \r\n\r\n videre foranstaltning. Arbejdsgiverkommunen skal ligeledes fremsende sagen  \r\n\r\n via bopælskommunen. Direktoratet skal orienteres om videresendelsen. </P>  \r\n\r\n<P CLASS=PUNKT> <B>3.</B> AFGANGSFØRELSE AF GÆLDSSANEREDE BELØB </P>  \r\n\r\n<P>3.1. B-skat </P>  \r\n\r\n<P>B-skat indberettes specificeret med angivelse af forfaldsår. </P>  \r\n\r\n<P>B-skatter, der forfalder i det indkomstår, i hvilket skæringsdatoen  \r\n\r\n ligger, skal fortrinsvis søges nedsat, eventuelt til nul ved ændring af  \r\n\r\n forskudsregistreringen. Eventuel ændring af forskudsregistreringen skal  \r\n\r\n oplyses over for direktoratet. </P>  \r\n\r\n<P>Såfremt det ikke er teknisk muligt for forskudsregistreringsmyndighe den  \r\n\r\n at ændre forskudsansættelsen, meddeles dette ved indberetningen til  \r\n\r\n statsskattedirektoratet, der foretager det videre fornødne. </P>  \r\n\r\n<P>3.2. Særlig indkomstskat, tillægsskat og restskat m.v. </P>  \r\n\r\n<P>Særlig indkomstskat, tillægsskat og restskat m.v. indberettes specificeret  \r\n\r\n med angivelse af indkomstår og forfaldsår. Dette gælder også ikke forfaldne  \r\n\r\n skatter. Er skattekravet ikke opgjort på indberetningstidspunktet, skal  \r\n\r\n indberetningen indeholde oplysning herom. </P>  \r\n\r\n<P>3.2.1. Indregnet restskat </P>  \r\n\r\n<P>Indregnet restskat, der er omfattet af gældssaneringskendelsen, skal i  \r\n\r\n muligt omfang tilbageføres (returneres) fra forskudssystemet til direkte  \r\n\r\n opkrævning ved skattebillet, jf. &#187;Vejledning om ændringssystemet&#171;,  \r\n\r\n afsnit 2.7.1.3. </P>  \r\n\r\n<P>Tilbageførsel skal ske ved den aktuelle forskudsregistreringsmyndigheds  \r\n\r\n foranstaltning. Det udskrevne forskudsmateriale behandles efter de normale  \r\n\r\n regler, medens den ændrede årsopgørelse ikke må sendes til skatteyderen men  \r\n\r\n skal tilbagesendes statsskattedirektoratet med henvisning til, at restskatten  \r\n\r\n indgår i en gældssaneringssag. </P>  \r\n\r\n<P>Såfremt slutligningskommunen ikke er den samme som  \r\n\r\n forskudsregistreringskommunen eller den kommune, der behandler  \r\n\r\n gældssaneringssagen, skal slutligningskommunen orienteres om årsagen til den  \r\n\r\n indregnede restskats tilbageførsel. </P>  \r\n\r\n<P>Er det ikke teknisk muligt for kommunen at tilbageføre den indregnede  \r\n\r\n restskat, meddeles dette ved indberetningen til statsskattedirektoratet, der  \r\n\r\n foretager det videre fornødne. </P>  \r\n\r\n<P>3.3. A-skat </P>  \r\n\r\n<P>A-skatter indberettes særskilt på blanket A 183 med årsagskode 555. </P>  \r\n\r\n<P>Blanketten udfyldes efter retningslinierne i &#187;Vejledning vedrørende  \r\n\r\n opkrævning af A-skat m.v.&#171;, afsnit 10. A-skatter indberettes med  \r\n\r\n A-skatterestancen inkl. maskinelt beregnede morarenter. Endvidere skal  \r\n\r\n kommunen beregne og indberette de renter, som er påløbet siden den sidste  \r\n\r\n maskinelle renteberegning og indtil til dagen for gældssaneringssagens  \r\n\r\n indledning. </P>  \r\n\r\n<P>3.4. Øvrige statskrav </P>  \r\n\r\n<P>Disse krav omfatter skyldige beløb, der inddrives af kommunerne på vegne  \r\n\r\n af statsskattedirektoratet. Som eksempel på disse krav kan nævnes: </P>  \r\n\r\n<P>Beløb vedrørende kildeskattelovens § 68. </P>  \r\n\r\n<P>Indeholdte, ikke afregnede beløb efter kildeskattelovens § 73. </P>  \r\n\r\n<P>Negativ indkomstskat. </P>  \r\n\r\n<P>Administrative bøder indberettes efter reglerne i SD-cirkulære 1985-46,  \r\n\r\n afsnit 12. </P>  \r\n\r\n<P>Øvrige statskrav indberettes til statsskattedirektoratet, med oplysning om  \r\n\r\n kravets art og evt. journalnummer. </P>  \r\n\r\n<P CLASS=PUNKT> <B>4.</B> STATSSKATTEDIREKTORATETS BEHANDLING AF  \r\n\r\n INDBERETNINGEN </P>  \r\n\r\n<P>4.1. Personlige skatter </P>  \r\n\r\n<P>Afgangsførelse af personlige skatter vil som hovedregel ske i henhold til  \r\n\r\n reglerne om bevillingsmæssig eftergivelse, jf. &#187;Vejledning om opkrævning  \r\n\r\n af B-skat m.v.&#171;, afsnit 10. </P>  \r\n\r\n<P>I de tilfælde hvor kommunen allerede har indberettet uerholdelighed for  \r\n\r\n beløb, der er omfattet af gældssaneringskendelsen, vil der ikke fra  \r\n\r\n direktoratets side blive foretaget yderligere. Kommunen skal således ikke  \r\n\r\n indberette ændring af den oprindeligt indberettede uerholdelighed eller  \r\n\r\n indberette ny forældelsesdato, jf. &#187;Vejledning om opkrævning af B-skat  \r\n\r\n m.v.&#171;, afsnit 11.1., 11.2. og 11.3.3. </P>  \r\n\r\n<P>Den del af restancen, der ifølge gældssaneringskendelsen eventuelt skal  \r\n\r\n betales (dividendebeløbet), vil ved statsskattedirektoratets foranstaltning  \r\n\r\n blive afgangsført som uerholdelig, således at der ikke sker  \r\n\r\n morarenteberegning. </P>  \r\n\r\n<P>Kommunen vil blive tilskrevet om hvilket forfaldsår der skal benyttes ved  \r\n\r\n indberetningen af dividendebeløbet, jf. &#187;Vejledning om B-skat  \r\n\r\n m.v.&#171;, afsnit 7.1. </P>  \r\n\r\n<P>Statsskattedirektoratet vil i øvrigt foranledige nulstilling af  \r\n\r\n morarentebeløb, som ikke bliver afgangsført sammen med personlige skatter,  \r\n\r\n der er omfattet af gældssaneringskendelsen. </P>  \r\n\r\n<P>4.2. A-skatter </P>  \r\n\r\n<P>Afgangsførelsen af A-skatter vil ske efter reglerne i KD-meddelelse  \r\n\r\n 1974-7. </P>  \r\n\r\n<P CLASS=PUNKT> <B>5.</B> ARBEJDSGIVERKOMMUNENS FORTSATTE KONTROL MED RENTER  \r\n\r\n AF A-SKAT </P>  \r\n\r\n<P>Ved delvis afgangsførelse af A-skatterestance skal det sikres, at et  \r\n\r\n restbeløb til betaling (dividendebeløb) ikke forøges ved tilskrivning af  \r\n\r\n renter i den periode, der er omfattet af betalingsvilkårene. </P>  \r\n\r\n<P>Arbejdsgiverkommunen må derfor hvert halvår indberette manuel rente kr. 0  \r\n\r\n på blanket A 190 med angivelse af, at årsagen er &#187;gældssanering&#171;.  \r\n\r\n Herved undertrykkes renteberegningen. </P>  \r\n\r\n<P>Såfremt den, der har fået gældssanering, ophører som indeholdelsespligtig,  \r\n\r\n og den pågældende på ny bliver indeholdelsespligtig inden et dividendebeløb,  \r\n\r\n er fuldt indbetalt, skal tilmeldelsen ske under nyt SE-nummer for at undgå  \r\n\r\n sammenblanding af renter m.v. </P>  \r\n\r\n<P>Hans Westerberg </P>  \r\n\r\n<P>/Ove Herlevsen </P>  \r\n\r\n</DIV>",
    "isHistorical": true,
    "editorialNotes": [
        "(* 1) SD-cir 34-1986"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19861842009"
        },
        {
            "displayName": "Entydig dokumentidentifikation",
            "displayValue": "CM021643"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18420"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "06/10/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "kontoret for skatteopkrævning m v Birkerød"
        },
        {
            "displayName": "Ressortministeriets journalnummer",
            "displayValue": "230/7745-1477 AFD: Regnskab KONTOR: Opkrævning"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}