{
    "id": 131082,
    "title": "Forslag til folketingsbeslutning om krav om røgalarmer og brandalarmeringsanlæg i boliger",
    "documentTypeId": "480",
    "isSagsforlobPeriodValid": true,
    "shortName": "2009/1 BSF 189",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 26. marts 2010 af Bjarne Laustsen (S), Yildiz Akdogan (S), Lennart Damsbo-Andersen (S) og Thomas Jensen (S)</p>\n      <p class=\"TitelPrefiks1\">Forslag til folketingsbeslutning</p>\n      <p class=\"Titel2\">om krav om røgalarmer og brandalarmeringsanlæg i boliger</p>\n      <p class=\"Tekst\">Folketinget pålægger regeringen inden udgangen af 2010 at fremsætte lovforslag, således at det bliver lovpligtigt</p>\n      <p>\n        <p class=\"Liste1\"><span class=\"Liste1Nr\" id=\"\">–</span> at opsætte batteridrevne røgalarmer i alle eksisterende boliger i Danmark,</p>\n        <p class=\"Liste1\"><span class=\"Liste1Nr\" id=\"\">–</span> at installere automatiske brandalarmeringsanlæg i boliger, hvor der bor ældre visiterede borgere, og</p>\n        <p class=\"Liste1\"><span class=\"Liste1Nr\" id=\"\">–</span> at opsætte røgalarmer med tilslutning til elnettet i boliger ved større om- og tilbygninger, som kræver kommunal byggetilladelse.</p>\n      </p><DIV CLASS=GIVET ID=\"GIVET\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></DIV><p class=\"Bemaerkninger\">Bemærkninger til forslaget</p>\n      <p class=\"Tekst\">Tal fra Beredskabsstyrelsen viser, at 85 pct. af de personer, der omkommer i brand, ikke har en røgalarm opsat. En undersøgelse foretaget af Beredskabsforbundet i slutningen af 2008 viser desuden, at personer over 56 år er den gruppe, der har færrest røgalarmer opsat.</p>\n      <p class=\"Tekst\">Efter Socialdemokraternes opfattelse er der i høj grad grund til at rette opmærksomheden mod dødsbrandene i Danmark. I gennemsnit omkommer 80 danskere i brande om året, og størstedelen af dødsbrandene, omkring 91 pct., finder sted i boliger. Ældre er en særlig udsat gruppe. Således har ældre medborgere i alderen 67-79 år mere end dobbelt så stor risiko for at omkomme ved brand i forhold til normalrisikoen. I mange tilfælde kunne en simpel batteridreven røgalarm have reddet enlige eller hele familier ud fra boligen i tide.</p>\n      <p class=\"Tekst\">Formålet med beslutningsforslaget er at nedbringe antallet af personer, der omkommer i brand. En røgalarm er en yderst billig livsforsikring til at nå dette mål. Den kan advare familien og naboer, hvis der udbryder brand i huset eller lejligheden. Og for ældre borgere, som fortsat bor i private hjem, kan et automatisk brandalarmeringsanlæg sikre, at redningsberedskabet underrettes tidsnok til, at den ældre kan nå at blive reddet ud af sin brændende bolig.</p>\n      <p class=\"Tekst\">Den 1. december 2004 blev det lovpligtigt at installere røgalarmer tilsluttet elnettet i nybyggeri. Imidlertid er der i den eksisterende boligmasse fortsat langt mellem røgalarmerne. Der er derfor efter Socialdemokraternes opfattelse behov for at skærpe loven, dels ved at gøre det lovpligtigt at opsætte batteridrevne røgalarmer i alle eksisterende boliger, dels ved at gøre det lovpligtigt at opsætte røgalarmer med tilslutning til elnettet i boliger, som undergår en større om- eller tilbygning. Allerede i dag stiller enkelte kommuner krav om installering af røgalarmer med tilknytning til elnettet ved ombygning, men det er imidlertid langt fra reglen.</p>\n      <p class=\"Tekst\">Det er Socialdemokraternes opfattelse, at brandsikkerheden skal være i orden, hvad enten man bor i leje-, andels- eller ejerbolig, og det gælder både for helårsbeboelser og sommerhuse.</p>\n      <p class=\"Tekst\">Det er ikke hensigten, at forslaget skal medføre kontrol i de danske hjem. Men en mulighed kunne være, at de frivillige i redningsberedskabet, som bliver uddannet i forebyggelse, kunne varetage kampagner og borgerinformation om vedligehold og opsætning af batteridrevne røgalarmer og i de tilfælde, hvor borgerne ønsker det, aflægge besøg i hjemmene med henblik på hjælp til opsætning af de batteridrevne røgalarmer.</p>\n      <p class=\"Tekst\">Det er Socialdemokraternes vurdering, at den enkelte lejer, andelshaver og ejer normalt selv vil have mulighed for at dække omkostningerne ved opsætning af røgalarmer, men der skal skabes mulighed for, at personer med en meget lav indkomst efter ansøgning kan få økonomisk hjælp til en røgalarm. Det må formodes, at der vil være stor interesse fra mange forsikringsselskaber om at sponsorere batteridrevne røgalarmer til den eksisterende boligmasse. Ligeledes må det formodes, at forsikringsselskaber vil kunne tilbyde en lavere præmie på en indboforsikring, hvis der er opsat røgalarm i boligen.</p>\n      <p class=\"Tekst1\">I forhold til finansiering af opsætning af brandalarmeringsanlæg i boliger, hvor der bor ældre visiterede borgere, er det Socialdemokraternes opfattelse, at kommunerne skal afholde udgiften. Udgiften vil skulle kompenseres overDet Udvidede Totalbalanceprincip (DUT).</p><p class=\"SkriftligFremsaettelse\">Skriftlig fremsættelse</p>\n      <p class=\"Fremsaetter\"><span class=\"Bold\">Bjarne Laustsen </span>(S):</p>\n      <p class=\"Tekst2\">\n        <div>Som ordfører for forslagsstillerne tillader jeg mig herved at fremsætte:</div>\n      </p>\n      <p class=\"ForslagsTitel\">Forslag til folketingsbeslutning om krav om røgalarmer og brandalarmeringsanlæg i boliger.</p>\n      <p class=\"ForslagsNummer\">(Beslutningsforslag nr. B 189).</p>\n      <p class=\"Tekst2\">\n        <div>Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</div>\n      </p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2009/1 BF 189",
            "stateLabel": "Bortfaldet",
            "references": [
                {
                    "shortName": "2009/1 BSF 189",
                    "title": "Forslag til folketingsbeslutning om krav om røgalarmer og brandalarmeringsanlæg i boliger",
                    "presentationName": "Beslutningsforslag som fremsat",
                    "documentTypeId": 480,
                    "documentId": 131082,
                    "eliUri": "/eli/ft/20091BB00189",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20091/beslutningsforslag/b189/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "27/03/2010"
        },
        {
            "displayName": "Accession",
            "displayValue": "20091BB00189"
        },
        {
            "displayName": "Entydig dokumentidentifikation",
            "displayValue": "AX012031"
        },
        {
            "displayName": "Dato for førstegangsindlæggelse",
            "displayValue": "27/03/2010"
        },
        {
            "displayName": "Dato for indlæggelse",
            "displayValue": "27/03/2010"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "189"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}