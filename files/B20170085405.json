{
    "id": 191950,
    "title": "Bekendtgørelse om adgangen til at telefonere for indsatte, der udstår fængselsstraf eller forvaring i kriminalforsorgens institutioner (telefonbekendtgørelsen)",
    "documentTypeId": "60",
    "isSagsforlobPeriodValid": true,
    "shortName": "BEK nr 854 af 28/06/2017",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#idf191622c-6d18-43c1-9978-3e2e66592994\">Kapitel 1</a>\r\n      </td>\r\n      <td class=\"IndholdsfortegnelseTekst\">Fælles bestemmelser</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id3197598c-cd9a-4ee9-85b6-16f5eaaf78fa\">Kapitel 2</a>\r\n      </td>\r\n      <td class=\"IndholdsfortegnelseTekst\">Åbne fængsler</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id7894d9cd-f41d-4c96-9917-d668fd97f052\">Kapitel 3</a>\r\n      </td>\r\n      <td class=\"IndholdsfortegnelseTekst\">Arresthuse</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id9799c9e0-49bf-493e-8dd4-079de2e55764\">Kapitel 4</a>\r\n      </td>\r\n      <td class=\"IndholdsfortegnelseTekst\">Lukkede fængsler og Københavns Fængsler</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id38afbe58-f211-45ee-8139-a5608760ab21\">Kapitel 5</a>\r\n      </td>\r\n      <td class=\"IndholdsfortegnelseTekst\">Ikrafttræden</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om adgangen til at telefonere for indsatte, der udstår fængselsstraf eller forvaring i kriminalforsorgens institutioner (telefonbekendtgørelsen)</p>\r\n<p class=\"Indledning2\">I medfør af § 57, stk. 6, og § 105, stk. 2, i lov om fuldbyrdelse af straf m.v., jf. lovbekendtgørelse nr. 1242 af 11. november 2015, som ændret ved lov nr. 672 af 8. juni 2017, fastsættes:</p>\r\n<p class=\"Kapitel\" id=\"idf191622c-6d18-43c1-9978-3e2e66592994\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Fælles bestemmelser</p>\r\n<p class=\"Paragraf\" id=\"idbb330bd1-1576-4e6f-8836-16a3b8b4a418\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Indsatte, der udstår fængselsstraf eller forvaring, har, i det omfang det er praktisk muligt, ret til at føre telefonsamtaler, jf. straffuldbyrdelseslovens § 57, stk.1, og i øvrigt reglerne i denne bekendtgørelse.</p>\r\n<p class=\"Paragraf\" id=\"ida1c19c3f-a82f-41e6-957f-03dd1ae0a327\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2. </span> Adgangen til at føre telefonsamtaler kan nægtes, hvis dette findes nødvendigt af ordens- eller sikkerhedsmæssige hensyn eller af hensyn til beskyttelse af den forurettede ved lovovertrædelsen, jf. straffuldbyrdelseslovens § 57, stk. 2.</p>\r\n<p class=\"Paragraf\" id=\"idf542052f-dcb4-44b6-a222-7df863bfd538\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> De indsatte afholder selv udgifterne til telefonsamtaler.</p>\r\n<p class=\"Stk2\">\r\n   <span class=\"StkNr\" id=\"id8105b2b1-2f40-496f-9a7f-9c4645ba67ce\">Stk. 2.</span> Hvis særlige omstændigheder i det enkelte tilfælde taler derfor, kan det uanset bestemmelsen i stk. 1 tillades den indsatte at føre telefonsamtale for kriminalforsorgsområdets regning.</p>\r\n<p class=\"Paragraf\" id=\"id255af237-61da-4480-9e54-928bfc400fcc\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Anmodninger om at føre telefonsamtale med den advokat, der har været beskikket for eller valgt af den pågældende i den straffesag, der har ført til indsættelse i institutionen, eller andre, som de indsatte efter straffuldbyrdelseslovens § 56, stk. 1, kan brevveksle ukontrolleret med, imødekommes i almindelighed. Det samme gælder anmodninger om at føre telefonsamtale med en advokat, der er beskikket for eller valgt af den indsatte som forsvarer i en verserende sag om prøveudskrivning fra forvaring.</p>\r\n<p class=\"Paragraf\" id=\"id15f676c8-1b41-4508-961e-0384881f7947\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5. </span> Afgørelser om de indsattes adgang til at telefonere træffes af kriminalforsorgsområdet.</p>\r\n<p class=\"Stk2\">\r\n   <span class=\"StkNr\" id=\"id4a29472b-744f-42b7-91b8-b7526cd72e1b\">Stk. 2.</span> Kriminalforsorgsområdet kan under hensyn til forholdene i den enkelte institution fastsætte regler om den praktiske gennemførelse af de indsattes ret til at føre telefonsamtaler, herunder om begrænsninger med hensyn til hyppighed og varighed af de indsattes telefonsamtaler under hensyn til de personaleressourcer, der medgår til at påhøre eller aflytte samtalerne. Begrænsninger kan ligeledes fastsættes under hensyn til de personaleressourcer, der medgår til at optage og kontrollere telefonsamtaler efter reglerne i straffuldbyrdelseslovens § 57, stk. 4, jf. bekendtgørelsens § 6, stk. 3, 1-2. pkt.</p>\r\n<p class=\"Paragraf\" id=\"id2b781a3c-9bc1-48bd-97b1-fb2906e4122b\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Telefonsamtaler til og fra en indsat, som af politiet skønnes at indtage en ledende eller koordinerende rolle i en gruppe af personer, som tilsammen står bag omfattende og alvorlig kriminalitet, skal optages, påhøres eller aflyttes, medmindre det er åbenbart, at det ikke er nødvendigt af ordens- eller sikkerhedsmæssige hensyn eller af hensyn til at forebygge kriminalitet, jf. straffuldbyrdelseslovens 57, stk. 4. Såfremt samtalen optages, påhøres eller aflyttes, skal samtaleparterne forinden gøres bekendt hermed, herunder om, at en optaget samtale efterfølgende kontrolleres, jf. stk. 3.</p>\r\n<p class=\"Stk2\">\r\n   <span class=\"StkNr\" id=\"idcbd2758d-5f3e-4fd8-a70a-3b10af6bf430\">Stk. 2.</span> Har politidirektøren i forbindelse med underretningen af kriminalforsorgen om, at en indsat skal udstå fængselsstraf m.v., oplyst, at den pågældende har tilknytning til en rocker- eller bandegruppering m.v., eller er det på anden vis oplyst, at den pågældende har en sådan tilknytning, skal kriminalforsorgsområdet til brug for afgørelsen om, hvorvidt en telefonsamtale til og fra den indsatte skal optages, påhøres eller aflyttes, sikre sig, at der foreligger de nødvendige oplysninger fra politiet om de omstændigheder, som er nævnt i straffuldbyrdelseslovens § 57, stk. 4.</p>\r\n<p class=\"Stk2\">\r\n   <span class=\"StkNr\" id=\"idfed8505f-611d-4c7e-bcf3-22675770f017\">Stk. 3. </span> Kriminalforsorgsområdet skal foretage hyppig stikprøvevis kontrol af telefonsamtaler, der optages i henhold til straffuldbyrdelseslovens § 57, stk. 4. Kontrol sker ved, at personalet efterfølgende lytter til den optagne telefonsamtale. Optagelser af telefonsamtaler skal slettes senest 6 måneder efter, de er foretaget.</p>\r\n<p class=\"Stk2\">\r\n   <span class=\"StkNr\" id=\"id6e075d3c-fb3a-4685-8e22-f6071149cdf3\">Stk. 4.</span> Ved telefonsamtaler, der optages, påhøres eller aflyttes af personale i institutionen, kan der stilles krav om, at samtalen skal føres på et sprog, som den, der skal påhøre, aflytte eller kontrollere samtalen, forstår. Hvis forholdene taler derfor, kan der anvendes tolk.</p>\r\n<p class=\"Stk2\">\r\n   <span class=\"StkNr\" id=\"idf049182f-0186-480c-96c8-69db626fa237\">Stk. 5.</span> De indsattes telefonsamtaler med en person, der er nævnt i § 4, optages, påhøres eller aflyttes ikke.</p>\r\n<p class=\"Kapitel\" id=\"id3197598c-cd9a-4ee9-85b6-16f5eaaf78fa\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Åbne fængsler</p>\r\n<p class=\"Paragraf\" id=\"idb23bb304-3e5d-4e30-a662-584ab58c205a\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Indsatte i åbne fængsler har adgang til at føre telefonsamtale fra mønt- eller korttelefoner eller lignende i fængslet.</p>\r\n<p class=\"Paragraf\" id=\"id2474aa78-6c56-45e3-9344-35aad2afd725\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Der kan gives indsatte i åbne fængsler tilladelse til at installere egen telefon på eget opholdsrum.</p>\r\n<p class=\"Stk2\">\r\n   <span class=\"StkNr\" id=\"id84a1d713-0264-449b-8b4c-256340176049\">Stk. 2.</span> Den indsatte afholder selv de udgifter, der er forbundet med installation af egen telefon.</p>\r\n<p class=\"Paragraf\" id=\"id93bbc933-d0ed-4a98-9dc7-b0ac66b733e4\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> I åbne fængsler kan de indsattes ret til at føre telefonsamtaler endvidere gennemføres ved, at den indsatte lejer en fastmonteret mobiltelefon af kriminalforsorgsområdet til brug i eget opholdsrum. Den indsatte skal anvende eget simkort eller betalingskort i mobiltelefonen. Kriminalforsorgsområdet opkræver et beløb for leje af mobiltelefonen. Direktoratet for Kriminalforsorgen kan fastsætte et maksimumbeløb pr. påbegyndt uge herfor til dækning af drift og vedligeholdelse af ordningen.</p>\r\n<p class=\"Kapitel\" id=\"id7894d9cd-f41d-4c96-9917-d668fd97f052\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Arresthuse</p>\r\n<p class=\"Paragraf\" id=\"ida884db0b-5d87-4a07-a1ef-deaa06fb740f\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10. </span> Bortset fra de situationer, hvor de indsattes telefonsamtaler optages, påhøres eller aflyttes i overensstemmelse med reglerne i straffuldbyrdelseslovens § 57, stk. 4, påhøres eller aflyttes de indsattes telefonsamtaler i overensstemmelse med reglerne herom i straffuldbyrdelseslovens § 57, stk. 3.</p>\r\n<p class=\"Stk2\">\r\n   <span class=\"StkNr\" id=\"id679f29cd-0409-404a-a0f2-0bd0539e5b1b\">Stk. 2.</span> Ved telefonsamtaler, der påhøres eller aflyttes af personale i institutionen, kan der stilles krav om, at samtalen skal føres på et sprog, som den, der påhører eller aflytter samtalen, forstår. Hvis forholdene taler derfor, kan der anvendes tolk.</p>\r\n<p class=\"Stk2\">\r\n   <span class=\"StkNr\" id=\"idf55b2fe8-237e-4bb6-81fd-fa149bf33828\">Stk. 3.</span> De indsattes telefonsamtaler med en person, der er nævnt i § 4, påhøres eller aflyttes ikke.</p>\r\n<p class=\"Paragraf\" id=\"idaa03375f-8d49-4239-832a-96edced31fc6\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Der kan ikke gives indsatte i arresthuse tilladelse til at installere egen telefon i eget opholdsrum.</p>\r\n<p class=\"Kapitel\" id=\"id9799c9e0-49bf-493e-8dd4-079de2e55764\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Lukkede fængsler og Københavns Fængsler</p>\r\n<p class=\"Paragraf\" id=\"idd9000d02-629a-4a8f-a006-a40823310971\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12. </span> Bortset fra de situationer, hvor indsattes telefonsamtaler optages, påhøres eller aflyttes i overensstemmelse med reglerne i straffuldbyrdelseslovens § 57, stk. 4, og de situationer, hvor de indsattes telefonsamtaler optages i overensstemmelse med reglerne i § 13, påhøres eller aflyttes de indsattes telefonsamtaler i overensstemmelse med reglerne herom i straffuldbyrdelseslovens § 57, stk. 3.</p>\r\n<p class=\"Stk2\">\r\n   <span class=\"StkNr\" id=\"idbc2a7242-5981-4610-9382-74d5039e159b\">Stk. 2.</span> Ved telefonsamtaler, der påhøres eller aflyttes af personale i institutionen, kan der stilles krav om, at samtalen skal føres på et sprog, som den, der påhører eller aflytter samtalen, forstår. Hvis forholdene taler derfor, kan der anvendes tolk.</p>\r\n<p class=\"Stk2\">\r\n   <span class=\"StkNr\" id=\"idfd4b99b8-5cad-4a08-951d-f1baff86504a\">Stk. 3.</span> De indsattes telefonsamtaler med en person, der er nævnt i § 4, påhøres eller aflyttes ikke.</p>\r\n<p class=\"Paragraf\" id=\"id3ededa99-8464-457a-a1a6-8cec3458f680\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13. </span> I afsoningsafdelinger med almindeligt fællesskab, hvor de tekniske forudsætninger for at føre kontrol i overensstemmelse med § 14 er til stede, kan de indsattes ret til at føre telefonsamtaler herudover gennemføres ved, at den enkelte indsatte får generel tilladelse til at telefonere til 10 telefonindehavere, som forinden skal godkendes af kriminalforsorgsområdet. Sådanne samtaler optages med henblik på senere kontrol, jf. § 14.</p>\r\n<p class=\"Stk2\">\r\n   <span class=\"StkNr\" id=\"id5df01371-71f1-40f2-8633-ab676504860d\">Stk. 2.</span> Det er en forudsætning for tilladelse efter stk. 1,</p>\r\n<p class=\"Liste1\">\r\n   <span class=\"Liste1Nr\" id=\"id9c571180-5daa-48a1-9423-11f658379150\">1)</span> at den indsatte og telefonindehaverne, inden tilladelse gives, er vejledt om og skriftligt har erklæret sig indforstået med, at der føres særlig kontrol med, at denne adgang til at telefonere ikke misbruges,</p>\r\n<p class=\"Liste1\">\r\n   <span class=\"Liste1Nr\" id=\"id346945bd-221d-41b6-9c40-c8688fd92c4f\">2)</span> at telefonindehaveren, som ønskes godkendt, har afgivet skriftligt samtykke til, at der til brug for vurderingen af sagen indhentes oplysninger om den pågældende i Det centrale Kriminalregister, og</p>\r\n<p class=\"Liste1\">\r\n   <span class=\"Liste1Nr\" id=\"ida1de7744-5aa1-4f7e-b428-0ca186b059e6\">3)</span> at der er indhentet oplysninger om telefonindehaveren i Det centrale Kriminalregister.</p>\r\n<p class=\"Stk2\">\r\n   <span class=\"StkNr\" id=\"idcd41f639-83db-4bfe-ba33-3a705c0604fd\">Stk. 3.</span> Det kan fastsættes som vilkår for en tilladelse efter stk. 1, at telefonsamtaler, som føres efter tilladelsen, skal føres på et sprog, som den, der skal kontrollere samtalen, forstår. Hvis forholdene taler derfor, kan der anvendes tolk.</p>\r\n<p class=\"Paragraf\" id=\"idbdc323bf-805d-468c-b63b-1cc1652cde2a\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Kriminalforsorgsområdet skal foretage hyppig stikprøvevis kontrol af telefonsamtaler, der føres efter en tilladelse efter § 13, eller i øvrigt, hvis dette konkret findes nødvendigt af ordens- eller sikkerhedsmæssige grunde eller af hensyn til beskyttelse af den forurettede ved lovovertrædelsen. Kontrol sker ved, at personale efterfølgende lytter til den optagne telefonsamtale.</p>\r\n<p class=\"Stk2\">\r\n   <span class=\"StkNr\" id=\"id94c73650-5b02-4e78-b02d-b31769623d0e\">Stk. 2.</span> De indsattes telefonsamtaler med en person, der er nævnt i § 4, optages ikke.</p>\r\n<p class=\"Paragraf\" id=\"id5e0b2371-ef5d-496c-8c09-14b4490d4ff0\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> En tilladelse efter § 13, stk. 1, kan, når forholdene taler derfor, udvides til at omfatte andre medlemmer af telefonindehaverens husstand.</p>\r\n<p class=\"Stk2\">\r\n   <span class=\"StkNr\" id=\"id6832d856-9d78-4461-a8b2-a5cc39ee6958\">Stk. 2.</span> Ved udvidelse af en tilladelse efter § 13, stk. 1, finder § 13, stk. 2-3, og § 14 tilsvarende anvendelse.</p>\r\n<p class=\"Paragraf\" id=\"id6aded605-37cc-4c5d-a57a-81a01146ab09\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Det skal fremgå af et tydeligt og letlæseligt opslag på hovedsprogene ved den telefon, hvorfra indsatte foretager opkald i henhold til en generel tilladelse efter § 13, at samtaler, som føres fra denne telefon, optages og kan kontrolleres.</p>\r\n<p class=\"Paragraf\" id=\"id8d5901bd-fd9f-449e-ac67-b6a41ab71bf7\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17. </span> Optagelser af telefonsamtaler, som er foretaget efter § 13, stk.1, skal slettes senest 6 måneder, efter de er foretaget, jf. straffuldbyrdelseslovens § 57, stk. 3.</p>\r\n<p class=\"Paragraf\" id=\"idedd4fb96-da90-4bc2-8643-14b0934188cb\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Indsatte på andre afsoningsafdelinger end almindelige fællesskabsafdelinger, f.eks. beskyttede afdelinger for frivilligt enrumsanbragte, kan også få generel tilladelse til at telefonere i overensstemmelse med reglerne i §§ 13-17, hvis særlige ordens- og sikkerhedshensyn ikke taler herimod.</p>\r\n<p class=\"Paragraf\" id=\"id55448184-3bcb-4649-a0e3-d9384e69001b\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> Der kan ikke gives indsatte i lukkede fængsler og Københavns Fængsler tilladelse til at installere fast telefon i eget opholdsrum.</p>\r\n<p class=\"Kapitel\" id=\"id38afbe58-f211-45ee-8139-a5608760ab21\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Ikrafttræden</p>\r\n<p class=\"Paragraf\" id=\"id09e07906-80d6-4100-bb6d-482885dd2036\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> Bekendtgørelsen træder i kraft den 1. juli 2017.</p>\r\n<p class=\"Stk2\">\r\n   <span class=\"StkNr\" id=\"idd01cb064-1bef-4ae7-876e-9b82808776fc\">Stk. 2.</span> Bekendtgørelsens § 9 træder dog først i kraft, når der i det åbne fængsel er indført en ordning som nævnt i bestemmelsen.</p>\r\n<p class=\"Stk2\">\r\n   <span class=\"StkNr\" id=\"id5513d1a5-b576-4a5e-8def-dac7a1734617\">Stk. 3.</span> Bekendtgørelse nr. 400 af 9. april 2015 om adgangen til at telefonere for indsatte, der udstår fængselsstraf eller forvaring i kriminalforsorgens institutioner (telefonbekendtgørelsen) ophæves.</p><div class=\"Givet\" id=\"Givet\"><p class=\"Givet\" align=\"center\">Justitsministeriet, den 28. juni 2017</p><p class=\"Sign1\" align=\"center\">Søren Pape Poulsen</p><p class=\"Sign2\" align=\"right\">/ Thorkild Fogde</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/06/2017"
        },
        {
            "displayName": "Accession",
            "displayValue": "B20170085405"
        },
        {
            "displayName": "Entydig dokumentidentifikation",
            "displayValue": "AA010214"
        },
        {
            "displayName": "Dato for førstegangsindlæggelse",
            "displayValue": "29/06/2017"
        },
        {
            "displayName": "Dato for indlæggelse",
            "displayValue": "29/06/2017"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "854"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "28/06/2017"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Direktoratet for Kriminalforsorgen"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Direktoratet for Kriminalforsorgen, j.nr. JUR 17-61-0055"
        },
        {
            "displayName": "Stikord",
            "displayValue": "Straffuldbyrdelse"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}