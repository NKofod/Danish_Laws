{
    "id": 35723,
    "title": "Registrering, personnumre, RKI - Kredit Information (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 11046 af 19/12/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Antaget, at et finansieringsselskab ikke længere lovligt kunne  \r\n\r\n registrere oplysning om låneansøgers personnummer i tilfælde, hvor der bliver  \r\n\r\n givet afslag på lån. Endvidere fundet, at hensynet til en entydig  \r\n\r\n identifikation af låneansøgere i tilstrækkelig grad kunne varetages ved  \r\n\r\n registrering af almindelige identifikationsoplysninger, herunder fødselsdato  \r\n\r\n samt ved anvendelse af f.eks. et særskilt ansøgningsnummer samt eventuelt ved  \r\n\r\n etablering af et særskilt afslagsregister. Endvidere antaget, at selskabets  \r\n\r\n registrering af oplysning om registrering i RKI - Kredit Information til brug  \r\n\r\n for besvarelse af anmodninger om begrundelse for afslag på lån ikke kunne  \r\n\r\n antages at stride mod lovens § 3, stk. 1, dog burde registreringen slettes  \r\n\r\n senest 2 år efter, at afslag på lån var givet. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Registrering, personnumre, RKI - Kredit  \r\n\r\n Information (* 1) </H1>  \r\n\r\n<P></P>  \r\n\r\n<BR>  \r\n\r\n<P>Et finansieringsselskab rettede henvendelse til Registertilsynet dels  \r\n\r\n vedrørende spørgsmålet om selskabets registrering af oplysning om en  \r\n\r\n låneansøgers personnummer i tilfælde, hvor der gives afslag på lån dels i  \r\n\r\n anledning af, at selskabet registrerede oplysning om, at låneansøgeren var  \r\n\r\n registreret i RKI - Kredit Information. Oplysninger blev også registreret i  \r\n\r\n tilfælde, hvor der blev givet afslag på en låneansøgning. Vedrørende  \r\n\r\n registrering af oplysning om personnummer anførte finansieringsselskabet, at  \r\n\r\n registreringen af personnummeret udelukkende var til selskabets eget interne  \r\n\r\n brug, samt at låneansøgeren i sin låneansøgning til selskabet selv anførte  \r\n\r\n sit personnummer. Selskabet anførte endvidere, at registrering af  \r\n\r\n personnummeret var nødvendigt for selskabet til varetagelse af både eget og  \r\n\r\n låneansøgerens tarv, idet registreringen sikrede en entydig identifikation af  \r\n\r\n vedkommende. </P>  \r\n\r\n<P>Det fremgik af sagen, at selskabet i 1989 behandlede ca. 86.000  \r\n\r\n låneansøgninger, hvoraf 48.000 resulterede i lån og de øvrige i afslag, samt  \r\n\r\n at selskabet allerede administrerede 103.186 lån, hvor selskabet i henhold  \r\n\r\n til skattekontrolloven var pligtig at registrere låntageres personnummer. Det  \r\n\r\n system, der var udviklet i den forbindelse, sikrede efter selskabets  \r\n\r\n opfattelse ikke blot, at skattekontrolloven blev efterlevet, men sikrede  \r\n\r\n endvidere en hurtig og mere sikker identifikation samt vedligeholdelsen af  \r\n\r\n det scoresystem som selskabets totale virksomhedsområde hvilede på.  \r\n\r\n Scoresystemet var således baseret på ikke blot indrømmede lån men også på  \r\n\r\n afslag. Finansieringsselskabet var således oftest ikke selv repræsenteret i  \r\n\r\n forbindelse med, at der blev meddelt en kunde afslag, og mange kunder ønskede  \r\n\r\n efter selskabets oplysning at indgå i en nærmere drøftelse af et sådant  \r\n\r\n afslag. </P>  \r\n\r\n<P>Finansieringsselskabet anførte endvidere, at det efter selskabets  \r\n\r\n opfattelse ikke var usædvanligt, at en ansøger, der havde fået afslag, på et  \r\n\r\n senere tidspunkt på ny anmodede om et lån i selskabet, f.eks. gennem en anden  \r\n\r\n forretning, end hvor vedkommende havde henvendt sig tidligere, og på grundlag  \r\n\r\n af nye ændrede oplysninger i ansøgningsblanketten prøvede at opnå højere  \r\n\r\n antal point i henhold til selskabets scoresystem og dermed indrømmelsen af  \r\n\r\n lån. </P>  \r\n\r\n<P>Registreringen under personnummer kunne efter selskabets opfattelse sikre,  \r\n\r\n at selskabet kunne give et korrekt svar på kundehenvendelser og klager  \r\n\r\n vedrørende afslag samt sikre selskabet mod unødig tab på lån, der blev  \r\n\r\n indrømmet på ukorrekt grundlag. </P>  \r\n\r\n<P>Selskabet anførte yderligere, at en registrering af personnumre vedrørende  \r\n\r\n de låneansøgere, der indrømmedes lån, samt en anden form for registrering af  \r\n\r\n de lånansøgere, der meddeltes afslag, ville gøre en edb-mæssig registrering  \r\n\r\n af det sidstnævnte særdeles vanskelig og måtte forudsætte opbygning af  \r\n\r\n forskellige identifikationskoder. </P>  \r\n\r\n<P>Selskabet anførte endeligt, at selskabet som datterselskab i en  \r\n\r\n bankkoncern var undergivet tilsyn af Finanstilsynet, og at samtlige  \r\n\r\n medarbejdere i selskabet havde afgivet separat tavshedserklæring, der helt  \r\n\r\n svarede til kravet i bank- og sparekasselovens § 54, samt at selskabet var  \r\n\r\n indstillet på at slette personnumre efter et vist kortere åremål, når  \r\n\r\n kundeklager og &#187;omgåelsesforsøg&#171; ikke længere kunne påregnes. </P>  \r\n\r\n<P>Sagen blev behandlet på et møde i Registerrådet, og Registertilsynet  \r\n\r\n udtalte i den anledning, at det har været Folketingets hensigt med skærpelsen  \r\n\r\n af lov om private registre m.v., herunder indsættelsen af lovens § 4 a, at  \r\n\r\n der skal gælde samme strenge regler for registrering af personnummer som for  \r\n\r\n registrering af oplysninger om enkelt personers rent private forhold. </P>  \r\n\r\n<P>Registertilsynet fandt på denne baggrund, at finansieringsselskabet ikke  \r\n\r\n længere kunne registrere oplysning om en låneansøgers personnummer i  \r\n\r\n tilfælde, hvor der bliver givet afslag på lån. </P>  \r\n\r\n<P>Registertilsynet fandt endvidere i den forbindelse, at hensynet til en  \r\n\r\n entydig identifikation af låneansøger i tilstrækkelig grad kunne varetages  \r\n\r\n ved registrering af almindelige identifikationsoplysninger, herunder  \r\n\r\n fødselsdato, samt ved anvendelse af f.eks. et særskilt ansøgningsnummer samt  \r\n\r\n eventuelt ved etablering af et særskilt afslagsregister. </P>  \r\n\r\n<P>Vedrørende registrering af oplysning om registrering i RKI - Kredit  \r\n\r\n  Information A/S anførte selskabet, at den pågældende registrering kun var  \r\n\r\n til internt brug, og at selskabet altid foretog en fornyet søgning i RKI -  \r\n\r\n  Kredit Information ved en lånansøgers fornyede ansøgning om lån. </P>  \r\n\r\n<P>Selskabet anførte endvidere, at afslag kunne være begrundet i en ansøgers  \r\n\r\n registrering i RKI - Kredit Information, men også kunne skyldes, at selskabet  \r\n\r\n på grund af de afgivne oplysninger i låneansøgningen i øvrigt ikke havde  \r\n\r\n fundet ansøgeren kreditværdig. Ved afslag på lån behøvede man derfor slet  \r\n\r\n ikke at have søgt på ansøgeren i RKI - Kredit Information. Derfor var det  \r\n\r\n væsentligt for selskabet at kunne give et sikkert og korrekt svar på, om  \r\n\r\n afslag kunne skyldes, at vedkommende lånansøger var registreret i  RKI -  \r\n\r\n  Kredit Information. </P>  \r\n\r\n<P>Selskabet indhentede alene oplysninger fra RKI - Kredit Informations  \r\n\r\n edb-system, såfremt selskabet på grundlag af de afgivne oplysninger i øvrigt  \r\n\r\n ville imødekomme ansøgningen. Var ansøgeren registreret i RKI  \r\n\r\n - Kredit Information, ville der som altovervejende hovedregel blive givet  \r\n\r\n afslag. </P>  \r\n\r\n<P>Efter spørgsmålets behandling i Registerrådet udtalte Registertilsynet, at  \r\n\r\n tilsynet efter omstændighederne fandt, at registrering af oplysning om  \r\n\r\n registrering i RKI - Kredit  Information til brug for besvarelse af  \r\n\r\n anmodninger om begrundelse for afslag på lån ikke kunne antages at stride mod  \r\n\r\n lov om private registre m.v. § 3, stk. 1. Registertilsynet fandt endvidere,  \r\n\r\n at registreringen burde slettes senest to år efter, at afslag på lån var  \r\n\r\n givet under hensyn til risikoen for, at oplysningerne senere blev urigtige  \r\n\r\n eller vildledende. </P>  \r\n\r\n<P>Registertilsynet forudsatte i den forbindelse, at hver enkelt  \r\n\r\n låneansøgningstilfælde registreredes adskilt i edb-systemet med en klar  \r\n\r\n angivelse af, at der var tale om en oplysning indhentet på tidspunktet for  \r\n\r\n låneansøgningens behandling, således at det blev sikret, at der, ved en  \r\n\r\n eventuel behandling af en fornyet låneansøgning, ikke blev lagt vægt på en  \r\n\r\n tidligere indhentet oplysning om registrering i RKI - Kredit Information, som  \r\n\r\n ikke var blevet ajourført. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Registertilsynets årsberetning 1990 side 87-88 og 96-98. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19901104625"
        },
        {
            "displayName": "Entydig dokumentidentifikation",
            "displayValue": "CA003658"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11046"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "19/12/1990"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1992-1205-001"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}