{
    "id": 108800,
    "title": "1995 BTL 270   BETÆNKNING OVER FORSLAG TIL LOV OM ÆNDRING AF LOV OM DANSK INTERNATIONALT   SKIBSREGISTER OG LOV OM SKIBSREGISTRERING (CABOTAGE OG BAREBOATREGISTRERING)     NR L 270 1995-96, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1995/1 BTL 270",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 270 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om Dansk Internationalt  \r\n\r\n Skibsregister og lov om skibsregistrering (Cabotage og bareboatregistrering)  \r\n\r\n<BR>  \r\n\r\n Nr L 270 1995-96, 1. samling </P>  \r\n\r\n<P></P>  \r\n\r\n<P>Afgivet af Erhvervsudvalget </P>  \r\n\r\n<P></P>  \r\n\r\n<P>Afgivet: 19960523 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til erhvervsministeren, som denne har besvaret skriftligt. </P>  \r\n\r\n<P>Endvidere har udvalget modtaget en skriftlig henvendelse fra  \r\n\r\n Restaurations- og Bryggeriarbejder Forbundet. </P>  \r\n\r\n<P>Der er af erhvervsministeren og et mindretal stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis, Det Radikale Venstres, Fremskridtspartiets og  \r\n\r\n Centrum-Demokraternes medlemmer af udvalget) lovforslaget til  \r\n\r\n<I>vedtagelse</I> med de af erhvervsministeren stillede ændringsforslag. </P>  \r\n\r\n<P>Et <I>mindretal</I> (Socialistisk Folkepartis medlem af udvalget)  \r\n\r\n indstiller lovforslaget til <I>vedtagelse</I> med de af erhvervsministeren og  \r\n\r\n mindretallet stillede ændringsforslag, men vil ved 3. behandling stemme imod  \r\n\r\n lovforslaget, hvis de af mindretallet stillede ændringsforslag ikke vedtages.  \r\n\r\n</P>  \r\n\r\n<P>Mindretallet bemærker, at Socialistisk Folkeparti under 1. behandling af  \r\n\r\n lovforslaget tilkendegav at være imod lovforslaget, fordi det indeholdt både  \r\n\r\n bareboatregistrering og cabotage, fordi der i cabotagedelen var indeholdt  \r\n\r\n muligheden for, at skibe i nærtrafikken kunne blive indskrevet i Dansk  \r\n\r\n Internationalt Skibsregister (DIS), som Socialistisk Folkeparti altid har  \r\n\r\n været modstander af. En sådan ordning giver nemlig rederne en  \r\n\r\n konkurrencefordel, fordi de derved sparer en tredjedel af lønningerne til  \r\n\r\n søfolkene, der bliver fritaget fra skat, og således er det rederne, der får  \r\n\r\n skatten og ikke staten. </P>  \r\n\r\n<P>Cabotagereglerne og indskrivningen i DIS betyder, at staten mister endnu  \r\n\r\n flere skatteindtægter fra søfolkene. </P>  \r\n\r\n<P>Socialistisk Folkepartis modstand imod DIS hænger bl.a. sammen med, at ILO  \r\n\r\n har kritiseret Danmark for omgåelse af internationale regler ved at indgå  \r\n\r\n overenskomster med udenlandske søfartsorganisationer til hyrer og aftaler,  \r\n\r\n der ligger langt under de danske overenskomster. Derfor foreslås ophævelse af  \r\n\r\n DIS-lovens § 10, stk. 2 og 3. </P>  \r\n\r\n<P>Socialistisk Folkeparti vil stemme for lovforslaget, hvis Socialistisk  \r\n\r\n Folkepartis ændringsforslag vedtages. Det vil bl.a. betyde, at de danske  \r\n\r\n søfartsorganisationer skal forhandle og endeligt godkende aftaler mellem  \r\n\r\n danske redere og udenlandske søfartsorganisationer. </P>  \r\n\r\n<P>Socialistisk Folkeparti kan støtte lovforslaget om bareboatregistreringen,  \r\n\r\n fordi det vil give rederne og ikke mindst coasterrederne mulighed for større  \r\n\r\n fleksibilitet med hensyn til at få flere skibe under dansk flag og derved  \r\n\r\n også flere danske søfolk ombord i den danske handelsflåde. Dette synspunkt  \r\n\r\n har partiet også gjort kraftigt opmærksom på under de to  \r\n\r\n forespørgselsdebatter, partiet har taget initiativ til i Folketinget, med  \r\n\r\n titlen &#187;Hvad agter regeringen at gøre for at bevare Danmark som  \r\n\r\n søfartsnation med danske søfolk ombord&#171;. </P>  \r\n\r\n<P>Lovforslagets bestemmelser om bareboatregistrering betyder, at rederne får  \r\n\r\n mulighed for at leje udenlandske skibe uden besætning, og for Socialistisk  \r\n\r\n Folkeparti er det underordnet, om et skib er ejet eller lejet, når bare  \r\n\r\n danske forskrifter om sikkerhed til søs overholdes. </P>  \r\n\r\n<P>Derimod er Socialistisk Folkeparti betænkelig ved, at danske skibe  \r\n\r\n bareboatchartres til udlandet, da det kan frygtes, at netop skibe, der ikke  \r\n\r\n kan leve op til de nationale regler, vil få andet flag. Især  \r\n\r\n bekvemmelighedsflag bruges netop til denne trafik med gamle plimsollere. </P>  \r\n\r\n<P>Socialistisk Folkeparti foreslår, at der hvert år foretages en opgørelse  \r\n\r\n af, hvor mange danske søfolk, der har fået hyre på baggrund af  \r\n\r\n bareboatchartringen, netop fordi Socialistisk Folkeparti ser denne del af  \r\n\r\n lovforslaget i sammenhæng med at bevare Danmark som en søfartsnation med  \r\n\r\n danske søfolk ombord i skibene. </P>  \r\n\r\n<P>Socialistisk Folkeparti forventer, at Socialdemokratiet støtter de af  \r\n\r\n mindretallet stillede ændringsforslag, eftersom de følger de samme  \r\n\r\n kritikpunkter, som i sin tid blev fremført imod DIS-loven. </P>  \r\n\r\n<P>Et <I>andet mindretal</I> (Enhedslistens medlem af udvalget) indstiller  \r\n\r\n lovforslaget til <I>vedtagelse</I> med det af mindretallet under nr. 1  \r\n\r\n stillede ændringsforslag, men vil ved 3. behandling stemme imod lovforslaget,  \r\n\r\n hvis ændringsforslag nr. 1 ikke vedtages. Enhedslisten er som nævnt under 1.  \r\n\r\n behandling imod dette lovforslag, men vil stemme for lovforslaget, hvis  \r\n\r\n ændringsforslag nr. 1 vedtages, da denne ændring af lovens § 10 vil løse et  \r\n\r\n stort problem for de ansatte og sikre, at Danmark efterkommer ILO's gentagne  \r\n\r\n kritik af Danmark på dette punkt. </P>  \r\n\r\n<P>Ændringsforslag </P>  \r\n\r\n<P>Til § 1Af et <I>mindretal</I> (SF), tiltrådt af et <I>mindretal</I> (EL):  \r\n\r\n</P>  \r\n\r\n<P> <B>1)</B> Efter nr. 1 indsættes som nyt nummer: </P>  \r\n\r\n<P> <B>&#187;01.</B>  <I>§ 10, stk. 2</I> og <I>3,</I> ophæves, og i stedet  \r\n\r\n indsættes som <I>stk. 2:</I>  </P>  \r\n\r\n<P> <I>&#187;Stk. 2.</I> Kollektive overenskomster som nævnt i stk. 1, der er  \r\n\r\n indgået af udenlandske faglige organisationer, skal for at være gyldige  \r\n\r\n forhandles og godkendes af de berørte danske søfartsorganisationer.&#171;  \r\n\r\n</P>  \r\n\r\n<P>Stk. 4 bliver herefter stk. 3.' </P>  \r\n\r\n<P>Af et <I>mindretal</I> (SF): </P>  \r\n\r\n<P> <B>2)</B> Det under <I>nr. 2</I> foreslåede <I>§ 11 c, stk. 5,</I>  \r\n\r\n affattes således: </P>  \r\n\r\n<P> <I>&#187;Stk. 5.</I> Erhvervsministeren fastsætter efter høring af  \r\n\r\n Skibstilsynsrådet regler om, hvilke nationalitetsflag danske skibe, der  \r\n\r\n bareboatbefragtes til ikke-danske ejere, kan føre. Der fastsættes herunder  \r\n\r\n endvidere regler om, at der som en betingelse for, at danske skibe i denne  \r\n\r\n sammenhæng kan føre fremmed flag, skal gælde mindst de samme myndighedskrav  \r\n\r\n om sikkerhed m.v., som gælder for skibe under dansk nationalitetsflag.&#171;  \r\n\r\n</P>  \r\n\r\n<P> <B>3)</B> I den under <I>nr. 2</I> foreslåede <I>§ 11 e</I> ændres  \r\n\r\n &#187;, 7 og 10&#171; til: &#187;og 7&#171;. </P>  \r\n\r\n<P> <B>4)</B> I <I>nr. 2</I> indsættes efter den foreslåede <I>§ 11 f</I> som  \r\n\r\n ny paragraf: </P>  \r\n\r\n<P> <B>&#187;§ 11 g.</B> Erhvervsministeren giver hvert år inden udgangen af  \r\n\r\n maj måned Folketinget underretning om, hvor mange danske søfolk der er  \r\n\r\n forhyrede på bareboatregistrerede skibe.&#171; </P>  \r\n\r\n<P>Til § 2Af <I>erhvervsministeren,</I> tiltrådt af <I>udvalget:</I>  </P>  \r\n\r\n<P> <B>5)</B> I det under <I>nr. 1</I> foreslåede <I>§ 30 b, stk. 2, 1.  \r\n\r\n pkt.,</I> ændres &#187;godkendt&#171; til: &#187;anerkendt&#171;. </P>  \r\n\r\n<P> <B>6)</B> I det under <I>nr. 1</I> foreslåede <I>§ 30 c, stk. 4, 1.  \r\n\r\n pkt.,</I> indsættes før &#187;selskab&#171;: &#187;fremmed&#171;. </P>  \r\n\r\n<P>Af et <I>mindretal</I> (SF): </P>  \r\n\r\n<P> <B>7)</B> Det under <I>nr. 1</I> foreslåede <I>§ 30 c, stk. 5,</I>  \r\n\r\n affattes således: </P>  \r\n\r\n<P> <I>&#187;Stk. 5.</I> Erhvervsministeren fastsætter efter høring af  \r\n\r\n Skibstilsynsrådet regler om, hvilke nationalitetsflag danske skibe, der  \r\n\r\n bareboatbefragtes til ikke-danske ejere, kan føre. Der fastsættes herunder  \r\n\r\n regler om, at der som en betingelse for, at danske skibe i denne sammenhæng  \r\n\r\n kan føre fremmed flag, skal gælde mindst de samme myndighedskrav om sikkerhed  \r\n\r\n m.v., som gælder for skibe under dansk nationalitetsflag.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 § 10 foreslås udformet på en sådan måde, at der sikres samme  \r\n\r\n vilkår for søfolk på skibe, uanset om det fører dansk eller udenlandsk flag,  \r\n\r\n når de sidstnævnte er bareboatregistrerede. </P>  \r\n\r\n<P>Til nr. 2 og 7 Det sikres ved bestemmelserne, at man ikke ved  \r\n\r\n bareboatregistrering kan unddrage sig de krav, som i forvejen stilles til  \r\n\r\n danske skibe, herunder krav om sikkerhed. </P>  \r\n\r\n<P>Til nr. 3 Bestemmelsen ændres som en konsekvens af den foreslåede ændring  \r\n\r\n i § 10. </P>  \r\n\r\n<P>Til nr. 4 For at give Folketinget et billede af, hvilken virkning  \r\n\r\n bareboatregistreringen har for beskæftigelsen af danske søfolk med henblik på  \r\n\r\n en eventuel revision af loven, foreslås det, at erhvervsministeren hvert år  \r\n\r\n inden afslutningen af folketingsåret i maj måned, meddeler Tinget, hvor mange  \r\n\r\n danske søfolk, der er beskæftiget i bareboatregistrerede skibe. </P>  \r\n\r\n<P>Til nr. 5 og 6 Formålet med ændringerne er alene at skabe parallellitet i  \r\n\r\n formuleringen af § 1, der vedrører ændringerne til lov om Dansk  \r\n\r\n Internationalt Skibsregister og § 2, der vedrører ændringerne til  \r\n\r\n Skibsregistreringsloven. </P>  \r\n\r\n<P>Lissa Mathiasen (S) fmd. <I>Ole Vagn Christensen (S) Sonja Mikkelsen (S)  \r\n\r\n Hardy Hansen (S) Jacob Buksti (S) Kjeld Rahbæk Møller (SF) Bjørn Elmquist  \r\n\r\n (RV) Frank Aaen (EL) Sonja Albrink (CD) Svend Erik Hovmand (V) Svend  \r\n\r\n Heiselberg (V) Pia Larsen (V) Erik Larsen (V) Kai Dige Bach (KF)</I> nfmd.  \r\n\r\n<I>Pernille Sams (KF) Flemming Hansen (KF) Kirsten Jacobsen (FP) Dansk  \r\n\r\n Folkeparti havde ikke medlemmer i udvalget. </I></P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde. </P>  \r\n\r\n<P>Der er af erhvervsministeren og et mindretal stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis, Det Radikale Venstres, Fremskridtspartiets og  \r\n\r\n Centrum-Demokraternes medlemmer af udvalget) lovforslaget til  \r\n\r\n<I>vedtagelse</I> med de af erhvervsministeren stillede ændringsforslag. </P>  \r\n\r\n<P>Et <I>mindretal</I> (Socialistisk Folkepartis og Enhedslistens medlemmer  \r\n\r\n af udvalget) indstiller lovforslaget til <I>forkastelse.</I> Mindretallet vil  \r\n\r\n stemme hverken for eller imod de af erhvervsministeren stillede  \r\n\r\n ændringsforslag, men vil stemme for det af mindretallet stillede  \r\n\r\n ændringsforslag. </P>  \r\n\r\n<P>ÆndringsforslagAf <I>erhvervsministeren,</I> tiltrådt af et <I>flertal</I>  \r\n\r\n (udvalget med undtagelse af SF og EL): </P>  \r\n\r\n<P>Til § 1 <B>1)</B> Den under <I>nr. 1</I> foreslåede affattelse af <I>§ 4,  \r\n\r\n stk. 1,</I> affattes således: </P>  \r\n\r\n<P>&#187;Skibe, der er registreret i Dansk Internationalt Skibsregister, må  \r\n\r\n ikke transportere passagerer mellem danske havne.&#171; </P>  \r\n\r\n<P> <B>2)</B> I den under <I>nr. 1</I> foreslåede affattelse af <I>§ 4, stk.  \r\n\r\n 2, 1. pkt.,</I> ændres &#187;som nævnt i stk. 1 må endvidere&#171; til:  \r\n\r\n &#187;, der er registreret i Dansk Internationalt Skibsregister, må&#171;.  \r\n\r\n</P>  \r\n\r\n<P>Af et <I>mindretal</I> (SF) tiltrådt af et <I>mindretal</I> (EL): </P>  \r\n\r\n<P>Ny paragraf <B>3)</B> Efter § 2 indsættes som ny paragraf: </P>  \r\n\r\n<P> <B>&#187;§ 01</B>  <I>Stk. 1.</I> Indenrigsministeren yder for årene  \r\n\r\n 1996-2001 et særligt tilskud til de kommuner, hvis skatteprovenu nedsættes  \r\n\r\n som en direkte følge af en merindskrivning af skibe i Dansk Internationalt  \r\n\r\n Skibsregister. Tilskuddet svarer til nedsættelsen af skatteprovenuet. </P>  \r\n\r\n<P> <I>Stk. 2.</I> Indenrigsministeren fastsætter nærmere regler om  \r\n\r\n dokumentation for mistet skatteprovenu.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 og 2 For at undgå utilsigtede konsekvenser af lovforslaget  \r\n\r\n foreslås det, at alle skibe, der er registreret i Dansk Internationalt  \r\n\r\n Skibsregister, ikke må transportere passagerer mellem danske havne. Efter  \r\n\r\n ændringsforslagene kan passagerskibe således ikke gå i fart mellem danske  \r\n\r\n havne. Ej heller kan fragtskibe medbringe passagerer overhovedet mellem  \r\n\r\n danske havne. </P>  \r\n\r\n<P>Til nr. 3 Ved en merindskrivning af skibe i Dansk Internationalt  \r\n\r\n Skibsregister vil visse kommuner miste skatteindtægter, da de søfolk, som er  \r\n\r\n forhyrede på skibe indskrevet i dette register, er undtaget fra skat, som  \r\n\r\n ellers skulle være betalt til stat og kommune. Dette indebærer, at  \r\n\r\n skatteprovenuet i stedet tilfalder rederne, hvorved disses hyreudgifter  \r\n\r\n reduceres med ca. en tredjedel. Kommunerne har ikke indflydelse på, i hvilket  \r\n\r\n omfang skibe merindskrives i DIS, og skal derfor ikke af den grund lide et  \r\n\r\n provenutab. Det foreslås, at udligningen i kommunernes favør sker over en  \r\n\r\n periode på 5 år, således at kommunerne får en rimelig frist til at  \r\n\r\n tilrettelægge deres økonomi uden det skattetilsvar, som de ellers ville have  \r\n\r\n modtaget. 5-års-perioden løber fra og med 1996 til og med 31. december år  \r\n\r\n 2000. </P>  \r\n\r\n<P>I stk. 2 foreslås det, at indenrigsministeren fastsætter de nærmere regler  \r\n\r\n for, i hvilket omfang og på hvilken måde kommunerne skal dokumentere, at de  \r\n\r\n har mistet skatteprovenu som følge af merindskrivning i DIS. </P>  \r\n\r\n<P>Lissa Mathiasen (S) fmd. <I>Ole Vagn Christensen (S) Sonja Mikkelsen (S)  \r\n\r\n Hardy Hansen (S) Jacob Buksti (S) Kjeld Rahbæk Møller (SF) Bjørn Elmquist  \r\n\r\n (RV) Frank Aaen (EL) Sonja Albrink (CD) Svend Erik Hovmand (V) Svend  \r\n\r\n Heiselberg (V) Pia Larsen (V) Erik Larsen (V) Kai Dige Bach (KF)</I> nfmd.  \r\n\r\n<I>Pernille Sams (KF) Flemming Hansen (KF) Kirsten Jacobsen (FP) Dansk  \r\n\r\n Folkeparti havde ikke medlemmer i udvalget. </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "11/06/1996"
        },
        {
            "displayName": "Accession",
            "displayValue": "199514K00270"
        },
        {
            "displayName": "Entydig dokumentidentifikation",
            "displayValue": "CL006438"
        },
        {
            "displayName": "Dato for førstegangsindlæggelse",
            "displayValue": "11/06/1996"
        },
        {
            "displayName": "Dato for indlæggelse",
            "displayValue": "11/06/1996"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "270"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}