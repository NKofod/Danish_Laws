{
    "id": 61954,
    "title": "Cirkulære om beskatning af lønindkomst erhvervet i udlandet. ",
    "documentTypeId": "140",
    "isSagsforlobPeriodValid": false,
    "shortName": "CIR nr 93 af 29/04/1976",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om beskatning af lønindkomst erhvervet  \r\n\r\n i udlandet. </H1>  \r\n\r\n<P></P>  \r\n\r\n<BR>  \r\n\r\n<P>Ved lov nr. 649 af 19. december 1975 er i ligningsloven indsat § 33A, der  \r\n\r\n i et vist omfang fritager lønindkomst, der er erhvervet i udlandet, for  \r\n\r\n beskatning i Danmark. Samtidig er der tilføjet et nyt stk. 3 til  \r\n\r\n ligningslovens § 33. Ligningsloven er senest udsendt som lovbekendtgørelse  \r\n\r\n nr. 38 af 30. januar 1976. </P>  \r\n\r\n<P>Endvidere er der i bekendtgørelse nr. 42 af 5. februar 1976 om beskatning  \r\n\r\n af lønindkomst erhvervet i udlandet givet regler om henstand med  \r\n\r\n skattebetalingen i tilfælde, der er omfattet af ligningslovens § 33A. De nye  \r\n\r\n bestemmelser i ligningsloven samt bekendtgørelsen er optrykt som bilag til  \r\n\r\n cirkulæret. </P>  \r\n\r\n<P CLASS=PUNKT> <B>1.</B> Fritagelsesreglen i § 33A omfatter alle, der er  \r\n\r\n fuldt skattepligtige efter kildeskattelovens § 1, og den nye lovregel  \r\n\r\n medfører ingen ændringer i de gældende regler om subjektiv skattepligt.  \r\n\r\n Indkomst, der er omfattet af fritagelsesreglen, skal på sædvanlig måde  \r\n\r\n medtages i opgørelsen af den skattepligtige indkomst. </P>  \r\n\r\n<P CLASS=PUNKT> <B>2.</B> Fritagelsesreglen gælder for lønindkomst ved  \r\n\r\n personligt arbejde i tjenesteforhold under ophold uden for riget. Ved  \r\n\r\n lønindkomst forstås den kontante løn inklusive tantieme, gratiale og  \r\n\r\n godskrivning på konto m.v. med tillæg af eventuelle i anledning af  \r\n\r\n udlandsarbejdet modtagne løntillæg og den i forbindelse med udlandsarbejdet  \r\n\r\n optjente feriegodtgørelse, i det omfang denne efter almindelige regler  \r\n\r\n medregnes i den skattepligtige indkomst i indkomståret. Lønindkomsten  \r\n\r\n omfatter herudover værdien af skattepligtige naturalydelser i forbindelse med  \r\n\r\n udførelsen af det pågældende arbejde i udlandet som f.eks. fri kørsel, bolig,  \r\n\r\n telefon, beklædning m.v. Det er uden betydning, om lønnen udbetales af en  \r\n\r\n dansk eller af en udenlandsk arbejdsgiver. </P>  \r\n\r\n<P CLASS=PUNKT> <B>3.</B> Lønindkomsten skal være erhvervet i forbindelse med  \r\n\r\n ophold uden for Danmark, Færøerne og Grønland i mindst et år. Et-års perioden  \r\n\r\n kan påbegyndes på et hvilket som helst tidspunkt inden for et indkomstår.  \r\n\r\n Opholdets varighed skal kunne dokumenteres ved f.eks. arbejdskontrakt,  \r\n\r\n folkeregisteroplysninger eller på anden efter ligningsmyndighedernes skøn  \r\n\r\n betryggende måde. Ophold i flere lande, der kun afbrydes af ferie eller lign.  \r\n\r\n i Danmark, gælder som en samlet opholdsperiode. Fritagelse tilkommer  \r\n\r\n lønmodtagere, der er antaget til eller udstationeret til beskæftigelse i  \r\n\r\n udlandet. Lønmodtagere, der er beskæftiget ved et arbejdssted inden for riget  \r\n\r\n og i medfør af denne ansættelse foretager rejser i udlandet, f.eks. handels-  \r\n\r\n og forretningsrejsende, tilsynsførende, eksportchauffører og lignende, er  \r\n\r\n ikke omfattet af § 33A. </P>  \r\n\r\n<P CLASS=PUNKT> <B>4.</B> Opholdsperioden uden for riget kan afbrydes af  \r\n\r\n ferie eller lign., uden at retten til nedslag fortabes. Ordningen forudsættes  \r\n\r\n administreret efter samme principper som reglerne om afbrydelse af ophold i  \r\n\r\n Grønland, jfr. kildeskattelovens § 3, stk. 4. Dette indebærer bl.a., at kun  \r\n\r\n sædvanlig ferie kan tages i betragtning, og at ferie afholdt i Danmark som  \r\n\r\n afslutning på et udlandsophold ikke kan medregnes til et-års perioden. Ved  \r\n\r\n vurderingen af, om en ferie kan anses som sædvanlig, vil der f.eks. kunne  \r\n\r\n tages hensyn til de ferieregler, der normalt gælder for arbejde af den  \r\n\r\n pågældende art. </P>  \r\n\r\n<P CLASS=PUNKT> <B>5.</B> Den udenlandske lønindtægt indgår i den samlede  \r\n\r\n indkomst på normal vis, og den skattepligtige indkomst opgøres efter de i  \r\n\r\n øvrigt gældende regler. Nedslaget udgør den del af den samlede skat, der  \r\n\r\n herefter falder på den udenlandske indkomst. Beregningsmetoden er den samme  \r\n\r\n som ved den såkaldte &quot;ny exemption&quot; metode. Ved nedslagsberegningen  \r\n\r\n henføres de ligningsmæssige fradrag, der har direkte tilknytning til  \r\n\r\n erhvervelsen af den udenlandske indkomst, til denne. </P>  \r\n\r\n<P>For lønindkomst, der er omfattet af ligningslovens § 33A, stk. 1, kan der  \r\n\r\n ikke gives credit-nedslag efter ligningslovens § 33. Hvis der skal gives  \r\n\r\n credit-nedslag for andre indkomstarter samtidig med nedslag efter § 33A, stk.  \r\n\r\n 1, foretages begge beregninger med udgangspunkt i den skattepligtige indkomst  \r\n\r\n og den dertil svarende danske skat. </P>  \r\n\r\n<P>Såfremt lønindkomsten er omfattet af en dobbeltbeskatningsaftale, vil  \r\n\r\n reglen i § 33A, stk. 1, og lempelsesreglerne ifølge dobbeltbeskatningsaftalen  \r\n\r\n ikke kunne anvendes samtidig på denne lønindkomst. </P>  \r\n\r\n<P CLASS=PUNKT> <B>6.</B> Ligningslovens § 33A, stk. 1, gælder ikke for  \r\n\r\n lønindkomst ved tjeneste udenfor riget for den danske stat eller anden dansk  \r\n\r\n offentlig myndighed. Denne undtagelsesregel omfatter således en videre kreds  \r\n\r\n end den kreds af udsendte personer, der er omfattet af kildeskattelovens § 1,  \r\n\r\n nr. 5. </P>  \r\n\r\n<P CLASS=PUNKT> <B>7.</B> Nedslagsreglen gælder heller ikke for lønindkomst  \r\n\r\n ved tjeneste ombord på dansk fartøj eller dansk, norsk eller svensk  \r\n\r\n luftfartøj. Udtrykket &quot;dansk fartøj&quot; omfatter ethvert dansk skib,  \r\n\r\n uanset om det er omfattet af sømandsskatteordningen eller ikke, herunder også  \r\n\r\n dansk indregistrerede skibe, der er bortchartret uden besætning (på bare-boat  \r\n\r\n basis). </P>  \r\n\r\n<P CLASS=PUNKT> <B>8.</B> Nedslagsreglen gælder ikke, i det omfang en  \r\n\r\n dobbeltbeskatningsaftale har tillagt Danmark beskatningsretten til den  \r\n\r\n pågældende lønindkomst. Dette vil f.eks. kunne være tilfældet, hvor et  \r\n\r\n udlandsophold påbegyndes eller afsluttes med en opholdsperiode, der er  \r\n\r\n kortere end 183 dage inden for et kalenderår eller ved anvendelsen af den  \r\n\r\n såkaldte &quot;professorregel&quot;, som findes i en række  \r\n\r\n dobbeltbeskatningsaftaler. Reglen i § 33A, stk. 3, har ingen betydning for  \r\n\r\n beregningen af tidsfristen i § 33A, stk. 1. </P>  \r\n\r\n<P>Eksempel: </P>  \r\n\r\n<P>En skatteyder udrejser den 1. september 1976 til et land, med hvilket  \r\n\r\n Danmark har en dobbeltbeskatningsaftale, der indeholder den sædvanlige  \r\n\r\n 183-dages regel. Hjemrejse finder sted den 1. oktober 1977. Under opholdet  \r\n\r\n erhverver den pågældende lønindkomst, der udbetales af en dansk arbejdsgiver,  \r\n\r\n der ikke har fast driftssted i det andet land. Opholdet uden for riget har  \r\n\r\n strakt sig over mere end et år, således at nedslagsreglen i ligningslovens §  \r\n\r\n 33A, stk. 1, kan finde anvendelse. Danmark har imidlertid ifølge 183-dages  \r\n\r\n reglen beskatningsretten til den lønindkomst, der erhverves i perioden 1.  \r\n\r\n september - 31. december 1976 (under 183 dage inden for et kalenderår),  \r\n\r\n medens det andet land har beskatningsretten til lønindkomsten for den øvrige  \r\n\r\n periode (mere end 183 dage inden for et kalenderår). Efter ligningslovens §  \r\n\r\n 33A kan der herefter ikke gives nedslag vedrørende den lønindkomst, der er  \r\n\r\n erhvervet i 1976, medens nedslagsreglen finder anvendelse på den lønindkomst,  \r\n\r\n der er erhvervet i 1977. </P>  \r\n\r\n<P CLASS=PUNKT> <B>9.</B> Ved bekendtgørelse nr. 42 af 5. februar 1976 om  \r\n\r\n beskatning af lønindkomst erhvervet i udlandet, er der tilvejebragt hjemmel  \r\n\r\n til at indrømme henstand med skattebetalingen i de tilfælde, hvor  \r\n\r\n nedslagsreglen finder anvendelse. Det er en betingelse for at indrømme  \r\n\r\n henstand, at det - f.eks. på grundlag af bestemmelserne i en arbejdskontrakt  \r\n\r\n - må anses for godtgjort, at et ophold uden for riget vil strække sig over  \r\n\r\n mindst et år. Henstandsreglen praktiseres efter samme principper som den for  \r\n\r\n ophold i Grønland gældende ordning, dog således at ligningslovens § 33A kun  \r\n\r\n kræver en opholdsperiode på et år. </P>  \r\n\r\n<P>Henstand meddeles af den kommune, der er berettiget til at ændre  \r\n\r\n forskudsregistreringen. Kommunens afgørelse kan - bortset fra Københavns og  \r\n\r\n Frederiksberg kommuner - indbringes for vedkommende amtsskatteinspektorat.  \r\n\r\n Skattedepartementet har den endelige administrative afgørelse i sager om  \r\n\r\n henstand efter bekendtgørelsen. </P>  \r\n\r\n<P CLASS=PUNKT> <B>10.</B> Loven har virkning fra og med indkomståret 1976.  \r\n\r\n Dette betyder, at ophold uden for riget inden indkomstårets begyndelse ikke  \r\n\r\n kan medregnes til et-års perioden i ligningslovens § 33A, stk. 1, samt at der  \r\n\r\n alene kan gives nedslag for lønindkomst, der er erhvervet i indkomståret 1976  \r\n\r\n eller senere. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 29. april 1976.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Hans P. Gøtrik. </P>  \r\n\r\n<P CLASS=MINISTER ALIGN=RIGHT>/ E. Møller. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/08/1976"
        },
        {
            "displayName": "Accession",
            "displayValue": "C19760009309"
        },
        {
            "displayName": "Entydig dokumentidentifikation",
            "displayValue": "CM020940"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "93"
        },
        {
            "displayName": "År for udstedelse",
            "displayValue": "1976"
        },
        {
            "displayName": "Dato for underskrift",
            "displayValue": "29/04/1976"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Min. f. skatter og afgifter. Skd. 7. j. nr. 17-53/1974."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}