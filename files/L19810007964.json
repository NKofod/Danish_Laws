{
    "id": 71465,
    "title": "Bekendtgørelse af overenskomst af 24. marts 1981 med Somalia om et dansk statslån ",
    "documentTypeId": "220",
    "isSagsforlobPeriodValid": false,
    "shortName": "BKI nr 79 af 11/08/1981",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 24. marts 1981  \r\n\r\n med Somalia om et dansk statslån </H1>  \r\n\r\n<P></P>  \r\n\r\n<BR>  \r\n\r\n<P>Den 24. marts 1981 undertegnedes i Stockholm følgende overenskomst med  \r\n\r\n dertil hørende brevveksling mellem Danmark og Somalia om et dansk statslån  \r\n\r\n til Somalia: </P>  \r\n\r\n<P>Oversættelse </P>  \r\n\r\n<P>OVERENSKOMST </P>  \r\n\r\n<P>mellem Danmarks regering og Den somaliske demokratiske Republiks regering  \r\n\r\n om et dansk statslån til Den somaliske demokratiske Republik </P>  \r\n\r\n<P>Danmarks regering og Den somaliske demokratiske Republiks regering, som  \r\n\r\n ønsker at styrke det traditionelle samarbejde og de venskabelige forbindelser  \r\n\r\n mellem deres lande, er blevet enige om, at der som et bidrag til Somalias  \r\n\r\n økonomiske udvikling skal ydes et dansk statslån til Den somaliske  \r\n\r\n demokratiske Republiks regering i overensstemmelse med følgende bestemmelser  \r\n\r\n i denne overenskomst og de vedføjede tillæg, der betragtes som en  \r\n\r\n integrerende del af overenskomsten: </P>  \r\n\r\n<P>Artikel I </P>  \r\n\r\n<P>Lånet </P>  \r\n\r\n<P>Danmarks regering (i det følgende benævnt &#187;långiveren&#171;) stiller  \r\n\r\n et lån på 45 (femogfyrre) millioner danske kroner til rådighed for Den  \r\n\r\n somaliske demokratiske Republiks regering (i det følgende benævnt  \r\n\r\n &#187;låntageren&#171;) til de i artikel VI i denne overenskomst omhandlede  \r\n\r\n formål. </P>  \r\n\r\n<P>Artikel II </P>  \r\n\r\n<P>Lånekontoen </P>  \r\n\r\n<P CLASS=PUNKT> <B>1.</B> En konto betegnet &#187;lånekonto nr. 1 for Den  \r\n\r\n somaliske demokratiske Republiks regering&#171; (i det følgende benævnt  \r\n\r\n &#187;lånekontoen&#171;) skal efter låntagerens anmodning åbnes i Danmarks  \r\n\r\n Nationalbank (som handler på långiverens vegne) i favør af Central Bank of  \r\n\r\n Somali (som handler på låntagerens vegne). Långiveren skal sikre, at der  \r\n\r\n altid er tilstrækkelige midler til rådighed på lånekontoen til at sætte  \r\n\r\n låntageren i stand til at præstere rettidig betaling for kapitaludstyr og  \r\n\r\n tjenesteydelser, som tilvejebringes inden for lånebeløbet. </P>  \r\n\r\n<P CLASS=PUNKT> <B>2.</B> Låntageren (eller Central Bank of Somali) skal på  \r\n\r\n de i denne overenskomst fastsatte vilkår være berettiget til på lånekontoen  \r\n\r\n at trække de beløb, der er nødvendige til betaling for kapitaludstyr eller  \r\n\r\n tjenesteydelser, som tilvejebringes i medfør af lånet. </P>  \r\n\r\n<P>Artikel III </P>  \r\n\r\n<P>Rentefod </P>  \r\n\r\n<P>Lånet ydes rentefrit. </P>  \r\n\r\n<P>Artikel IV </P>  \r\n\r\n<P>Tilbagebetalinger </P>  \r\n\r\n<P CLASS=PUNKT> <B>1.</B> Låntageren skal tilbagebetale lånet i 79 halvårlige  \r\n\r\n afdrag, hvert på 560.000 danske kroner, første gang den 1. april 1991 og  \r\n\r\n sidste gang den 1. april 2030, samt et sidste afdrag på 760.000 danske kroner  \r\n\r\n den 1. oktober 2030. </P>  \r\n\r\n<P CLASS=PUNKT> <B>2.</B> Hvis lånet ikke udnyttes fuldt ud i  \r\n\r\n overensstemmelse med bestemmelserne i artikel VI, stk. 9, skal der træffes  \r\n\r\n indbyrdes aftale om en ændret tidsplan for tilbagebetalingen. </P>  \r\n\r\n<P>Artikel V </P>  \r\n\r\n<P>Betalingssted </P>  \r\n\r\n<P>Lånet skal af låntageren tilbagebetales til Danmarks Nationalbank i danske  \r\n\r\n kroner til kredit for det danske udenrigsministeriums løbende konto i  \r\n\r\n Danmarks Nationalbank. </P>  \r\n\r\n<P>Artikel VI </P>  \r\n\r\n<P>Lånets anvendelse </P>  \r\n\r\n<P CLASS=PUNKT> <B>1.</B> Låntageren skal anvende lånet til finansiering af  \r\n\r\n import fra Danmark (herunder omkostninger ved transport fra Danmark til  \r\n\r\n Somalia) af sådant dansk kapitaludstyr, som skal benyttes til de i tillæg II  \r\n\r\n omhandlede projekter. </P>  \r\n\r\n<P CLASS=PUNKT> <B>2.</B> Lånet kan endvidere anvendes til betaling for  \r\n\r\n danske tjenesteydelser, som er nødvendige for gennemførelsen af de i  \r\n\r\n vedhæftede tillæg II nævnte projekter, herunder især forundersøgelser i  \r\n\r\n forbindelse med investeringer, udarbejdelse af projekter, rådgivere under  \r\n\r\n projekternes gennemførelse, montering eller opførelse af anlæg eller  \r\n\r\n bygninger samt teknisk og administrativ bistand under igangsætningsperioden  \r\n\r\n for virksomheder, som oprettes ved hjælp af lånet. </P>  \r\n\r\n<P CLASS=PUNKT> <B>3.</B> En del af lånet, dog ikke over 25 procent, kan  \r\n\r\n trækkes til dækning af lokale udgifter og indkøb af kapitaludstyr, der ikke  \r\n\r\n hidrører fra Danmark, i forbindelse med projekter, med hensyn til hvilke  \r\n\r\n kontrakter om leverancer af dansk kapitaludstyr eller danske tjenesteydelser  \r\n\r\n er blevet godkendt af långiveren til finansiering i henhold til denne  \r\n\r\n overenskomst. De samlede træk til finansiering af sådanne udgifter må ikke på  \r\n\r\n noget tidspunkt overstige 33 1/3 procent af det samlede beløb, for hvilket  \r\n\r\n kontrakter om leverancer af dansk kapitaludstyr og danske tjenesteydelser er  \r\n\r\n blevet godkendt af långiveren til finansiering i henhold til denne  \r\n\r\n overenskomst. </P>  \r\n\r\n<P CLASS=PUNKT> <B>4.</B> Alle kontrakter, der finansieres i medfør af lånet,  \r\n\r\n skal godkendes af låntageren og långiveren. </P>  \r\n\r\n<P CLASS=PUNKT> <B>5.</B> Långiverens godkendelse af, at en kontrakt  \r\n\r\n finansieres i medfør af lånet, indebærer intet ansvar for sådanne kontrakters  \r\n\r\n behørige opfyldelse. </P>  \r\n\r\n<P>Långiveren fralægger sig også ansvaret for den effektive udnyttelse af  \r\n\r\n leverancer og tjenesteydelser, som finansieres i medfør af lånet, og for den  \r\n\r\n forsvarlige drift af de projekter m.v., hvori sådanne leverancer og  \r\n\r\n tjenesteydelser indgår. </P>  \r\n\r\n<P CLASS=PUNKT> <B>6.</B> En kontrakt i medfør af lånet må ikke indeholde  \r\n\r\n bestemmelser om særlige kredit- ydelser fra den danske kontraktpartner. </P>  \r\n\r\n<P CLASS=PUNKT> <B>7.</B> Låneprovenuet kan kun anvendes til betaling for  \r\n\r\n kapitaludstyr og tjenesteydelser, som er kontraheret efter overenskomstens  \r\n\r\n ikrafttræden, medmindre andet aftales mellem låntageren og långiveren. </P>  \r\n\r\n<P CLASS=PUNKT> <B>8.</B> Låneprovenuet må ikke anvendes til betaling til  \r\n\r\n låntageren af nogen form for indførselstold, skatter og statslige eller andre  \r\n\r\n offentlige afgifter, såsom indførselsafgifter, udligningsafgifter for  \r\n\r\n indenlandske omsætningsafgifter, afgifter eller deponeringer i forbindelse  \r\n\r\n med udstedelse af betalings- eller indførselstilladelser. </P>  \r\n\r\n<P CLASS=PUNKT> <B>9.</B> Træk på lånekontoen kan finde sted til opfyldelse  \r\n\r\n af kontrakter, der er godkendt inden for et tidsrum af tre år efter  \r\n\r\n overenskomstens ikrafttræden eller et sådant andet tidspunkt, som låntageren  \r\n\r\n og långiveren måtte aftale indbyrdes. </P>  \r\n\r\n<P>Artikel VII </P>  \r\n\r\n<P>Ikke-diskrimination </P>  \r\n\r\n<P CLASS=PUNKT> <B>1.</B> Med hensyn til tilbagebetalingen af lånet  \r\n\r\n forpligter låntageren sig til ikke at give långiveren en mindre gunstig  \r\n\r\n behandling end den, der gives andre udenlandske kreditorer. </P>  \r\n\r\n<P CLASS=PUNKT> <B>2.</B> Alle afskibninger af kapitaludstyr, der omfattes af  \r\n\r\n denne overenskomst, skal ske i overensstemmelse med princippet om skibes frie  \r\n\r\n deltagelse i den internationale handel i fri og lige konkurrence. </P>  \r\n\r\n<P>Artikel VIII </P>  \r\n\r\n<P>Diverse bestemmelser </P>  \r\n\r\n<P CLASS=PUNKT> <B>1.</B> Før det første træk på den i artikel II omtalte  \r\n\r\n konto skal låntageren godtgøre over for långiveren, at alle  \r\n\r\n forfatningsmæssige og andre vilkår fastsat i lovgivningen i låntagerens  \r\n\r\n hjemland er blevet opfyldt, således at denne låneoverenskomst vil udgøre en  \r\n\r\n forpligtelse, som er bindende for låntageren. </P>  \r\n\r\n<P CLASS=PUNKT> <B>2.</B> Låntageren skal meddele långiveren, hvilke personer  \r\n\r\n der er bemyndiget til at handle på låntagerens vegne, og afgive bekræftede  \r\n\r\n prøver på alle sådanne personers underskrifter. </P>  \r\n\r\n<P CLASS=PUNKT> <B>3.</B> Såfremt der udskrives licitation om kontrakter, der  \r\n\r\n skal finansieres i medfør af lånet, skal låntageren fremsende alt relevant  \r\n\r\n materiale om licitationen til långiveren med henblik på videregivelse til de  \r\n\r\n potentielle tilbudsgivere. </P>  \r\n\r\n<P CLASS=PUNKT> <B>4.</B> Alle meddelelser, anmodninger eller aftaler i  \r\n\r\n medfør af denne overenskomst skal være skriftlige. </P>  \r\n\r\n<P>Artikel IX </P>  \r\n\r\n<P>Særlige bestemmelser </P>  \r\n\r\n<P>Lånet skal tilbagebetales uden fradrag af og fritaget for alle skatter og  \r\n\r\n afgifter samt alle i medfør af låntagerens lovgivning pålagte restriktioner.  \r\n\r\n Denne overenskomst skal være fritaget for alle nugældende og fremtidige  \r\n\r\n afgifter i medfør af låntagerens nuværende eller fremtidige lovgivning i  \r\n\r\n forbindelse med overenskomstens udfærdigelse, indgåelse, registrering,  \r\n\r\n ikrafttræden eller i øvrigt. </P>  \r\n\r\n<P>Artikel X </P>  \r\n\r\n<P>Overenskomstens varighed </P>  \r\n\r\n<P CLASS=PUNKT> <B>1.</B> Denne overenskomst træder i kraft på datoen for  \r\n\r\n undertegnelsen. </P>  \r\n\r\n<P CLASS=PUNKT> <B>2.</B> Når lånet er blevet tilbagebetalt, træder  \r\n\r\n overenskomsten straks ud af kraft. </P>  \r\n\r\n<P>Artikel XI </P>  \r\n\r\n<P>Angivelse af adresser </P>  \r\n\r\n<P>Følgende adresser angives for så vidt angår denne overenskomst: </P>  \r\n\r\n<P>For låntageren: </P>  \r\n\r\n<P>The Central Bank of Somalia, </P>  \r\n\r\n<P>P.O. Box 11, </P>  \r\n\r\n<P>Mogadishu. </P>  \r\n\r\n<P>Telex: </P>  \r\n\r\n<P>604 Mogadishu, Somalia. </P>  \r\n\r\n<P>For långiveren med henblik på udbetalinger og betaling af afdrag på lånet:  \r\n\r\n</P>  \r\n\r\n<P>Udenrigsministeriet, </P>  \r\n\r\n<P>Afdelingen for internationalt udviklingssamarbejde, </P>  \r\n\r\n<P>Asiatisk Plads 2, </P>  \r\n\r\n<P>DK-1448 København, </P>  \r\n\r\n<P>Danmark. </P>  \r\n\r\n<P>Telegramadresse: </P>  \r\n\r\n<P>ETRANGERES COPENHAGEN Telex: </P>  \r\n\r\n<P>31292 ETR DK </P>  \r\n\r\n<P>For långiveren med henblik på fremsendelse af materiale vedrørende  \r\n\r\n licitationer: </P>  \r\n\r\n<P>Udenrigsministeriet, </P>  \r\n\r\n<P>Handelsafdelingen, </P>  \r\n\r\n<P>Asiatisk Plads 2, </P>  \r\n\r\n<P>DK-1448 København, </P>  \r\n\r\n<P>Danmark. Telegramadresse: </P>  \r\n\r\n<P>ETRANGERES COPENHAGEN </P>  \r\n\r\n<P>Telex: </P>  \r\n\r\n<P>31292 ETR DK </P>  \r\n\r\n<P>Til bekræftelse heraf har parterne gennem deres dertil behørigt  \r\n\r\n befuldmægtigede repræsentanter ladet denne overenskomst undertegne i to  \r\n\r\n eksemplarer på engelsk i Stockholm den 24. marts 1981. </P>  \r\n\r\n<P>For Danmarks regering </P>  \r\n\r\n<P>H. Hjorth-Nielsen For Den somaliske demokratiske </P>  \r\n\r\n<P>Republiks regering </P>  \r\n\r\n<P>A. Issa </P>  \r\n\r\n<P>TILLÆG I </P>  \r\n\r\n<P>Følgende bestemmelser finder anvendelse på de rettigheder og  \r\n\r\n forpligtelser, der følger af overenskomsten mellem Danmarks regering og Den  \r\n\r\n somaliske demokratiske Republiks regering vedrørende et dansk statslån til  \r\n\r\n Den somaliske demokratiske Republiks regering (i det følgende benævnt  \r\n\r\n &#187;overenskomsten&#171;). De betragtes som en integrerende del af denne  \r\n\r\n med samme gyldighed og virkning, som hvis de fuldt ud var anført deri. </P>  \r\n\r\n<P>Artikel I </P>  \r\n\r\n<P>Annullering og suspension </P>  \r\n\r\n<P CLASS=PUNKT> <B>1.</B> Låntageren kan ved meddelelse til långiveren  \r\n\r\n annullere ethvert lånebeløb, som låntageren ikke måtte have trukket. </P>  \r\n\r\n<P CLASS=PUNKT> <B>2.</B> Såfremt låntageren gør sig skyldig i misligholdelse  \r\n\r\n med hensyn til opfyldelsen af nogen forpligtelse eller aftale i medfør af  \r\n\r\n overenskomsten, kan långiveren helt eller delvis suspendere låntagerens ret  \r\n\r\n til at foretage træk på lånkontoen. </P>  \r\n\r\n<P>Hvis den misligholdelse, der har berettiget långiveren til suspension af  \r\n\r\n låntagerens ret til at foretage træk på lånekontoen, fortsat består udover et  \r\n\r\n tidsrum af tres dage efter långiverens meddelelse til låntageren om  \r\n\r\n suspensionen, kan långiveren når som helst forlange den på lånekontoen trukne  \r\n\r\n del af lånet tilbagebetalt straks, uanset eventuelle modsatte bestemmelser i  \r\n\r\n overenskomsten, medmindre grundlaget for suspensionens iværksættelse er  \r\n\r\n bortfaldet. </P>  \r\n\r\n<P CLASS=PUNKT> <B>3.</B> Alle overenskomstens bestemmelser skal fortsat have  \r\n\r\n fuld gyldighed og virkning uanset enhver annullering eller suspension,  \r\n\r\n bortset fra hvad der udtrykkeligt er bestemt i denne artikel. </P>  \r\n\r\n<P>Artikel II </P>  \r\n\r\n<P>Afgørelse af tvister </P>  \r\n\r\n<P CLASS=PUNKT> <B>1.</B> Enhver tvist, som måtte opstå mellem parterne  \r\n\r\n angående fortolkningen eller gennemførelsen af nærværende overenskomst, og  \r\n\r\n som ikke er bilagt ad diplomatisk vej inden for seks måneder, skal efter  \r\n\r\n anmodning fra en af parterne forelægges for en voldgiftsdomstol bestående af  \r\n\r\n tre medlemmer. Domstolens formand skal være statsborger i et tredjeland og  \r\n\r\n skal udpeges efter indbyrdes aftale mellem parterne. Såfremt parterne ikke  \r\n\r\n kan nå til enighed om udpegelsen af domstolens formand, kan hver part anmode  \r\n\r\n præsidenten for Den internationale Domstol om at foretage udpegelsen. Hver  \r\n\r\n part udpeger sin egen voldgiftsdommer; såfremt en part undlader at udpege en  \r\n\r\n voldgiftsdommer, kan denne udpeges af domstolens formand. </P>  \r\n\r\n<P CLASS=PUNKT> <B>2.</B> Hver part skal efterkomme og gennemføre de af  \r\n\r\n domstolen afsagte kendelser. </P>  \r\n\r\n<P>TILLÆG II </P>  \r\n\r\n<UL CLASS=PLAIN-LIST>  \r\n\r\n<LI>I) Lånet skal anvendes til iværksættelse af følgende projekter: </LI>  \r\n\r\n<LI>1) Udvidelse af udskibningskaj for bananer i Mogadishu havn (ca. 25  \r\n\r\n millioner danske kroner) Projektet vil blive parallelfinansieret sammen med  \r\n\r\n Verdensbanken/IDA. (Revideret havneprojekt nr. 4 i Mogadishu havn, Somalia)  \r\n\r\n</LI>  \r\n\r\n<LI>2) På basis af den somaliske regerings planer for udvikling af fiskeriet  \r\n\r\n på Somalias nordkyst, herunder den permanente forflyttelse af et antal  \r\n\r\n trawlere til Berbera havn samt udvikling af fiskekooperativer langs  \r\n\r\n nordkysten, vil ca. 20 millioner danske kroner blive anvendt som følger: a)  \r\n\r\n Fiskebehandlingskompleks med fryse- og behandlingsfaciliteter i Berbera havn.  \r\n\r\n b) Islagre og kølehusfaciliteter for udvalgte kooperativer langs nordkysten.  \r\n\r\n</LI>  \r\n\r\n<LI>II) Ethvert forslag fra Den somaliske demokratiske Republiks regerings  \r\n\r\n side, der indebærer væsentlige ændringer i de fastlagte planer for  \r\n\r\n gennemførelsen af de ovenfor beskrevne projekter, og ethvert forslag fra Den  \r\n\r\n somaliske demokratiske Republiks regerings side om at lade nye projekter  \r\n\r\n træde i stedet for nogen som helst af de ovennævnte projekter, skal være  \r\n\r\n undergivet godkendelse fra Danmarks regering. </LI>  \r\n\r\n</UL>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Stockholm, den 24. marts 1981. </I> </P>  \r\n\r\n<P CLASS=UNDERSKREVET-AF ALIGN=CENTER>Hr. ambassadør, </P>  \r\n\r\n<P>Under henvisning til overenskomsten af dags dato mellem Danmarks regering  \r\n\r\n og Den somaliske demokratiske Republiks regering har jeg den ære at foreslå,  \r\n\r\n at følgende bestemmelser skal anvendes ved gennemførelsen af overenskomstens  \r\n\r\n artikel VI. </P>  \r\n\r\n<P>Udbetaling fra lånekontoen skal ske på følgende måde: </P>  \r\n\r\n<UL CLASS=PLAIN-LIST>  \r\n\r\n<LI>1) Den danske eksportør eller rådgiver og den somaliske importør eller  \r\n\r\n eventuelle investerende part afslutter en kontrakt, der skal godkendes  \r\n\r\n endeligt af de somaliske og de danske myndigheder. Ingen kontrakt under  \r\n\r\n 200.000 danske kroner, undtagen til anvendelse af et endeligt restbeløb under  \r\n\r\n det nævnte beløbs størrelse, kan finansieres i medfør af overenskomsten.  \r\n\r\n</LI>  \r\n\r\n<LI>2) Den somaliske demokratiske Republiks regering vil forelægge det danske  \r\n\r\n udenrigsministerium genparter af de kontrakter, der indgås i medfør af denne  \r\n\r\n overenskomst. Udenrigsministeriet vil bl.a. påse, </LI>  \r\n\r\n<LI>a) at de kontraherede varer eller tjenesteydelser falder inden for  \r\n\r\n overenskomstens rammer, </LI>  \r\n\r\n<LI>b) at det pågældende kapitaludstyr er fremstillet i Danmark eller at de  \r\n\r\n tjenesteydelser, der skal præsteres, vil blive udført af personer, som udøver  \r\n\r\n forretningsvirksomhed i Danmark, og underrette Den somaliske demokratiske  \r\n\r\n Republiks regering om sine afgørelser. </LI>  \r\n\r\n<LI>3) Når kontrakterne er godkendt, kan Den somaliske demokratiske Republiks  \r\n\r\n regering trække på lånekontoen til betaling af det i kontrakten omhandlede  \r\n\r\n vareparti. Udbetalinger fra denne konto til danske eksportører eller  \r\n\r\n rådgivere er betinget af, at de nødvendige dokumenter fremlægges, efter at  \r\n\r\n Danmarks Nationalbank har konstateret, at betingelserne for at foretage  \r\n\r\n sådanne betalinger er opfyldt. </LI>  \r\n\r\n</UL>  \r\n\r\n<P>Hvis foranstående bestemmelser kan godkendes af Den somaliske demokratiske  \r\n\r\n Republiks regering, har jeg den ære at foreslå, at dette brev samt Deres svar  \r\n\r\n herpå skal udgøre en aftale mellem vore to regeringer om denne sag. </P>  \r\n\r\n<P>Modtag, hr. ambassadør, forsikringen om min mest udmærkede højagtelse.  \r\n\r\n</P>  \r\n\r\n<P>For Danmarks regering </P>  \r\n\r\n<P>H. Hjorth-Nielsen </P>  \r\n\r\n<P>Hans Excellence </P>  \r\n\r\n<P>hr. Abdullahi Issa, </P>  \r\n\r\n<P>Den somaliske demokratiske </P>  \r\n\r\n<P>Republiks Ambassade. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Stockholm, den 24. marts 1981. </I> </P>  \r\n\r\n<P CLASS=UNDERSKREVET-AF ALIGN=CENTER>Hr. ambassadør, </P>  \r\n\r\n<P>Jeg har den ære at anerkende modtagelsen af Deres sålydende brev af dags  \r\n\r\n dato: </P>  \r\n\r\n<P>(her følger teksten til foranstående brev) </P>  \r\n\r\n<P>Jeg har den ære at meddele Dem, at min regering er enig i foranstående.  \r\n\r\n</P>  \r\n\r\n<P>Modtag, hr. ambassadør, forsikringen om min mest udmærkede højagtelse.  \r\n\r\n</P>  \r\n\r\n<P>For Den somaliske demokratiske </P>  \r\n\r\n<P>Republiks regering </P>  \r\n\r\n<P>A. Issa </P>  \r\n\r\n<P>Hans Excellence </P>  \r\n\r\n<P>hr. H. Hjorth-Nielsen, </P>  \r\n\r\n<P>Den kongelige danske Ambassade. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 11. august 1981  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Kjeld Olesen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/10/1981"
        },
        {
            "displayName": "Accession",
            "displayValue": "L19810007964"
        },
        {
            "displayName": "Entydig dokumentidentifikation",
            "displayValue": "CM030656"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "04/01/2007"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "79"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "11/08/1981"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 104.0.8. Somalia. 1."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}