{
    "id": 105508,
    "title": "1989 BR 2   BERETNING OVER DEN AF ENERGIMINISTEREN DEN 27. NOVEMBER 1989 TIL DET   ENERGIPOLITISKE UDVALG AFGIVNE REDEGØRELSE I HENHOLD TIL § 6, STK. 1, I LOV   NR. 293 AF 10. JUNI 1981 OM ANVENDELSE AF DANMARKS UNDERGRUND (3.   UDBUDSRUNDE)    NR B 2 1989-90, 1. SAMLING ",
    "documentTypeId": "370",
    "isSagsforlobPeriodValid": false,
    "shortName": "1989/1 BR 2",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BR 2 </P>  \r\n\r\n<P></P>  \r\n\r\n<P>Beretning over den af energiministeren den 27. november 1989 til Det  \r\n\r\n Energipolitiske Udvalg afgivne redegørelse i henhold til § 6, stk. 1, i lov  \r\n\r\n nr. 293 af 10. juni 1981 om anvendelse af Danmarks undergrund (3.  \r\n\r\n udbudsrunde) <BR>  \r\n\r\n Nr B 2 1989-90, 1. samling </P>  \r\n\r\n<P></P>  \r\n\r\n<P>Afgivet af Det Energipolitiske Udvalg </P>  \r\n\r\n<P></P>  \r\n\r\n<P>Afgivet: 19891206 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har fra energiministeren modtaget en redegørelse i henhold </P>  \r\n\r\n<P>til undergrundslovens § 6, stk. 1, om de tilladelser til </P>  \r\n\r\n<P>efterforskning og indvinding af olie og naturgas, som agtes meddelt i </P>  \r\n\r\n<P>3. udbudsrunde. Redegørelsen er medtaget som bilag 1 til denne </P>  \r\n\r\n<P>beretning. </P>  \r\n\r\n<P>Udvalget har desuden fra energiministeren modtaget et notat om besvarelsen  \r\n\r\n af en forespørgsel fra EF-Kommissionen vedrørende nogle af  \r\n\r\n udbudsbetingelserne i 3. runde samt visse bestemmelser i  \r\n\r\n undergrundslovgivningen. Endvidere har ministeren fremsendt den i notatet  \r\n\r\n omhandlede korrespondance til udvalgets fortrolige orientering.  \r\n\r\n Energiministerens notat er vedlagt som bilag 2 til beretningen. </P>  \r\n\r\n<P>Udvalget har gennemgået redegørelsen om 3. udbudsrunde og har i denne  \r\n\r\n forbindelse stillet spørgsmål til energiministeren til skriftlig besvarelse.  \r\n\r\n Endvidere har der været afholdt et samråd med ministeren, hvori også  \r\n\r\n embedsmænd har deltaget. </P>  \r\n\r\n<P>I behandlingen af sagen har udvalget taget udgangspunkt i ministerens  \r\n\r\n redegørelse af 26. oktober 1988 om tilrettelæggelsen af 3. udbudsrunde og  \r\n\r\n udvalgets behandling af denne. Der henvises i denne forbindelse til Det  \r\n\r\n Energipolitiske Udvalgs beretning af 6. december 1988 (Folketingstidende  \r\n\r\n 1988-89, tillæg B, sp. 223) og til ministerens skrivelse til udvalget af 4.  \r\n\r\n januar 1989, hvormed fremsendtes det materiale, som blev udsendt til  \r\n\r\n olieselskaberne i forbindelse med åbningen af 3. udbudsrunde samme dato  \r\n\r\n (udbudsskrivelsen). </P>  \r\n\r\n<P>De enkelte tilladelser, som ministeren agter at give, er blevet gennemgået  \r\n\r\n for udvalget, ligesom der er blevet redegjort for indholdet af de  \r\n\r\n ansøgninger, som ikke agtes imødekommet, og for hele forløbet af  \r\n\r\n forhandlingerne med de ansøgende konsortier. </P>  \r\n\r\n<P>De forhold, som især er blevet gjort til genstand for behandling i  \r\n\r\n udvalget, er de tilbudte arbejdsprogrammer, operatøropgaver til DANOP,  \r\n\r\n indplaceringen af DENERCO og reduktion i bæringen af DOPAS samt  \r\n\r\n miljøspørgsmål. </P>  \r\n\r\n<P>Udvalget har noteret sig, at tre tilladelser omfatter områder af særlig  \r\n\r\n miljømæssig interesse. Det drejer sig om de to tilladelser ved Bornholm og  \r\n\r\n tilladelsen i Sønderjylland. I disse tilladelser vil der efter aftale mellem  \r\n\r\n Energiministeriet og Miljøministeriet indgå særlige vilkår under hensyn til  \r\n\r\n miljøet. </P>  \r\n\r\n<P>Således vil det indgå som vilkår for tilladelserne, at  \r\n\r\n efterforskningsboringer i de berørte dele af indre danske farvande i videst  \r\n\r\n muligt omfang søges udført fortrinsvis i sommerhalvåret, hvor risikoen for  \r\n\r\n miljøskader er mindst. Endvidere vil det for tilladelsen i Sønderjylland være  \r\n\r\n et vilkår, at efterforskningsaktivitet inden for den del af området for  \r\n\r\n tilladelsen, der indgår i den foreløbige udpegning af  \r\n\r\n EF-fuglebeskyttelsesområder, tilrettelægges efter aftale med Skov- og  \r\n\r\n Naturstyrelsen. </P>  \r\n\r\n<P>For så vidt angår uddannelse, forskning og udvikling har udvalget også  \r\n\r\n noteret sig, at olieselskabernes aktive medvirken i projekter og samarbejde  \r\n\r\n med danske myndigheder fortsat vil finde sted. </P>  \r\n\r\n<P>Herefter tilkendegiver et <I>flertal</I> (udvalget med undtagelse af  \r\n\r\n Socialdemokratiets medlemmer), at man kan tage ministerens redegørelse til  \r\n\r\n efterretning. </P>  \r\n\r\n<P>Et mindretal inden for flertallet (Socialistisk Folkepartis medlemmer af  \r\n\r\n udvalget) ønsker at tilføje følgende bemærkninger: </P>  \r\n\r\n<P>Socialistisk Folkeparti beklager EF-Kommissionens indblanding i vilkårene  \r\n\r\n for denne udbudsrunde for så vidt angår forskning og uddannelse. Det kan  \r\n\r\n frygtes, at EF-Kommissionens krav har tvunget staten til at ændre og dæmpe  \r\n\r\n kravene til selskaberne vedrørende uddannelse og forskning. </P>  \r\n\r\n<P>Hvad der er sket i denne runde, kan yderligere blive skærpet, dersom  \r\n\r\n EF-Kommissionen på et senere tidspunkt vil stille krav om vigtige ændringer i  \r\n\r\n dansk undergrundslovgivning, som vanskeliggør vilkårene for en selvstændig  \r\n\r\n dansk off-shore-politik. </P>  \r\n\r\n<P>SF konstaterer, at der efter det oplyste ikke over for Energiministeriet  \r\n\r\n og Miljøministeriet er blevet rejst indvendinger ud fra miljøhensyn, ligesom  \r\n\r\n det kan konstateres, at alle selskaber opfylder reglerne for statens  \r\n\r\n rettigheder. </P>  \r\n\r\n<P>Fra Socialistisk Folkepartis side er der i forbindelse med indstillingen  \r\n\r\n til denne 3. udbudsrunde givet udtryk for, at der vil kunne afviges fra  \r\n\r\n princippet om, at selskaber skal have DANOP som operatør, dersom dette vil  \r\n\r\n vanskeliggøre mulighederne for effektiv efterforskning. De afvigelser fra  \r\n\r\n princippet, der er blevet gjort i 3. udbudsrunde for Amoco og for Mærsk, vil  \r\n\r\n på denne baggrund være acceptable. </P>  \r\n\r\n<P>Et andet mindretal inden for flertallet (Fremskridtspartiets medlem af  \r\n\r\n udvalget) ønsker endvidere at erklære tilfredshed med, at der i to tilfælde  \r\n\r\n er afveget fra DANOP's deltagelse. </P>  \r\n\r\n<P>Et tredje mindretal inden for flertallet (Centrum-Demokraternes medlem af  \r\n\r\n udvalget) hilser endvidere de opnåede forhandlingsresultater med glæde.  \r\n\r\n Mindretallet understreger dog, at tilslutningen til beretningen sker under  \r\n\r\n henvisning til energiministerens klare melding om, at der ikke er problemer i  \r\n\r\n relation til EF, og at regeringen har sikret, at beslutningen vedrørende  \r\n\r\n udstedelser af tilladelser i 3. runde ikke, for så vidt angår virksomheder  \r\n\r\n hjemmehørende i de europæiske fælleskaber, er truffet på grundlag af de to  \r\n\r\n bestemmelser, som EF-Kommissionen har gjort indsigelse imod. </P>  \r\n\r\n<P>Et <I>mindretal</I> (Socialdemokratiets medlemmer af udvalget) kan  \r\n\r\n tilslutte sig, at energiministeren meddeler 11 af de i alt 12 tilladelser,  \r\n\r\n der er redegjort for i forelæggelsen for Folketingets Energipolitiske Udvalg.  \r\n\r\n For så vidt angår tilladelsen til Mærsk-gruppen (A. P. Møller, Shell, Texaco  \r\n\r\n og DOPAS) i blokkene 6503/27 og 31 i Centralgraven finder Socialdemokratiet  \r\n\r\n det imidlertid af følgende grunde nødvendigt at udtrykke et forbehold: </P>  \r\n\r\n<P>Hovedsigtet med nyordningen i 1981 for Danmarks undergrund har været at  \r\n\r\n skabe mulighed for opbygning af en flerhed af aktører inden for  \r\n\r\n efterforskning og produktion af olie og gas. På baggrund af de hidtidige  \r\n\r\n resultater fra de første udbudsrunder og på baggrund af Shell, Texaco og A.  \r\n\r\n P. Møllers dominerende position i kraft af DUC's særlige placering finder  \r\n\r\n Socialdemokratiet, at en yderligere tildeling af licenser til denne gruppe  \r\n\r\n vil svække bestræbelserne på at etablere en flerhed af aktører på dansk  \r\n\r\n område. </P>  \r\n\r\n<P>I betragtning af det handlingsforløb, der tegner sig frem mod år 2012,  \r\n\r\n hvor A. P. Møllers koncession fra 1962 endeligt udløber, er det yderligere  \r\n\r\n Socialdemokratiets opfattelse, at det ud fra en forsigtighedsvurdering vil  \r\n\r\n være en potentielt komplicerende omstændighed, dersom konsortiet nu tildeles  \r\n\r\n nye tilladelser. </P>  \r\n\r\n<P>Endelig ønsker Socialdemokratiet mere generelt at gøre gældende, at  \r\n\r\n erfaringen i forbindelse med 3. udbudsrunde vedrørende bestræbelsen på at  \r\n\r\n placere operatørskaber hos DANOP i overensstemmelse med målsætningen udtrykt  \r\n\r\n i udbudsbetingelserne tilsiger, at man nøje overvejer fremgangsmåden i  \r\n\r\n forbindelse med fremtidige tildelinger af efterforskningstilladelser. Behovet  \r\n\r\n for en overvejelse af koncessionspolitikken skal yderligere ses i lyset af  \r\n\r\n såvel det forholdsvis begrænsede efterforskningsmæssigt interessante areal,  \r\n\r\n der er til rådighed, som det mere langsigtede samarbejdsperspektiv, der  \r\n\r\n tegner sig i forbindelse med de mulige fremtidige aktiviteter på færøske og  \r\n\r\n grønlandske områder. </P>  \r\n\r\n<P>P. u. v. </P>  \r\n\r\n<P>Duetoft </P>  \r\n\r\n<P>formand </P>  \r\n\r\n<P>Bilag 1 </P>  \r\n\r\n<P>1. Indledning </P>  \r\n\r\n<P>Den følgende redegørelse afgives i henhold til undergrundslovens § 6, stk.  \r\n\r\n 1, hvorefter tilladelser til efterforskning og indvinding af olie og gas  \r\n\r\n meddeles, efter at sagen har været forelagt for Folketingets Energipolitiske  \r\n\r\n Udvalg. </P>  \r\n\r\n<P>Energiministeriet åbnede 3. udbudsrunde for ansøgninger om tilladelser til  \r\n\r\n efterforskning og indvinding af kulbrinter på dansk område den 4. januar  \r\n\r\n 1989. Udbudet fandt sted på grundlag af energiministerens redegørelse af 26.  \r\n\r\n oktober 1988 i henhold til undergrundslovens § 12, stk. 2, og Energipolitisk  \r\n\r\n Udvalgs beretning af 6. december 1988. </P>  \r\n\r\n<P>Ved ansøgningsfristens udløb den 31. marts 1989 var der modtaget 10  \r\n\r\n ansøgninger, omfattende 31 selskaber. 5 af disse selskaber var danske, og 15  \r\n\r\n var rettighedshavere fra 1. og 2. runde. Der har i perioden siden maj 1989  \r\n\r\n været ført forhandlinger med ansøgerne. </P>  \r\n\r\n<P>På baggrund af disse forhandlinger og i henhold til undergrundslovens § 5,  \r\n\r\n stk. 1, jf. § 13, har jeg til hensigt at meddele 12 tilladelser til  \r\n\r\n efterforskning og indvinding af olie og naturgas på de i det følgende  \r\n\r\n beskrevne vilkår. </P>  \r\n\r\n<P>2. Beskrivelse af tilladelserne </P>  \r\n\r\n<P>De 12 tilladelser, som jeg har til hensigt at meddele, vedrører 38 blokke  \r\n\r\n ud af de i alt 743 blokke, der kunne søges på i 3. runde. Arealmæssigt svarer  \r\n\r\n det til, at ca. 4.900 km2 ud af 140.000 km2 vil blive belagt med tilladelser.  \r\n\r\n Tilladelserne omfatter såvel havområder som landområder, og to af de tre  \r\n\r\n særligt prioriterede såkaldte koblingsområder er endvidere repræsenterede,  \r\n\r\n jf. oversigtskort (bilagt). </P>  \r\n\r\n<P>Tilladelserne vil fordele sig på 7 konsortier, omfattende 23 selskaber,  \r\n\r\n herunder det statslige olieselskab, Dansk Olie og Gasproduktion A/S (DOPAS)  \r\n\r\n og Dansk Energi Consortium K/S (DENERCO), ejet af 20 private danske  \r\n\r\n virksomheder. Dansk Operatørselskab I/S (DANOP), ejet ligeligt af DOPAS og  \r\n\r\n DENERCO, vil varetage operatøropgaver i et antal af tilladelserne.  \r\n\r\n Redegørelsen er bilagt en kortfattet beskrivelse af de nye rettighedshavere.  \r\n\r\n</P>  \r\n\r\n<P>Tildelingen fordelt på konsortier </P>  \r\n\r\n<P>Tilladelserne fordeler sig på de 7 konsortier som nedenfor anført.  \r\n\r\n Angivelsen af deltagernes procentvise andel angår deltagelsen i  \r\n\r\n efterforskningsfasen. </P>  \r\n\r\n<P>Amoco-gruppen (tilladelser i Centralgraven) </P>  \r\n\r\n<PRE>  \r\n\r\n                                       pct.  \r\n\r\n Amoco Denmark Exploration Company     70,00  \r\n\r\n F.L.S. Energy                          5,00  \r\n\r\n DENERCO                                5,00  \r\n\r\n DOPAS                                 20,00  \r\n\r\n Amoco-gruppen (tilladelser uden for Centralgraven)  \r\n\r\n                                       pct.  \r\n\r\n Amoco Denmark Exploration Company     80,00  \r\n\r\n F. L. S. Energy                        5,00  \r\n\r\n DENERCO                                5,00  \r\n\r\n DOPAS                                 10,00  \r\n\r\n</PRE>  \r\n\r\n<P>Amoco-gruppen meddeles i alt 4 tilladelser, 2 i Centralgravsområdet, 1 i  \r\n\r\n den øvrige Nordsø nordøst for Centralgraven og 1 i Bornholmsområdet. De 2  \r\n\r\n Centralgravstilladelser omfatter henholdsvis blokkene 5504/6 og 10 og  \r\n\r\n 5603/26. Nordsøtilladelsen omfatter blokkene 5606/13, 14, 15, 17 og 18, og  \r\n\r\n Bornholmstilladelsen omfatter blokkene 5414/2, 3, 5, 6, 10, 11, 14 og 15,  \r\n\r\n samt 5514/30 og 31. </P>  \r\n\r\n<PRE>  \r\n\r\n BEB-gruppen                            pct.  \r\n\r\n Elwerath                            14,17375  \r\n\r\n Brigitta                            15,15250  \r\n\r\n Deilmann                             6,59750  \r\n\r\n Deutsche Schachtbau                  7,57625  \r\n\r\n RWE-DEA (tidligere Deutsche Texaco)  5,14750  \r\n\r\n Elf Aquitaine                        8,70  \r\n\r\n Wintershall                          7,57625  \r\n\r\n Preussag                             7,57625  \r\n\r\n DOPAS                               20,00  \r\n\r\n DENERCO                              7,50  \r\n\r\n</PRE>  \r\n\r\n<P>BEB-gruppen meddeles 1 tilladelse i blokkene 5503/8 og 5504/5 i  \r\n\r\n Centralgraven. </P>  \r\n\r\n<P>Cluff-gruppen </P>  \r\n\r\n<PRE>  \r\n\r\n                                      pct.  \r\n\r\n Cluff Oil and Gas plc               63,00  \r\n\r\n Zenith Resources plc                27,00  \r\n\r\n DOPAS                               10,00  \r\n\r\n</PRE>  \r\n\r\n<P>DENERCO K/S har option på at indtræde med en andel på 5 pct. fra  \r\n\r\n borefasen, med mulighed for at fordoble denne andel til 10 pct., såfremt der  \r\n\r\n gøres et kommercielt fund. </P>  \r\n\r\n<P>Cluff-gruppen meddeles 1 tilladelse i Sønderjylland i blokkene 5409/2 og  \r\n\r\n 3, samt 5509/29 og 30. </P>  \r\n\r\n<PRE>  \r\n\r\n Hydro/Conoco-gruppen                 pct.  \r\n\r\n Norsk Hydro Udforskning A/S         21,75  \r\n\r\n Du Pont E &amp; P (Conoco)              29,00  \r\n\r\n Gas Council                         18,13  \r\n\r\n Danoil                               1,81  \r\n\r\n KFK                                  1,81  \r\n\r\n DOPAS                               20,00  \r\n\r\n DENERCO                              7,50  \r\n\r\n</PRE>  \r\n\r\n<P>Hydro/Conoco-gruppen meddeles 2 tilladelser i Centralgraven, omfattende  \r\n\r\n henholdsvis blokkene 5504/2, 5604/25, 29 og 30 samt blokkene 5603/32 og  \r\n\r\n 5604/29. </P>  \r\n\r\n<PRE>  \r\n\r\n Jordan-gruppen                       pct.  \r\n\r\n Jordan Dansk Corporation            85,00  \r\n\r\n DOPAS                               10,00  \r\n\r\n DENERCO                              5,00  \r\n\r\n</PRE>  \r\n\r\n<P>Det er tanken, at ansøgeren inddrager et andet amerikansk selskab,  \r\n\r\n Green-Barrow-Teitsworth Company, med en 60 pct.-andel i gruppen, således at  \r\n\r\n Jordan Dansk Corporation beholder en andel på 25 pct. </P>  \r\n\r\n<P>Jordan-gruppen meddeles 1 tilladelse i Midtjylland i blokkene 5509/5, 6, 9  \r\n\r\n og 10. </P>  \r\n\r\n<PRE>  \r\n\r\n Mærsk-gruppen                        pct.  \r\n\r\n A. P. Møller                        26 2/3  \r\n\r\n Shell                               26 2/3  \r\n\r\n Texaco                              26 2/3  \r\n\r\n DOPAS                               20  \r\n\r\n</PRE>  \r\n\r\n<P>Mærsk-gruppen meddeles 1 tilladelse i blokkene 5603/27 og 31 i  \r\n\r\n Centralgraven. </P>  \r\n\r\n<P>RWE-DEA-gruppen </P>  \r\n\r\n<PRE>  \r\n\r\n (tilladelse i Centralgraven)         pct.  \r\n\r\n RWE-DEA (tidligere Deutsche Texaco) 36,25  \r\n\r\n Wintershall                         36,25  \r\n\r\n DOPAS                               20,00  \r\n\r\n DENERCO                              7,50  \r\n\r\n</PRE>  \r\n\r\n<P>RWE-DEA-gruppen </P>  \r\n\r\n<PRE>  \r\n\r\n (tilladelse uden for Centralgraven)  pct.  \r\n\r\n RWE-DEA                             42,50  \r\n\r\n Wintershall                         42,50  \r\n\r\n DOPAS                               10,00  \r\n\r\n DENERCO                              5,00  \r\n\r\n</PRE>  \r\n\r\n<P>Det er gruppens hensigt senere at inddrage et yderligere selskab i  \r\n\r\n gruppen. </P>  \r\n\r\n<P>RWE-DEA-gruppen meddeles 2 tilladelser: 1 i Centralgraven i blokkene  \r\n\r\n 5504/3 og 4, samt 1 i Bornholmsområdet i blok 5414/8. </P>  \r\n\r\n<P>Tildelingen fordelt på områder </P>  \r\n\r\n<P>I forhold til en opdeling af det danske område på fire regioner,  \r\n\r\n Centralgraven, den øvrige Nordsø, landområdet og Bornholmsområdet, fordeler  \r\n\r\n tildelingen sig som følger: </P>  \r\n\r\n<P>Centralgraven: I Centralgraven vil der blive meddelt 7 tilladelser.  \r\n\r\n Amocogruppen og Hydro/Conoco-gruppen meddeles hver 2 tilladelser, mens  \r\n\r\n Mærsk-gruppen, BEB-gruppen og RWE-DEA-gruppen hver meddeles 1 tilladelse.  \r\n\r\n Tilladelserne omfatter i alt 14 hel- og delblokke, svarende til 1280 km2 ud  \r\n\r\n af et areal på godt 4.000 km2, der var udbudt i 3. runde. </P>  \r\n\r\n<P>Den øvrige Nordsø: I den øvrige Nordsø meddeles 1 tilladelse til  \r\n\r\n Amocogruppen. Tilladelsen omfatter 5 helblokke, svarende til 1070 km2. </P>  \r\n\r\n<P>Landområdet: Der meddeles 2 tilladelser på landområdet til henholdsvis  \r\n\r\n Cluff-gruppen i Sønderjylland ved Åbenrå og Jordan-gruppen i Midtjylland ved  \r\n\r\n Give. Tilladelserne omfatter 8 hel- og delblokke med et samlet areal på 1210  \r\n\r\n km2. </P>  \r\n\r\n<P>Bornholmsområdet: I områderne vest og syd for Bornholm meddeles 2  \r\n\r\n tilladelser til henholdsvis Amoco-gruppen og RWE-DEA-gruppen. Tilladelserne  \r\n\r\n omfatter 11 hel- og delblokke med et samlet areal på 1340 km2. </P>  \r\n\r\n<P>Ansøgere, som ikke opnår tilladelse i 3. udbudsrunde </P>  \r\n\r\n<P>1 af de oprindelige 10 ansøgere, SECAB-gruppen (SECAB, IPC og Sydkraft),  \r\n\r\n har under forhandlingerne trukket sin ansøgning tilbage. </P>  \r\n\r\n<P>Det har ikke været muligt at imødekomme ansøgningerne fra Statoil-gruppen  \r\n\r\n (Statoil, Total, Phillips og Saga) og Norsk Hydro-gruppen fra 2. udbudsrunde  \r\n\r\n (Norsk Hydro, Texas Eastern, Gas Council, Amerada Hess, Dansk Oliesøgning og  \r\n\r\n Korn og Foderstof Kompagniet). </P>  \r\n\r\n<P>3. Særlige spørgsmål og vilkår i forbindelse med tilladelserne </P>  \r\n\r\n<P>3.1. Operatørskaber til Dansk Operatørselskab I/S (DANOP) </P>  \r\n\r\n<P>I overensstemmelse med Energiministeriets redegørelse af 26. oktober 1988  \r\n\r\n har det, ligesom i 2. udbudsrunde, været en væsentlig målsætning for 3.  \r\n\r\n udbudsrunde at opnå et antal danske operatørskaber, varetaget af DANOP. </P>  \r\n\r\n<P>Med dette sigte har det over for olieselskaberne været tilkendegivet, at  \r\n\r\n det ved bedømmelse af ansøgningerne og ved tildelingen af tilladelser vil  \r\n\r\n være en meget væsentlig faktor, at DANOP tilbydes operatøropgaver. Over for  \r\n\r\n selskaberne er det samtidig fremhævet, at dette gælder særlig udtalt for  \r\n\r\n ansøgere til blokke i Centralgraven. Med samme sigte og som led i den  \r\n\r\n generelle lempelse af de økonomiske vilkår har der i 3. udbudsrunde været  \r\n\r\n fastlagt en ordning, hvorefter der i tilladelser, hvor DANOP får  \r\n\r\n operatøropgaver, ikke eller kun delvis kræves bæring af statsselskabet DOPAS.  \r\n\r\n</P>  \r\n\r\n<P>Der er under forhandlingerne opnået 6 operatørskaber, herunder 1  \r\n\r\n medoperatørskab, og 1 operatørskabsoption hos 5 konsortier. 4 af  \r\n\r\n operatørskaberne, herunder optionen, knytter sig til tilladelser i  \r\n\r\n Centralgraven. </P>  \r\n\r\n<P>4 af operatørskaberne er fra efterforskningsfasen, og 2 af disse vedrører  \r\n\r\n tilladelser i Centralgraven. </P>  \r\n\r\n<P>Med Hydro/Conoco-gruppen er der aftalt DANOP-operatørskab fra  \r\n\r\n efterforskningsfasens begyndelse i den vestligste af gruppens to tilladelser  \r\n\r\n i Centralgraven. Såfremt aktiviteterne i denne tilladelse ikke resulterer i  \r\n\r\n et kommercielt fund, er det endvidere aftalt, at DANOP i  \r\n\r\n Hydro/Conoco-gruppens østlige tilladelse i Centralgraven har option på at  \r\n\r\n overtage operatørskabet på det først udbyggede felt fra produktionsfasens  \r\n\r\n start. </P>  \r\n\r\n<P>Samtidig er det aftalt, at der - i tilfælde af at der gøres kommercielle  \r\n\r\n fund i nogen af de to tilladelser - skal etableres en fælles DANOP/Norsk  \r\n\r\n Hydro udbygningsorganisation, der skal forestå alle opgaver i forbindelse med  \r\n\r\n feltudbygningen. Aftalen indebærer, at DANOP vil medvirke i enhver  \r\n\r\n feltudbygning i forbindelse med de to tilladelser. </P>  \r\n\r\n<P>Med RWE-DEA-gruppen er der aftalt DANOP-operatørskab fra  \r\n\r\n efterforskningsfasens begyndelse i begge gruppens offshore tilladelser,  \r\n\r\n henholdsvis i Centralgraven og ved Bornholm. </P>  \r\n\r\n<P>Det er aftalt med BEB-gruppen, at DANOP bliver medoperatør i  \r\n\r\n efterforskningens borefase. Da prospektet i det pågældende område knytter sig  \r\n\r\n til et fund på den tyske side af grænsen, vil DANOP's rolle i en eventuel  \r\n\r\n udbygnings- og driftsfase afhænge af produktionens nærmere tilrettelæggelse.  \r\n\r\n I tilfælde at at der bliver produktionsfaciliteter på dansk område, vil DANOP  \r\n\r\n skulle virke som medoperatør, eventuelt som operatør, i udbygnings- og  \r\n\r\n driftsfasen. </P>  \r\n\r\n<P>Endvidere er det aftalt med Jordan-gruppen, at DANOP varetager  \r\n\r\n operatørskabet fra efterforskningens begyndelse i gruppens tilladelse ved  \r\n\r\n Give i Midtjylland. </P>  \r\n\r\n<P>Endelig vil DANOP, såfremt der gøres et kommercielt fund, indtræde som  \r\n\r\n operatør fra udbygningsfasen for Cluff-gruppens tilladelse i Sønderjylland  \r\n\r\n ved Åbenrå. </P>  \r\n\r\n<P>For to af konsortiernes vedkommende, Amoco-gruppen og Mærsk-gruppen, er  \r\n\r\n der ikke aftalt operatøropgaver til DANOP. Disse to grupper, der tilsammen  \r\n\r\n bidrager væsentligt til omfanget og bredden i den efterforskningsindsats, som  \r\n\r\n følger af runden, har begge lagt afgørende vægt på, at henholdsvis Mærsk Olie  \r\n\r\n og Gas og Amoco varetager samtlige operatøropgaver. </P>  \r\n\r\n<P>I overensstemmelse med modeltilladelsens § 18, stk. 1, skal der inden 45  \r\n\r\n dage efter udstedelsen af tilladelserne indgås en aftale mellem partnerne i  \r\n\r\n hver enkelt ansøgergruppe, hvori det nærmere samarbejde, herunder DANOP's  \r\n\r\n rolle og opgaver, vil være nøje specificeret. Disse aftaler skal godkendes af  \r\n\r\n energiministeren. </P>  \r\n\r\n<P>Det opnåede resultat på operatørområdet må med hensyn til DANOP's  \r\n\r\n umiddelbare arbejds- og udviklingsmæssige muligheder vurderes som  \r\n\r\n tilfredsstillende. Der er opnået et antal operatørskaber allerede fra  \r\n\r\n efterforskningens begyndelse, flere af disse operatørskaber er knyttet til  \r\n\r\n Centralgravsblokke, og der er opnået en passende tidsmæssig fordeling af de  \r\n\r\n forskellige opgaver for DANOP. Der skulle hermed være sikret DANOP et  \r\n\r\n tilstrækkeligt antal arbejdsopgaver i en passende jævn rytme over de kommende  \r\n\r\n år. Såfremt der gøres fund i tilladelser med DANOP-operatørskab, vil dette  \r\n\r\n betyde yderligere operatøropgaver i tilknytning til udbygnings- og  \r\n\r\n produktionsfasen. Den samlede portefølje for DANOP kan således forventes at  \r\n\r\n medvirke til den fortsatte opbygning af DANOP til et kompetent dansk  \r\n\r\n operatørselskab. </P>  \r\n\r\n<P>Med hensyn til DENERCO vil deltagelsesandelen variere fra 5 pct. til 7,5  \r\n\r\n pct. i de konsortier, hvor DANOP har operatøropgaver. I Cluff-gruppen har  \r\n\r\n DENERCO herudover en option på en andel på op til 10 pct. Endelig deltager  \r\n\r\n DENERCO med en 5 pct.-andel i Amoco-gruppens tilladelser, hvor DANOP ikke har  \r\n\r\n operatøropgaver. DENERCO deltager i alle tilfælde som fuldt betalende partner  \r\n\r\n i konsortierne. </P>  \r\n\r\n<P>Ved siden af den private danske deltagelse gennem DENERCO er der privat  \r\n\r\n dansk deltagelse i Amoco-gruppen, Mærsk-gruppen og Hydro/Conoco-gruppen.  \r\n\r\n Deltagelsesandelen varierer fra 3,62 pct. til 26,6 pct. Der er i hvert enkelt  \r\n\r\n tilfælde tale om private danske virksomheder, der deltager som fuldt  \r\n\r\n betalende partnere. </P>  \r\n\r\n<P>3.2. Arbejdsprogrammer </P>  \r\n\r\n<P>Et væsentligt kriterium ved vurderingen af ansøgningerne har været  \r\n\r\n omfanget og kvaliteten af de foreslåede arbejdsprogrammer for  \r\n\r\n efterforskningen. I den forbindelse har der været lagt vægt på ansøgerens  \r\n\r\n dokumentation af vilje og evne til at gennemføre en grundig efterforskning i  \r\n\r\n de ansøgte områder. Herudover har det, med henblik på at sprede  \r\n\r\n efterforskningen, været tillagt vægt, at ansøgerne har &#187;koblet&#171;  \r\n\r\n ansøgninger i det mere prospektive Centralgravsområde med ansøgninger i de  \r\n\r\n mindre prospektive områder uden for Centralgraven, herunder navnlig 3 på  \r\n\r\n forhånd prioriterede &#187;koblingsområder&#171;, jf. det bilagte  \r\n\r\n oversigtskort. </P>  \r\n\r\n<P>Resultatet af 3. runde indebærer en tilfredsstillende spredning af  \r\n\r\n efterforskningen i forhold til de forskellige geologiske provinser, således  \r\n\r\n at ikke kun Centralgraven, hvor de hidtidige kommercielle fund er gjort, men  \r\n\r\n også det nordlige såvel som det sydlige såkaldte koblingsområde vil blive  \r\n\r\n efterforsket. Endvidere er der sikret en fortsat efterforskning i  \r\n\r\n Bornholmsområdet. </P>  \r\n\r\n<P>Det samlede arbejdsprogram i 3. udbudsrunde indebærer 6 ubetingede  \r\n\r\n efterforskningsboringer (boringer, hvis udførelse er en fast forpligtelse for  \r\n\r\n rettighedshaveren) og 11 betingede efterforskningsboringer (boringer, hvis  \r\n\r\n udførelse afhænger af nærmere definerede omstændigheder). Ud over  \r\n\r\n boreforpligtelserne kommer forpligtelser til at udføre seismiske  \r\n\r\n undersøgelser af varierende tæthed over det ansøgte område. Der er i flere  \r\n\r\n tilfælde tale om meget tætmasket såkaldt 3D-seismik. </P>  \r\n\r\n<P>Værdien af de ubetingede forpligtelser i de aftalte arbejdsprogrammer  \r\n\r\n skønnes at svare til i alt ca. 800 mio. kr. Medtages de betingede  \r\n\r\n forpligtelser, udgør den samlede investering ca. 1.600 mio. kr. </P>  \r\n\r\n<P>Det opnåede resultat er samlet set på linje med resultatet i 2.  \r\n\r\n udbudsrunde og må betragtes som tilfredsstillende i lyset af de lavere  \r\n\r\n oliepriser og det foreløbig begrænsede efterforskningsmæssige resultat af de  \r\n\r\n foregående runder. </P>  \r\n\r\n<P>3.3. Statsdeltagelse og bæringslempelse </P>  \r\n\r\n<P>Det statslige selskab Dansk Olie- og Gasproduktion A/S (DOPAS) deltager i  \r\n\r\n efterforskningsfasen med en andel på 20 pct. i tilladelserne i Centralgraven  \r\n\r\n og med en andel på 10 pct. i tilladelserne uden for Centralgraven. I tilfælde  \r\n\r\n af fund, der sættes i produktion, øges denne andel efter en fast glideskala i  \r\n\r\n forhold til produktionens størrelse. Glideskalaen er højere i Centralgraven  \r\n\r\n end udenfor. </P>  \r\n\r\n<P>DOPAS deltager i efterforskningen med en andel på 20 pct. i Centralgraven  \r\n\r\n og 10 pct. i områder uden for Centralgraven. I de tilladelser, der omfatter  \r\n\r\n operatøropgaver til DANOP, er det for hver enkelt tilladelse aftalt, hvor  \r\n\r\n meget DOPAS skal betale af efterforskningsudgifterne. I de øvrige tilladelser  \r\n\r\n bliver DOPAS' andel af efterforskningsudgifterne betalt af de øvrige  \r\n\r\n deltagere i de enkelte konsortier. </P>  \r\n\r\n<P>Forhandlingerne om DANOP-operatørskab har resulteret i, at bæringen af  \r\n\r\n DOPAS er reduceret i et omfang, der betyder, at DOPAS i 3. udbudsrunde skal  \r\n\r\n betale en andel af efterforskningsudgifterne, som skønnes at svare til 75-115  \r\n\r\n mio. kr., afhængigt af, om kun de ubetingede eller også de betingede  \r\n\r\n boreforpligtelser medregnes. </P>  \r\n\r\n<P>3.4. Uddannelse, forskning og udvikling </P>  \r\n\r\n<P>Aftaler vedrørende uddannelse, forskning og udvikling har i 3. udbudsrunde  \r\n\r\n kun været aktuelle for de fem konsortier, som har søgt tilladelser i  \r\n\r\n Centralgraven. Formålet med disse aftaler er først og fremmest at give  \r\n\r\n mulighed for, at olieselskabernes viden og erfaring inddrages direkte i  \r\n\r\n tilrettelæggelsen af forskning og udvikling, som supplement til  \r\n\r\n Energiministeriets forsknings- og udviklingsprogrammer. </P>  \r\n\r\n<P>Gennem aftaler om uddannelse er der skabt mulighed for, at medarbejdere  \r\n\r\n ved danske myndigheder og forsknings- og uddannelsesinstitutioner kan deltage  \r\n\r\n i selskabernes interne kurser samt kurser afholdt her i landet og få adgang  \r\n\r\n til on-the-job-training. </P>  \r\n\r\n<P>Det samlede resultat af 3. udbudsrunde for så vidt angår aftaler om  \r\n\r\n uddannelse, forskning og udvikling skønnes at svare til 22 mio. kr., hvilket  \r\n\r\n er noget mindre end i 2. runde, men nogenlunde på linje med resultatet i 1.  \r\n\r\n runde. </P>  \r\n\r\n<P>3.5. Miljøspørgsmål </P>  \r\n\r\n<P>Forud for 3. udbudsrunde har miljøspørgsmål og andre spørgsmål, der  \r\n\r\n knytter sig til anvendelsen af de arealer, hvor efterforskning og indvinding  \r\n\r\n af kulbrinter kan blive aktuel, været drøftet i en arbejdsgruppe med  \r\n\r\n deltagelse af de berørte myndigheder. I den forbindelse aftaltes en procedure  \r\n\r\n for behandlingen af ansøgninger, der omfatter områder, hvor der stilles  \r\n\r\n særlige miljøkrav. </P>  \r\n\r\n<P>Den påtænkte tilladelse til Cluff-gruppen i Sønderjylland omfatter for en  \r\n\r\n mindre del EF-fuglebeskyttelsesområder. I overensstemmelse med den aftalte  \r\n\r\n procedure har dette spørgsmål været drøftet med Miljøministeriet, og efter  \r\n\r\n aftale med Miljøministeriet er fastsat nærmere vilkår om, at Skov- og  \r\n\r\n Naturstyrelsen inddrages i tilrettelæggelsen af eventuelle aktiviteter i  \r\n\r\n disse områder. </P>  \r\n\r\n<P>For så vidt angår de påtænkte tilladelser til Amoco-gruppen og  \r\n\r\n RWE-DEA-gruppen i Bornholmsområdet samt i tilfælde af aktiviteter på de  \r\n\r\n havområder, der er omfattet af tilladelsen til Cluff-gruppen, vil det blive  \r\n\r\n fastsat som vilkår, at eventuelle boringer fortrinsvis udføres i  \r\n\r\n sommerhalvåret, hvor risikoen for miljøskader er mindst. </P>  \r\n\r\n<P>3.6. Grænsespørgsmål </P>  \r\n\r\n<P>I Bornholmsområdet er grænselinjen over for Polen ikke fastlagt ved  \r\n\r\n international aftale. De tilladelser, der agtes meddelt Amoco-gruppen og  \r\n\r\n RWE-DEA-gruppen, har været forelagt Udenrigsministeriet, som kan tilslutte  \r\n\r\n sig den foreslåede tildeling. </P>  \r\n\r\n<P>Amoco-gruppens tilladelse op mod den norske grænse samt BEB-gruppens  \r\n\r\n tilladelse mod den tysle grænse vedrører begge prospekter i  \r\n\r\n Centralgravsområdet, der formodes at være grænseoverskridende. Samtidig er  \r\n\r\n Amoco og ansøgerselskaberne i BEB-gruppen tillige rettighedshavere i de  \r\n\r\n tilgrænsende arealer på henholdsvis norsk og tysk sokkelområde. </P>  \r\n\r\n<P>De eventuelle problemer med hensyn til en effektiv dansk  \r\n\r\n interessevaretagelse, der kan være knyttet til det forhold, at der er tale om  \r\n\r\n til dels de samme rettighedshaverselskaber på begge sider af en mulig  \r\n\r\n grænseoverskridende forekomst, er for begge tilladelsers vedkommende løst  \r\n\r\n gennem særlige aftaler. Der vil bl.a. blive fastsat vilkår om adgang til data  \r\n\r\n fra nabolandenes område og særlige stemmeregler i samarbejdsaftalen.  \r\n\r\n Herudover gælder de i sokkeloverenskomsterne fastsatte regler uændret. </P>  \r\n\r\n<P>4. Afsluttende bemærkninger </P>  \r\n\r\n<P>Det samlede resultat af runden må vurderes som meget tilfredsstillende. De  \r\n\r\n nye og mere lempelige økonomiske vilkår, der har været anvendt i runden, har  \r\n\r\n således virket efter hensigten. Resultatet er på de fleste punkter bedre end  \r\n\r\n i 2. runde og sikrer en fortsat bred efterforskning af det danske område.  \r\n\r\n</P>  \r\n\r\n<P>Det er værd at notere den interesse, der har vist sig i 3. runde for  \r\n\r\n arealer, der allerede har været tildelt og tilbageleveret flere gange. Det er  \r\n\r\n således anden gang, at der under det nye rundesystem gives koncession på den  \r\n\r\n såkaldte &#187;Diamant-blok&#171; i Centralgraven (5603/32). Det er også  \r\n\r\n bemærkelsesværdigt, at Arne- og Gwenfundene, der tidligere betragtedes som  \r\n\r\n ikke-kommercielle, nu vækker fornyet interesse. </P>  \r\n\r\n<P>Denne udvikling er for det første betinget af den teknologiske udvikling,  \r\n\r\n som har gjort selv mindre og vanskeligt producerbare forekomster  \r\n\r\n kommercielle. For det andet afspejler den fornyede interesse det faktum, at  \r\n\r\n olieselskaberne har et forskelligt syn på mulighederne i den danske  \r\n\r\n undergrund. Det er netop denne forskellighed i de geologiske og tekniske  \r\n\r\n vurderinger, som det nuværende rundesystem bygger på, og som sikrer, at de  \r\n\r\n flest mulige efterforskningsideer bliver afprøvet. </P>  \r\n\r\n<P>Efter at Folketingets Energipolitiske Udvalg har behandlet sagen, er det  \r\n\r\n Energiministeriets hensigt at meddele de nye tilladelser hurtigst muligt.  \r\n\r\n Rettighedshaverne vil dermed få mulighed for at indlede deres  \r\n\r\n efterforskningsaktiviteter i løbet af foråret 1990. </P>  \r\n\r\n<P>Bilag </P>  \r\n\r\n<P>Beskrivelse af nye rettighedshavere i 3. udbudsrunde Cluff Oil Plc.,  \r\n\r\n England, er et af det engelske aktieselskab Cluff Resources Plc 100 pct. ejet  \r\n\r\n datterselskab. Cluff Oil Plc. er operatør på flere licenser i Storbritannien,  \r\n\r\n både on- og offshore. Koncernens virksomhed var oprindelig, ved  \r\n\r\n moderselskabets oprettelse i 1972, kun baseret på olieefterforskning i  \r\n\r\n Nordsøen. I dag omfatter koncernens virksomhed primært mineralproduktion, med  \r\n\r\n den største vægt på guldproduktion i Zimbabwe, der i 1988 udgjorde 93 pct. af  \r\n\r\n koncernens samlede omsætning på ca. 6 mio. . Denne ændring i  \r\n\r\n virksomhedsområdet er årsagen til, at moderselskabet i maj 1988 skiftede navn  \r\n\r\n til Cluff Resources fra før at have heddet Cluff Oil Holding Plc. </P>  \r\n\r\n<P>Zenith Resources Ltd., England, blev oprettet i 1988. 67 pct. af aktierne  \r\n\r\n ejes af Tuskar Resources plc., Irland. De resterende 33 pct. ejes af  \r\n\r\n privatpersonen Ian J. Cooling, bosiddende i England. Zenith Resources'  \r\n\r\n væsentligste aktiv er seismiske data. Moderselskabet Tuskar Resources plc.  \r\n\r\n beskæftiger sig ud over olie og gas med minedrift (guld og jernmalm). </P>  \r\n\r\n<P>Jordan Dansk Corporation er en dansk filial af Jordan Oil &amp; Gas  \r\n\r\n Company, USA, som er 100 pct. ejet af Tom Jordan. Selskabet, som har en  \r\n\r\n medarbejderstab på 15 personer, har især deltaget i efterforskning på land i  \r\n\r\n USA, hvor mindre olie- og gasfelter er fundet og udbygget. </P>  \r\n\r\n<P>DuPont E &amp; P No. 6 B.V. er et 100 pct. ejet datterselskab af DuPont  \r\n\r\n Services B.V., der som ultimativt moderselskab har E. I. DuPont de Nemours  \r\n\r\n and Company, USA. Selskabet har en aktiekapital på 40.000 gylden, men ingen  \r\n\r\n økonomisk aktivitet, da det er oprettet specielt med henblik på 3.  \r\n\r\n udbudsrunde. DuPont-koncernen deltager via datterselskabet <I>Conoco</I> i  \r\n\r\n efterforskning og produktion af olie og gas. I 1988 var Conoco operatør for  \r\n\r\n udførelse af 42 efterforsknings-/afgrænsningsboringer, heraf de 14 i Europa.  \r\n\r\n Omsætningen for 1987 var 30,5 mia. US dollars; Aktiverne udgjorde 28,2 mia.  \r\n\r\n US dollars, heraf var egenkapitalen 14,2 mia. US dollars. </P>  \r\n\r\n<P>RWE-DEA Aktiengesellschaft fur Mineraløl und Chemie er et tysk  \r\n\r\n aktieselskab. Selskabet er en fusion af Deutsche Texaco AG og Union  \r\n\r\n Rheinische Braunkohlen Kraftstoff, der begge ejes af Rheinisch-Westfælisches  \r\n\r\n Elektrizitætswerk AG (RWE). Før Texaco Inc.'s overtagelse af Deutsche Texaco  \r\n\r\n hed selskabet Deutsche Erdøl Aktiengesellschaft (DEA), som nu igen indgår i  \r\n\r\n navnet på selskabet. Deutsche Texaco blev i juni 1988 solgt af Texaco Inc.,  \r\n\r\n der ejede 99,15 pct. af selskabet, til RWE, et af Vesttysklands største  \r\n\r\n elektricitetsselskaber. Salget var en følge af Texaco Inc.'s restrukturering  \r\n\r\n efter betalingsstandsningen i juni 1987. Deutsche Texaco's virksomhed har  \r\n\r\n hidtil omfattet efterforskning, produktion, raffinering og marketing af  \r\n\r\n kulbrinter og kulbrinteprodukter i Vesttyskland. RWE's omsætning udgjorde i  \r\n\r\n 1987-88 ca. 27 mia. DM. De samlede aktiver og egenkapitalen udgjorde  \r\n\r\n henholdsvis 39,5 mia. DM og 9,4 mia. DM. Deutsche Texaco's omsætning var i  \r\n\r\n 1987 på 7,3 mia. DM. Pr. 31. december 1987 var aktiverne og egenkapitalen  \r\n\r\n opgjort til henholdsvis 2,7 mia. DM og 799 mio. DM. </P>  \r\n\r\n<P>Wintershall AG er et tysk aktieselskab, 100 pct. ejet af den tyske  \r\n\r\n BASF-koncern. Selskabet driver efterforskning og produktion af olie og gas i  \r\n\r\n Europa og Mellemøsten. I Vesttyskland driver selskabet flere raffinaderier.  \r\n\r\n Omsætningen i Wintershall udgjorde i 1987 3,8 mia. DM. Aktiverne og  \r\n\r\n egenkapitalen var pr. 31. december 1987 på henholdsvis 2,3 mia. DM og 1,0  \r\n\r\n mia. DM. </P>  \r\n\r\n<P>Elwerath Erdgas und Erdøl GmbH er et tysk aktieselskab, der er ejet af  \r\n\r\n Esso AG og Deutsche Shell AG, hver med 50 pct. Selskabet efterforsker,  \r\n\r\n producerer, køber, sælger og forarbejder naturressourcer, dog primært inden  \r\n\r\n for kulbrinteområdet. Omsætningen udgjorde i 1987 252 mio. DM. Aktiver og  \r\n\r\n egenkapital udgjorde henholdsvis 712 mio. DM og 100 mio. DM. </P>  \r\n\r\n<P>Brigitta Erdgas und Erdøl GmbH er ejet af Deutsche Shell AG og Esso AG,  \r\n\r\n hver med 50 pct. Selskabet varetager samme virksomhed som Elwerath.  \r\n\r\n Omsætningen i 1987 var på ca. 1,2 mia. DM. Aktiverne udgjorde ca. 1,3 mia.  \r\n\r\n DM, og egenkapitalen var på 250 mio. DM. </P>  \r\n\r\n<P>BEB (Brigitta und Elwerath Betriebsgesellschaft) er et operatørselskab,  \r\n\r\n som ejes af Elwerath og Brigitta, hver med 50 pct. I 1987 udførte BEB 13  \r\n\r\n efterforskningsboringer i Vesttyskland, hvoraf der i 6 blev gjort fund af  \r\n\r\n kulbrinter. Elwerath og Brigitta deltager desuden i efterforskning i Østrig  \r\n\r\n og Schweiz. </P>  \r\n\r\n<P>C. Deilmann AG er et tysk aktieselskab med efterforskning og produktion af  \r\n\r\n olie og gas, primært på tysk område. C. Deilmann AG havde i 1987 en omsætning  \r\n\r\n på 108 mio. DM. Aktiverne udgjorde 541,6 mio. DM og egenkapitalen 361 mio. DM  \r\n\r\n i 1987. Selskabet deltog i 1. runde, med licens ved Rold Skov i Nordjylland.  \r\n\r\n</P>  \r\n\r\n<P>Deutsche Schachtbau und Tiefbohrgesellschaft er et tysk selskab, der er  \r\n\r\n 100 pct. ejet af Salzgitter AG. Selskabet er engageret i on- og offshore  \r\n\r\n olie- og gasefterforskning og -produktion, primært i Vesttyskland. Selskabet  \r\n\r\n havde i 1986-87 en omsætning på ca. 200 mio. DM. Pr. 30. september udgjorde  \r\n\r\n aktiverne og egenkapitalen henholdsvis ca. 270 mio. DM og ca. 92 mio. DM.  \r\n\r\n</P>  \r\n\r\n<P>Elf Aquitaine Deutschland GmbH er et tysk datterselskab, 100 pct. ejet af  \r\n\r\n det franske statsselskab Socieete Nationale Elf Aquitaine. Selskabets  \r\n\r\n hovedformål er efterforskning, produktion, raffinering og salg af kulbrinter.  \r\n\r\n Selskabet deltager gennem datterselskaber i olieaktiviteter i andre lande. I  \r\n\r\n 1987 var Elf operatør for udførelse af 157 boringer, heraf ca. 2/3 offshore  \r\n\r\n boringer. Moderselskabet havde i 1987 en omsætning på ca. 127 mia. FRF,  \r\n\r\n aktiverne udgjorde ca. 78 mia. FRF, og egenkapitalen var på ca. 33 mia. FRF.  \r\n\r\n</P>  \r\n\r\n<P>Preussag AG er moderselskab i en stor tysk industrikoncern med interesser  \r\n\r\n inden for bl.a. mineindustri, transportsektoren og energisektoren. Selskabet  \r\n\r\n deltager i efterforskning og produktion af kulbrinter i Vesttyskland. Desuden  \r\n\r\n deltager det gennem medejerskab af det tyske selskab DEMINEX i efterforskning  \r\n\r\n og produktion i udlandet. Koncernens omsætning var i 1987 10,4 mia. DM.  \r\n\r\n Aktiverne og egenkapitalen blev pr. 31. december 1987 opgjort til henholdsvis  \r\n\r\n 3,19 mia. DM og 928 mio. DM. Selskabet var gennem et dansk datterselskab  \r\n\r\n rettighedshaver i 1. runde i Dexco-gruppen. </P>  \r\n\r\n<P>Bilag 2 </P>  \r\n\r\n<P>Energiministeriet </P>  \r\n\r\n<P>Notat om EF-spørgsmål i forbindelse med 3. udbudsrunde 1. Kommissionen  \r\n\r\n iværksatte i oktober 1988 en generel undersøgelse af medlemsstaternes  \r\n\r\n koncessionssystemer ved at anmode de enkelte medlemsstater om at udfylde et  \r\n\r\n spørgeskema omfattende en lang række spørgsmål om lovgivning og  \r\n\r\n administration på undergrundsområdet. Energiministeriet besvarede denne  \r\n\r\n henvendelse i februar 1989, blandt andet ved fremsendelse af udbudsmaterialet  \r\n\r\n vedrørende 3. runde, herunder energiministerens redegørelse til Folketingets  \r\n\r\n Energipolitiske Udvalg i henhold til undergrundsloven og udbudsskrivelse af  \r\n\r\n 4. januar 1989. </P>  \r\n\r\n<P>2. I en skrivelse af 17. august 1989 gjorde Kommissionens  \r\n\r\n Generaldirektorat for Energi over for Energiministeriet opmærksom på, at  \r\n\r\n nogle nærmere angivne bestemmelser i den danske undergrundslovgivning,  \r\n\r\n herunder også i udbudsmaterialet vedrørende 3. runde, kunne vise sig at være  \r\n\r\n diskriminerende og dermed i modstrid med EØF-traktaten. Kommissionen anmodede  \r\n\r\n på denne baggrund om Energiministeriets bemærkninger hertil inden udgangen af  \r\n\r\n september - senere forlænget til 1. november 1989. </P>  \r\n\r\n<P>Energiministeriet besvarede Kommissionens henvendelse den 31. oktober  \r\n\r\n 1989. Energiministeriets besvarelse er udarbejdet i samarbejde med  \r\n\r\n Justitsministeriet og Udenrigsministeriet. </P>  \r\n\r\n<P>3. I fortsættelse af besvarelsen af Kommissionens henvendelse orienterede  \r\n\r\n den danske EF-ambassadør den 10. november 1989 på den danske regerings vegne  \r\n\r\n Kommissionen om 3. udbudsrunde og om, at forhandlingerne med ansøgerne om  \r\n\r\n tildeling af tilladelser nu var afsluttet. Samtidig oplyste ambassadøren, at  \r\n\r\n man fra dansk side forventede at træffe de politiske beslutninger i løbet af  \r\n\r\n den følgende uge. </P>  \r\n\r\n<P>4. Blandt andet under henvisning hertil og til Energiministeriets  \r\n\r\n skrivelse af 31. oktober 1989 har Kommissionen i en skrivelse af 15. november  \r\n\r\n 1989, der blev overbragt til den danske EF-repræsentation i Bruxelles den 20.  \r\n\r\n november 1989, meddelt, at to bestemmelser vedrørende den danske 3.  \r\n\r\n udbudsrunde forekommer uforenelige med bestemmelserne i EØF-traktatens  \r\n\r\n artikel 7 om diskrimination på baggrund af nationalitet. </P>  \r\n\r\n<P>Det drejer sig om punkterne 3 h og 3 i i udbudsskrivelsen af 4. januar  \r\n\r\n 1989 vedrørende dels uddannelse, forskning og udvikling, dels en  \r\n\r\n gensidighedsbestemmelse, hvorefter danske virksomheder bør kunne komme i  \r\n\r\n betragtning ved koncessionsudstedelse i ansøgernes og deres eventuelle  \r\n\r\n moderselskabers hjemlande. </P>  \r\n\r\n<P>5. Regeringen har gennem den danske EF-ambassadør besvaret henvendelsen  \r\n\r\n ved afgivelse af en erklæring af 22. november 1989. </P>  \r\n\r\n<P>Det fremgår heraf, at regeringen har sikret, at beslutningen vedrørende  \r\n\r\n udstedelse af tilladelserne i 3. runde ikke, for så vidt angår virksomheder  \r\n\r\n hjemmehørende i De Europæiske Fællesskaber, træffes på grundlag af de nævnte  \r\n\r\n to bestemmelser. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "15/01/1990"
        },
        {
            "displayName": "Accession",
            "displayValue": "19891SR00002"
        },
        {
            "displayName": "Entydig dokumentidentifikation",
            "displayValue": "CL003350"
        },
        {
            "displayName": "Dato for førstegangsindlæggelse",
            "displayValue": "15/01/1990"
        },
        {
            "displayName": "Dato for indlæggelse",
            "displayValue": "15/01/1990"
        },
        {
            "displayName": "Dokumenttype",
            "displayValue": "Selvstændig beretning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "2"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}