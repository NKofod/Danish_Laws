{
    "id": 32403,
    "title": "Ekspropriation til kollektive varmeforsyningsanlæg (rørledninger) efter varmeforsyningsloven ",
    "documentTypeId": "240",
    "isSagsforlobPeriodValid": false,
    "shortName": "KEN nr 5010 af 27/05/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Kommunens ekspropriationsbeslutning til en M/R-station ved en  \r\n\r\n naturgasledning ophævedes af Energistyrelsen idet stationens placering udfra  \r\n\r\n en rimelighedsbetragtning i stedet kunne placeres på et nærliggende  \r\n\r\n offentligt ejet ubebygget areal uden væsentlige anlægstekniske ulemper. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ekspropriation til kollektive  \r\n\r\n varmeforsyningsanlæg (rørledninger) efter varmeforsyningsloven </H1>  \r\n\r\n<P></P>  \r\n\r\n<BR>  \r\n\r\n<P> Vestsjællands  Landboretudvalg </P>  \r\n\r\n<P> Holbergsvej 34 </P>  \r\n\r\n<P> 4180  Sorø </P>  \r\n\r\n<P> Vestsjællands  Landboretudvalg har i brev af 22. februar 1988 på vegne af  \r\n\r\n gårdejer  Frede  Madsen,  Omfartsvejen 4,  Gørlev, påklaget en afgørelse,  \r\n\r\n truffet af  Gørlev Kommune den 16. december 1987 og meddelt  Frede  Madsen i  \r\n\r\n brev af 8. januar 1988. Kommunen har truffet beslutning om ekspropriation til  \r\n\r\n fordel for Naturgas  Sjælland I/S af arealer til anlæg af fordelingsnet til  \r\n\r\n naturgas, jfr. § 23 i varmeforsyningsloven. Beslutningen indebærer, at der på  \r\n\r\n ejendommen eksproprieres dels til selve ledningen, dels til en M/R-station,  \r\n\r\n og det er denne sidste, som klagen angår. </P>  \r\n\r\n<P>Klagen må forstås således, at den udover kommunens  \r\n\r\n ekspropritationsbeslutning også omfatter det tilgrundliggende projekt om  \r\n\r\n regional fordelingsledning, som  Vestsjællands Amtskommune har godkendt den  \r\n\r\n 1. december 1987, hvilket er meddelt de berørte lodsejere den 13. januar  \r\n\r\n 1988. </P>  \r\n\r\n<P>Om sagens baggrund kan der oplyses følgende: </P>  \r\n\r\n<P>Naturgas  Sjælland I/S har projekteret en regional  \r\n\r\n naturgasfordelingsledning frem til  Gørlev fra øst. I projekteringen indgik,  \r\n\r\n at den regionale ledning skulle ende ved Omfartsvejen, som går knap 1 km øst  \r\n\r\n for byen. Her skulle der placeres en M/R-station, og der skulle etableres  \r\n\r\n lokalt forsyningsnet videre til byen. Arealerne øst for vejen ejes af  Frede  \r\n\r\n  Madsen, mens kommunen ejer arealer vest for vejen, over mod byen. Arealerne  \r\n\r\n er marker, som  Frede  Madsen forpagter. Den kommunale ejendom er udlagt til  \r\n\r\n byzone, og er i rammerne i kommuneplanen udlagt til industri. Der er dog  \r\n\r\n ingen lokalplan, og der er ingen udsigt til udbygning foreløbig. Områderne  \r\n\r\n øst for vejen er landzone. </P>  \r\n\r\n<P>I 1987 drøftede naturgasselskabet og kommunen med  Frede  Madsen, hvor  \r\n\r\n M/R-stationen kunne placeres. På et tidspunkt stod valget mellem marken vest  \r\n\r\n for vejen og en lille granlund lige øst for vejen. Her accepterede  Frede  \r\n\r\n  Madsen, at stationen blev placeret i hans granlund, idet han efter det  \r\n\r\n oplyste bl.a. tog hensyn til den fremtidige landbrugsmæssige drift på den  \r\n\r\n kommunale mark vest for vejen, som han forpagter. </P>  \r\n\r\n<P>Projektforslaget incl. M/R-station i granlunden blev herefter sendt i  \r\n\r\n høring hos lodsejerne i perioden 17. august - 25. november 1987, uden at der  \r\n\r\n fremkom indsigelser for stationens vedkommende. Som nævnt har amtskommunen  \r\n\r\n herefter godkendt projektforslaget, og kommunen har truffet  \r\n\r\n ekspropriationsbeslutning. Efterfølgende opstod der uenighed mellem kommunen  \r\n\r\n og  Frede  Madsen om erstatning for arealafståelse og ulemper, en uenighed,  \r\n\r\n som angår få tusinde kr. Herefter har  Landboretudvalget påklaget såvel  \r\n\r\n ekspropriation som erstatningsudmåling. Sidstnævnte spørgsmål verserer for  \r\n\r\n taksationsmyndighederne. </P>  \r\n\r\n<P>Til støtte for klagen henviser  Landboretudvalget til, at ekspropriation  \r\n\r\n til M/R-stationen ikke er påkrævet af hensyn til almenvellet, da stationen  \r\n\r\n kan placeres på de kommunale arealer på den anden side af Omfarsvejen.  \r\n\r\n Lodsejeren har skiftet standpunkt med hensyn til placeringen af  \r\n\r\n M/R-stationen, efter at han fandt, at den tilbudte erstatning ikke svarede  \r\n\r\n til det erstatningsniveau kommunen mundtligt havde stillet ham i udsigt. </P>  \r\n\r\n<P>Kommunen og naturgasselskabet fastholder berettigelsen af  \r\n\r\n ekspropriationen. Der henvises til, at valget af areal oprindelig skete med  \r\n\r\n lodsejerens samtykke, og at klagen over ekspropriationen alene er pression i  \r\n\r\n sagen om erstatningsudmålingen. </P>  \r\n\r\n<P>Styrelsen har den 21. april 1988 besigtiget arealet sammen med lodsejeren,  \r\n\r\n kommunen og naturgassselskabet. Her oplyste kommunen og Naturgas  Sjælland  \r\n\r\n I/S, at der teknisk ikke var noget til hinder for, at stationen blev placeret  \r\n\r\n vest for Omfartsvejen, men at man måtte fastholde den valgte placering af  \r\n\r\n hensyn til forsinkelserne ved en omprojektering. Der var forventet  \r\n\r\n anlægsstart i begyndelsen af juni på  Frede  Madsens ejendom, og en  \r\n\r\n forsinkelse på et par måneder måtte forudses ved ændringer. </P>  \r\n\r\n<P>Efter anmodning fra naturgasselskabet og kommunen blev sagen udsat til  \r\n\r\n forligsmæssige drøftelser. </P>  \r\n\r\n<P>I brev af 10. maj 1988 har naturgasselskabet fastholdt og uddybet sine  \r\n\r\n synspunkter. Det anføres, at hvis man i tide havde vidst, at stationen skulle  \r\n\r\n ligge vest for vejen, havde man planlagt traceeen anderledes, så at man havde  \r\n\r\n undgået et par buer på ledningen lige inden indføringen i M/R-stationen,  \r\n\r\n således som den nu er planlagt på østsiden af vejen. Hvis man skulle placere  \r\n\r\n stationen vest for vejen, måtte målet være en tracee i lige linie fra  \r\n\r\n vejskæringen til et givet knækpunkt 12 østpå. Endvidere anføres, at  \r\n\r\n forsyningsledningen ind til  Gørlev må antages at blive anlagt som  \r\n\r\n ringforbindelse i landzoneområderne øst for Omfartsvejen, således at det vil  \r\n\r\n være en fordel, hvis også M/R-stationen ligger på østsiden. Endelig nævnes  \r\n\r\n den præcedensskabende virkning af at efterkomme klagen. </P>  \r\n\r\n<P>Energistyrelsen omgør hermed den af  Gørlev Kommune trufne  \r\n\r\n ekspropriationsbeslutning vedrørende placeringen af M/R-stationen. </P>  \r\n\r\n<P>En placering af stationen på det omhandlede areal skønnes ikke at være af  \r\n\r\n så væsentlig betydning for etableringen af fordelingsnettet, at lodsejeren  \r\n\r\n med rimelighed kan pålægges de ulemper, som ekspropriation vil medføre med  \r\n\r\n hensyn til arealafståelse og rådighedsindskærkning. I den forbindelse kan man  \r\n\r\n henvise til muligheden af alternativ placering på offentligt ejede,  \r\n\r\n ubebyggede arealer i umiddelbar nærhed og nærmere ved en by, som skal  \r\n\r\n forsynes. Det kan tilføjes, at afstanden fra den nu påtænkte station til  \r\n\r\n nærmeste hjørne af den kommunale mark er omkring 50 m. Offentlig arealer må  \r\n\r\n efter styrelsens opfattelse i videst muligt omfang foretrækkes frem for  \r\n\r\n private arealer ved ekspropriationer efter varmeforsyningsloven. </P>  \r\n\r\n<P>I øvrigt kan styrelsen ikke lægge afgørende vægt på de af  \r\n\r\n naturgasselskabet anførte argumenter for at fastholde placeringen. En  \r\n\r\n flytning af stationen nærmere mod byen ses ikke at give tekniske problemer i  \r\n\r\n sig selv, og det ses ikke, hvorfor den planlagte ringforbindelse ind til  \r\n\r\n  Gørlev nødvendigvis skal forløbe på østsiden af Omfartsvejen, på den side,  \r\n\r\n som ligger væk fra byen. Hvad ønsket om en lige tracee angår, kan man henvise  \r\n\r\n til, at visse buer altid vil være uundgåelige, og at den nuværende tracee  \r\n\r\n allerede, når bortses fra de nævnte buer lige før stationsplaceringen i  \r\n\r\n granlunden, forløber lige i over en km til knækpunkt 12. En ny linieføring  \r\n\r\n fra den nuværende plads for stationen og til vestsiden af vejen, kombineret  \r\n\r\n med eventuel justering af de nævnte buer lige inden den nuværende plads, vil  \r\n\r\n i øvrigt næppe indebære væsentlige forsinkelser, idet der i givet fald kun er  \r\n\r\n to lodsejere, kommunen og  Frede  Madsen, som berøres. </P>  \r\n\r\n<P>Endelig skal man bemærke, at det forhold, at en lodsejer oprindelig har  \r\n\r\n accepteret en anlægsplacering, ikke afskærer ham fra adgangen til at benytte  \r\n\r\n den i varmeforsyningsloven hjemlede adgang til at klage over  \r\n\r\n ekspropriationen. I den henseende har det ingen betydning, at der samtidig  \r\n\r\n klages over erstatningsudmålingen. </P>  \r\n\r\n<P>Klagen involverer som nævnt den amtskommunale godkendelse af projektet.  \r\n\r\n Styrelsens afgørelse indebærer også en ændring af et punkt i projektet,  \r\n\r\n nemlig M/R-stationsplaceringen, men styrelsen finder iøvrigt ingen anledning  \r\n\r\n til ændring af projektgodkendelsen. Efter styrelsens opfattelse er  \r\n\r\n ændringerne i projektet som følge af den her trufne afgørelse ikke af et  \r\n\r\n omfang, som nødvendiggør ny projektgodkendelsesprocedure. </P>  \r\n\r\n<P>Klagen omfatter ikke den foretagne ekspropriation til selve ledningsnettet  \r\n\r\n over lodsejerens ejendom, som således opretholdes. </P>  \r\n\r\n<P>Kopi af dette brev er samtidig sendt til  Frede  Madsen,  Gørlev Kommune,  \r\n\r\n  Vestsjællands amtskommune og Naturgas  Sjælland I/S. Sidstnævnte har fået  \r\n\r\n vejledning om muligheden af at påklage afgørelsen til Energiministeriet inden  \r\n\r\n 8 uger. </P>  \r\n\r\n<P>p.d.v. </P>  \r\n\r\n<P>Holger Christensen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19880501025"
        },
        {
            "displayName": "Entydig dokumentidentifikation",
            "displayValue": "CA000314"
        },
        {
            "displayName": "Dato for indlæggelse",
            "displayValue": "12/07/2005"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "5010"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "27/05/1988"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "671/309/4-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}