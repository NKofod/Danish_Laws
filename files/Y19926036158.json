{
    "id": 38425,
    "title": "Konkurrencebegrænsninger på området for færgefart (* 1) ",
    "documentTypeId": "250",
    "isSagsforlobPeriodValid": false,
    "shortName": "UDT nr 60361 af 28/10/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Konkurrencerådet har rettet henvendelse i henhold til  \r\n\r\n konkurrencelovens § 15 til trafikministeren og DSB på baggrund af en  \r\n\r\n konkurrenceretlig vurdering af DSB53s opkrævning af havneafgifter i Gedser  \r\n\r\n Havn foretaget efter klage fra GT-LINK A/S. </I> </P>  \r\n\r\n<P> <I>Konkurrencerådet har anbefalet, at DSB53s havnevirksomhed i Gedser  \r\n\r\n Havn udskilles som en selvstændig regnskabsmæssig enhed, gerne i selskabsform  \r\n\r\n (aktie-eller anpartsselskab), og at Gedser Havns regnskaber opstilles efter  \r\n\r\n årsregnskabslovens principper. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Konkurrencebegrænsninger på området for  \r\n\r\n færgefart (* 1) </H1>  \r\n\r\n<P></P>  \r\n\r\n<P>GT-LINK driver færgetrafik mellem Gedser og Rostock i konkurrence med  \r\n\r\n DSB's færger fra Gedser til Warnemunde. DSB er for så vidt angår  \r\n\r\n færgehavnedrift klart dominerende i det syddanske område som ejer af havnene  \r\n\r\n Rødby og Gedser. Hertil kommer at DSB tillige forestår en meget betydelig del  \r\n\r\n af færgedriften mellem Danmark og Tyskland i konkurrence med netop GT-LINK.  \r\n\r\n</P>  \r\n\r\n<P>Som det fremgår af nedenstående henvendelse til trafikministeren og DSB,  \r\n\r\n er det Konkurrencerådets opfattelse, at DSB's regnskabsprincipper ikke gør  \r\n\r\n det muligt at udskille og opgøre de reelle omkostninger i forbindelse med  \r\n\r\n havnedriften i Gedser Havn. Der aflægges således ikke selvstændigt regnskab  \r\n\r\n for aktiviteter i forbindelse med havnevirksomheden baseret på  \r\n\r\n årsregnskabslovens principper. </P>  \r\n\r\n<P>Ved vurderingen af sagen har Konkurrencerådet lagt til grund, at der i  \r\n\r\n overensstemmelse med konkurrencelovens intentioner bør være lighed i  \r\n\r\n konkurrencevilkårene for så vidt angår henholdsvis DSB's og GT-LINK's  \r\n\r\n færgetrafik fra Gedser Havn. </P>  \r\n\r\n<P>&#187;Denne henvendelse rettes til trafikministeren og DSB i medfør af  \r\n\r\n konkurrencelovens § 15 efter beslutning på Konkurrencerådets møde den 28.  \r\n\r\n oktober 1992. </P>  \r\n\r\n<P>Baggrunden for henvendelsen er en konkurrenceretlig vurdering af DSBs  \r\n\r\n opkrævning af havneafgifter i Gedser Havn foretaget i henhold til  \r\n\r\n konkurrenceloven efter en klage fra GT-LINK A/S ved advokat Anders Torbøl.  \r\n\r\n</P>  \r\n\r\n<P>Henvendelsen tager i særlig grad sigte på at sikre og øge  \r\n\r\n gennemsigtigheden således, at der ikke sker konkurrenceforvridning mellem  \r\n\r\n privat og offentlig erhvervsvirksomhed. </P>  \r\n\r\n<P>Konkurrencelovens formål er at fremme konkurrencen og dermed styrke  \r\n\r\n effektiviteten i produktion og omsætning af varer og tjenesteydelser m.v. ved  \r\n\r\n størst mulig gennemsigtighed vedrørende konkurrenceforhold og ved  \r\n\r\n foranstaltninger imod begrænsninger i erhvervsfriheden og andre skadelige  \r\n\r\n virkninger af konkurrencebegrænsninger. I forbindelse med den stigende  \r\n\r\n internationalisering tilsigtes herved en konkurrence- og  \r\n\r\n effektivitetsbetinget udvikling af erhvervsstrukturen. </P>  \r\n\r\n<P>Det overordnede middel til opnåelse af effektivitet er ifølge  \r\n\r\n lovbemærkningerne virksom konkurrence. Som en grundlægende forudsætning for  \r\n\r\n virksom konkurrence og dermed effektivitet fremhæves i bemærkningerne den  \r\n\r\n frie erhvervsudøvelse, forstået som etableringsfrihed eller fri adgang til  \r\n\r\n markedet. Desuden betones erhvervsfriheden, dvs. de lige og frie  \r\n\r\n erhvervsvilkår som forudsætning for virksom konkurrence. </P>  \r\n\r\n<P>Området for konkurrencelovens anvendelse omfatter såvel privat som  \r\n\r\n offentlig og offentligt reguleret erhvervsvirksomhed, og der er hermed  \r\n\r\n tilsigtet en ligestilling af disse sektorer i konkurrenceretlig henseende.  \r\n\r\n</P>  \r\n\r\n<P>På det offentlige område er konkurrencelovens område angivet som  \r\n\r\n erhvervsvirksomhed, der udøves af stats- eller kommunalforvaltningen, og som  \r\n\r\n består i at udbyde eller efterspørge varer eller tjenesteydelser mv., som har  \r\n\r\n betydning for konkurrencen i erhvervslivet. </P>  \r\n\r\n<P>Konkurrencerådets almindelige indgrebsbeføjelser i lovens §§ 11-13 over  \r\n\r\n for konkurrencebegrænsninger, som medfører skadelige virkninger for  \r\n\r\n konkurrencen, samt bruttoprisforbuddet i lovens § 14 kan dog ikke bringes i  \r\n\r\n anvendelse over for offentlig og offentligt reguleret erhvervsvirksomhed.  \r\n\r\n</P>  \r\n\r\n<P>På disse områder kan Konkurrencerådet i stedet i medfør af lovens § 15  \r\n\r\n rette henvendelse til vedkommende offentlige myndighed og påpege mulige  \r\n\r\n skadelige virkninger for konkurrencen. En sådan henvendelse offentliggøres.  \r\n\r\n</P>  \r\n\r\n<P>GT-LINK A/S&#171; klage til Konkurrencerådet er foranlediget af, at de af  \r\n\r\n DSB opkrævede havneafgifter i Gedser Havn efter GT-LINK A/S' opfattelse er  \r\n\r\n urimelig høje, og endvidere er højere end DSBs egne udgifter ved egen  \r\n\r\n færgetrafik fra Gedser Havn, hvilket medfører en konkurrenceforvridning  \r\n\r\n mellem GT-LINK A/S' færgetrafik og DSBs egen færgetrafik fra Gedser Havn.  \r\n\r\n</P>  \r\n\r\n<P>GT-LINK A/S mener sig derved udsat for en urimelig konkurrenceforvridning  \r\n\r\n fra DSBs side muliggjort af DSBs havnemonopol i Gedser Havn og DSBs stilling  \r\n\r\n på markedet for færgetransport mellem Danmark og Tyskland på Østersøen. </P>  \r\n\r\n<P>Konkurrencerådet har ved behandlingen af sagen taget udgangspunkt i, at  \r\n\r\n sagen indeholder to problemstillinger. </P>  \r\n\r\n<P>For det første spørgsmålet om, hvorvidt de af DSB opkrævede havneafgifter  \r\n\r\n i forhold til GT-LINK A/S klart overstiger, hvad der ville kunne opnås på et  \r\n\r\n marked med virksom konkurrence. </P>  \r\n\r\n<P>Dernæst spørgsmålet om, hvorvidt DSB via sin opkrævning af havneafgifter  \r\n\r\n for GT-LINKs benyttelse af en del af havnen i Gedser foretager  \r\n\r\n konkurrenceforvridning. DSB betaler som havneejer ikke egentlige  \r\n\r\n havneafgifter for benyttelse af havnefaciliteterne i forbindelse med DSBs  \r\n\r\n færgeaktiviteter, men afholder som havneejer de ved havnedriften forbundne  \r\n\r\n omkostninger. </P>  \r\n\r\n<P>Ved vurderingen af sagen har Konkurrencerådet lagt til grund, at der i  \r\n\r\n overensstemmelse med konkurrencelovens intentioner bør være lighed i  \r\n\r\n konkurrencevilkårene for så vidt angår henholdsvis DSBs og GT-LINK A/S'  \r\n\r\n færgetrafik fra Gedser havn. </P>  \r\n\r\n<P>Hvad angår rimeligheden af takstniveauet i Gedser Havn har  \r\n\r\n Konkurrencerådet noteret sig, at selvom DSBs havn i Gedser ikke var omfattet  \r\n\r\n af trafikhavneloven af 1976, fastsattes havneafgifterne i overensstemmelse  \r\n\r\n med Trafikministeriets retningslinier. Dette er ifølge det oplyste tillige  \r\n\r\n tilfælde i dag under den nye trafikhavnelov. </P>  \r\n\r\n<P>DSBs regnskabsprincipper gør det imidlertid efter Konkurrencerådet  \r\n\r\n opfattelse ikke muligt, at udskille og opgøre de reelle omkostninger i  \r\n\r\n forbindelse med havnedriften i Gedser havn. Der aflægges således ikke  \r\n\r\n selvstændigt regnskab for aktiviter i forbindelse med havnevirksomheden  \r\n\r\n baseret på årsregnskabslovens principper. </P>  \r\n\r\n<P>Efter Konkurrencerådets opfattelse foreligger der derfor ikke fornødent  \r\n\r\n materiale til en egentlig bedømmelse af takstniveauets rimelighed i forhold  \r\n\r\n til konkurrencelovens § 13. </P>  \r\n\r\n<P>Det forhold, at DSBs omkostninger ved anlæg, drift og vedligeholdelse af  \r\n\r\n havnen i Gedser ikke lader sig opgøre med sikkerhed på basis af eksisterende  \r\n\r\n regnskabsmateriale medfører, at det heller ikke er muligt at afgøre om de  \r\n\r\n havneafgifter, der pålignes konkurrenten GT-LINK A/S for benyttelse af en del  \r\n\r\n af havnen i Gedser, står i rimeligt forhold til de omkostninger, som er  \r\n\r\n forbundet med DSBs egen benyttelse af de samlede havnefaciliteter. </P>  \r\n\r\n<P>Havnevirksomheden i Gedser Havn er organiseret som en integreret del af  \r\n\r\n DSBs samlede aktiviteter i regnskabsmæssig henseende, men DSBs samlede  \r\n\r\n regnskaber er ikke velegnede til at bedømme rentabiliteten af de enkelte  \r\n\r\n erhvervsaktiviteter, og ikke velegnede til at foretage en realistisk  \r\n\r\n vurdering af indtægter og udgifter ved de forskellige aktiviteter. </P>  \r\n\r\n<P>Denne uigennemsigtighed medfører en nærliggende risiko for, at DSB som  \r\n\r\n eneejer af færgehavnefaciliteterne kan påligne GT-LINK A/S en urimelig stor  \r\n\r\n andel af de samlede omkostninger ved havnens benyttelse, hvilket kan medfører  \r\n\r\n en konkurrenceforvridning selskaberne imellem. </P>  \r\n\r\n<P>Opstilling af egentlige regnskaber efter årsregnskabslovens bestemmelser  \r\n\r\n synes at være et middel til både at kunne foretage en bedømmelse af indtægts-  \r\n\r\n og omkostningsforholdene i Gedser havn og til at sikre at konkurrencen mellem  \r\n\r\n færgeruterne på Østersøen sker på lige konkurrencemæssige vilkår. </P>  \r\n\r\n<P>En udskillelse af DSBs havneaktiviteter i Gedser Havn i et særskilt  \r\n\r\n selskab, gerne som aktieselskab, hvis regnskab opstilles efter  \r\n\r\n årsregnskabsloven og offentliggøres, vil kunne skabe gennemsigtighed omkring  \r\n\r\n konkurrenceforholdene. </P>  \r\n\r\n<P>Hertil kommer, at sådanne offentliggjorte regnskaber i betydelig grad vil  \r\n\r\n skabe sikkerhed for og øge tilliden til, at der ikke sker  \r\n\r\n konkurrenceforvridning mellem privat og offentlig erhvervsvirksomhed. </P>  \r\n\r\n<P>Konkurrencerådet skal derfor anbefale, at DSBs havnevirksomhed i Gedser  \r\n\r\n Havn udskilles som selvstændig regnskabsmæssig enhed, gerne i selskabsform  \r\n\r\n (aktie- eller anpartsselskab) og at Gedser Havns regnskaber opstilles efter  \r\n\r\n årsregnskabslovens principper. </P>  \r\n\r\n<P>Kommissionens tjenestegrene har behandlet denne sag i henhold til EF's  \r\n\r\n konkurrenceregler og har i den forbindelse indhentet oplysninger og  \r\n\r\n kommentarer fra den virksomhed, som klagen var rettet mod. Ud fra det  \r\n\r\n foreliggende finder Kommissionens tjenestegrene, at netop de forhold i den  \r\n\r\n påklagede adfærd, som er behandlet i henhold til national ret, ligeledes er i  \r\n\r\n strid med EF's konkurrenceregler. De ser derfor positivt på og støtter de  \r\n\r\n nationale myndigheders anvendelse af national ret til at gribe ind i så  \r\n\r\n henseende. </P>  \r\n\r\n<P>Det bemærkes, at denne henvendelse i overensstemmelse med  \r\n\r\n konkurrencelovens § 15 offentliggøres.' </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Konkurrencerådet: </P>  \r\n\r\n<P>Dokumentation 1992-3, s. 231-234 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19926036158"
        },
        {
            "displayName": "Entydig dokumentidentifikation",
            "displayValue": "CA006360"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "60361"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "28/10/1992"
        },
        {
            "displayName": "Administrerende myndighed",
            "displayValue": "Konkurrencerådet"
        },
        {
            "displayName": "Ressortministeriets journalnummer",
            "displayValue": "1:2-1750"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}