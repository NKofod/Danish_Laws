{
    "id": 110076,
    "title": "1989 LSF 70   FORSLAG TIL LOV OM ÆNDRING AF LOV OM BESKATNING TIL KOMMUNERNE AF FASTE   EJENDOMME (DÆKNINGSAFGIFT) ",
    "documentTypeId": "400",
    "isSagsforlobPeriodValid": false,
    "shortName": "1989/1 LSF 70",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 70 </P>  \r\n\r\n<P></P>  \r\n\r\n<P>Forslag til Lov om ændring af lov om beskatning til kommunerne af faste  \r\n\r\n ejendomme (Dækningsafgift) </P>  \r\n\r\n<P></P>  \r\n\r\n<P>Fremsat af Lone Stig Andersen (SF) Agerschou (SF) Bjørn Poulsen (SF)  \r\n\r\n Stillinger (SF) Jens Thoft (SF) </P>  \r\n\r\n<P></P>  \r\n\r\n<P>den 16. november 1989 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om beskatning til kommunerne af faste ejendomme, jf.  \r\n\r\n lovbekendtgørelse nr. 595 af 5. september 1986, som ændret ved § 2 i lov nr.  \r\n\r\n 146 af 25. marts 1987, lov nr. 270 af 13. maj 1987, § 6 i lov nr. 377 af 6.  \r\n\r\n juli 1988 og lov nr. 221 af 5. april 1989, foretages følgende ændringer: </P>  \r\n\r\n<P>1. I <I>§ 23, stk. 1,</I> udgår <I>4.-7. pkt.,</I> og i stedet indsættes:  \r\n\r\n</P>  \r\n\r\n<P>&#187;Af de øvrige ejendomme, der er dækningsafgiftspligtige i henhold til  \r\n\r\n nærværende paragraf, opkræves dækningsafgift af grundværdien med halvdelen af  \r\n\r\n vedkommende kommunes grundskyldpromille. I Københavns og Frederiksberg  \r\n\r\n Kommuner kan dækningsafgiften af grundværdien af de ejendomme, der er  \r\n\r\n omfattet af 4. punktum, yderligere opkræves med halvdelen af den promille,  \r\n\r\n hvormed amtskommunal grundskyld opkræves i det øvrige land. Dækningsafgiften  \r\n\r\n af forskelsværdien svares med en af kommunalbestyrelsen fastsat  \r\n\r\n promille.&#171; </P>  \r\n\r\n<P>2. I <I>§ 23 A, stk. 2,</I> affattes <I>1. pkt.</I> således: </P>  \r\n\r\n<P>&#187;Dækningsafgift af de ejendomme, der er nævnt i stk. 1, 1. punktum,  \r\n\r\n svares af forskelsværdien med en promille, der fastsættes af  \r\n\r\n kommunalbestyrelsen.&#171; </P>  \r\n\r\n<P>§ 2 </P>  \r\n\r\n<P>Loven træder i kraft dagen efter bekendtgørelsen i Lovtidende og har  \r\n\r\n virkning fra og med skatteåret 1991. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>I § 23 og § 23 A er der vedrørende dækningsafgifter lagt loft over, hvor  \r\n\r\n stor en promille kommunalbestyrelserne kan fastsætte. Dette lovforslag  \r\n\r\n fjerner dette loft og overlader det til det kommunale selvstyre at fastlægge  \r\n\r\n promillen i den udstrækning, man i kommunalbestyrelsen overhovedet beslutter  \r\n\r\n at ville opkræve dækningsafgift. </P>  \r\n\r\n<P>Kommunerne har de seneste år mistet meget store indtægter bl.a. ved  \r\n\r\n nedsættelse af bloktilskuddene og ved indførelse af strafafgiften. Samtidig  \r\n\r\n er kommunernes opgaver vokset. Flere opgaver er blevet overladt til  \r\n\r\n kommunerne, og deres mulighed for at løse disse opgaver er følgelig  \r\n\r\n forringet. Kommunerne har fået ringere mulighed for at planlægge, fordi de  \r\n\r\n ikke kan vide sig sikre på, hvilke nye indgreb statsmagten foretager, ligesom  \r\n\r\n kommunernes muligheder for at finansiere opgaverne er blevet beskåret. </P>  \r\n\r\n<P>Dækningsafgiften er en af kommunernes indtægtsmuligheder, og lovforslaget  \r\n\r\n tilsigter, at kommunerne uden statens indblanding selv fastsætter  \r\n\r\n dækningsafgiftens størrelse. </P>  \r\n\r\n<P>Muligheden for at hæve dækningsafgiftspromillen giver kommunerne en større  \r\n\r\n indtægt og åbner mulighed for at nedsætte personskatterne tilsvarende til  \r\n\r\n fordel for personer med de laveste indkomster. </P>  \r\n\r\n<P>Erhvervslivets skat til kommunerne er en meget lille del af kommunens  \r\n\r\n indtægter. SF ønsker, at erhvervslivet betaler for de udgifter, kommunen må  \r\n\r\n afholde for at have et aktivt erhvervsliv. Selskabsskatterne kommer ofte ikke  \r\n\r\n kommunerne direkte til gode. Dækningsafgift er kommunernes mulighed for at  \r\n\r\n sende en lille del af &#187;regningen&#171; for udgifterne i forbindelse med  \r\n\r\n erhvervsejendomme, f.eks. sådanne udgifter som gaders, vejes og  \r\n\r\n parkeringspladsers vedligeholdelse, renholdning, belysning etc., tilbage til  \r\n\r\n erhvervslivet. </P>  \r\n\r\n<P>De ejendomme, der kan pålignes dækningsafgift efter § 23, er offentlige  \r\n\r\n ejendomme, der er fritaget for kommunal grundskyld. </P>  \r\n\r\n<P>De ejendomme, der kan pålignes dækningsafgift efter § 23 A, er ejendomme,  \r\n\r\n der anvendes til kontor, forretning, hotel, fabrik, værksted og lignende  \r\n\r\n formål. Som eksempler på ejendomme, der <I>ikke</I> falder ind under  \r\n\r\n bestemmelsen, kan nævnes garageanlæg, busstationer, private godsterminaler,  \r\n\r\n private plejehjem, private museer og kursusejendomme. Heller ikke  \r\n\r\n landbrugsejendomme er omfattet. </P>  \r\n\r\n<P>Dækningsafgiften beregnes for disse ejendomme af forskelsværdien, som er  \r\n\r\n ejendomsværdien fratrukket grundværdien. </P>  \r\n\r\n<P>Hvis en ejendom kun delvis anvendes til et af de i loven opregnede formål,  \r\n\r\n er det en betingelse, at mere end halvdelen af forskelværdien kan henføres  \r\n\r\n til disse formål. </P>  \r\n\r\n<P>For hele landet er provenuet af dækningsafgiften på erhvervsejendomme  \r\n\r\n budgetteret i 1989 til ca. 732 mio. kr. </P>  \r\n\r\n<P>Af bilaget ses, at dækningsafgiften for erhvervsejendomme oftest anvendes  \r\n\r\n i bykommuner og oftest med maksimum på 10 promille. </P>  \r\n\r\n<P>Bemærkninger til forslagets enkelte punkter </P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Med ændringen i § 23 fjernes de lofter, der findes i den nugældende lov  \r\n\r\n vedrørende dækningsafgiften for offentlige ejendomme. </P>  \r\n\r\n<P>Til nr. 2 </P>  \r\n\r\n<P>Med ændringen i § 23 A fjernes de lofter, der findes i den nugældende lov  \r\n\r\n vedrørende dækningsafgiften på andre afgiftspligtige ejendomme. </P>  \r\n\r\n<P>Bilag </P>  \r\n\r\n<P>Amtskommune Antal Antal Antal kommuner kommuner kommuner i alt med uden  \r\n\r\n maksimal dækning dækning (10 promille) </P>  \r\n\r\n<P>Københavns og Frederiksberg </P>  \r\n\r\n<P>Kommuner 2 2 0 </P>  \r\n\r\n<P>Københavns Amtskommune 18 17 1 </P>  \r\n\r\n<P>Frederiksborg Amtskommune 19 7 8 </P>  \r\n\r\n<P>Roskilde Amtskommune 11 2 8 </P>  \r\n\r\n<P>Vestsjællands Amtskommune 23 3 14 </P>  \r\n\r\n<P>Storstrøms Amtskommune 24 0 21 </P>  \r\n\r\n<P>Bornholms Amtskommune 5 0 4 </P>  \r\n\r\n<P>Fyns Amtskommune 32 1 24 </P>  \r\n\r\n<P>Sønderjyllands Amtskommune 23 1 19 </P>  \r\n\r\n<P>Ribe Amtskommune 14 1 11 </P>  \r\n\r\n<P>Vejle Amtskommune 16 3 9 </P>  \r\n\r\n<P>Ringkøbing Amtskommune 18 1 17 </P>  \r\n\r\n<P>Århus Amtskommune 26 1 24 </P>  \r\n\r\n<P>Viborg Amtyskommune 17 0 16 </P>  \r\n\r\n<P>Nordjyllands Amtskommune 27 1 25 </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "23/11/1989"
        },
        {
            "displayName": "Accession",
            "displayValue": "198912K00070"
        },
        {
            "displayName": "Entydig dokumentidentifikation",
            "displayValue": "CL003634"
        },
        {
            "displayName": "Dato for førstegangsindlæggelse",
            "displayValue": "23/11/1989"
        },
        {
            "displayName": "Dato for indlæggelse",
            "displayValue": "23/11/1989"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "70"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}