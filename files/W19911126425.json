{
    "id": 36068,
    "title": "Container, makulatur, borgere, kommune (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 11264 af 26/11/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt at man fandt det beklageligt, at der i en container fandtes  \r\n\r\n makulatur, hvoraf fremgik oplysninger om en kommunes borgere. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Container, makulatur, borgere, kommune (* 1)  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Foranlediget af en række avisartikler, hvoraf fremgik, at der i en  \r\n\r\n container var fundet makulatur indeholdende navne og personnumre på borgere  \r\n\r\n i Ryslinge Kommune, anmodede Registertilsynet kommunen om en redegørelse.  \r\n\r\n</P>  \r\n\r\n<P>Kommunen oplyste herefter, at kommunekontorets affaldspapir blev makuleret  \r\n\r\n dagligt, samt at makulaturen bestod af strimler af ca. 1/2 cm.s bredde. </P>  \r\n\r\n<P>Makulaturen anvendtes efterfølgende af et lokalt firma til indpakning i  \r\n\r\n forbindelse med forsendelse af varer. </P>  \r\n\r\n<P>Ved at uheld var udskrifter blevet makuleret parallelt med  \r\n\r\n skriveretningen, og derved kunne der på et antal strimler læses navn og  \r\n\r\n personnummer. </P>  \r\n\r\n<P>Det blev endvidere oplyst, at makulaturen hidrørte fra en  \r\n\r\n fordelingsjournal fra skattevæsenet, samt at denne maksimalt kunne omfatte  \r\n\r\n 200-300 personer i Ryslinge Kommune. Fordelingsjournalen stammede fra Det  \r\n\r\n centrale Skatteyderregister-Ligningsdelen. </P>  \r\n\r\n<P>Der forelå ikke oplysninger om antallet af læsbare strimler, der var  \r\n\r\n fundet i makulaturen. </P>  \r\n\r\n<P>Kommunen oplyste endvidere, at makulering hidtil var blevet foretaget af  \r\n\r\n kontorets rengøringspersonale, samt at man i sagens anledning var i gang med  \r\n\r\n overvejelser om ændring af forholdene, dels med henblik på sikring af en  \r\n\r\n forsvarlig bortskaffelse af kontorets papiraffald i almindelighed og dels for  \r\n\r\n at overholde registerlovgivningens regler. </P>  \r\n\r\n<P>Registertilsynet udtalte herefter, at man fandt det beklageligt, at  \r\n\r\n registreredes navne og personnumre ved den beskrevne fremgangsmåde var kommet  \r\n\r\n uvedkommende til kendskab. Registertilsynet tog imidlertid redegørelsen til  \r\n\r\n efterretning og anmodede om underretning om, hvorledes kommunen efter  \r\n\r\n afslutning af ovennævnte overvejelser havde ændret sine rutiner, således at  \r\n\r\n sikkerheden omkring makulering blev forbedret og gentagelsestilfælde kunne  \r\n\r\n hindres, jf. lov om offentlige myndigheders registre § 12. </P>  \r\n\r\n<P>Kommunen har efterfølgende meddelt Registertilsynet, at man har indgået  \r\n\r\n aftale med et firma om afhentning samt makulering af fortrolige papirer.  \r\n\r\n Aftalen indebærer, at firmaet opstiller en lukket, aflåst container på  \r\n\r\n kommunekontoret. Containeren afhentes af firmaet, og affaldet transporteres  \r\n\r\n direkte til makulering, hvorefter det presses i papirballer til genbrug.  \r\n\r\n Ifølge aftalen forpligter firmaet sig til at overholde de til enhver tid  \r\n\r\n gældende sikkerhedsforskrifter for omgang med fortroligt affald, herunder at  \r\n\r\n ingen uvedkommende har adgang til affaldet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Registertilsynets Årsberetning 1991 side 147. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19911126425"
        },
        {
            "displayName": "Entydig dokumentidentifikation",
            "displayValue": "CA004003"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11264"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "26/11/1991"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1991-510-025"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}