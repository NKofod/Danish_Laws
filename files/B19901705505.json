{
    "id": 50480,
    "title": "Bestemmelser om udøvelse af lufttrafiktjeneste ",
    "documentTypeId": "60",
    "isSagsforlobPeriodValid": false,
    "shortName": "BEK nr 17055 af 04/04/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om udøvelse af lufttrafiktjeneste  \r\n\r\n</H1>  \r\n\r\n<P></P>  \r\n\r\n<P>I medfør af § 54 og § 149, stk. 10, i lov om luftfart, jf.  \r\n\r\n lovbekendtgørelse nr. 408 af 11. september 1985, fastsætter Statens  \r\n\r\n Luftfartsvæsen herved efter bemyndigelse fra Trafikministeriet, jf.  \r\n\r\n bekendtgørelse nr. 93 af 8. marts 1982 om flyvesikringstjeneste,  \r\n\r\n luftrumsorganisation, lufttrafikregler og luftfartsinformationstjeneste, § 3,  \r\n\r\n følgende: </P>  \r\n\r\n<P CLASS=PUNKT> <B>1.</B> Referencedokumenter </P>  \r\n\r\n<P>1.1 ICAO Annex 2, Rules of the Air, seneste udgave. </P>  \r\n\r\n<P>1.2 ICAO Annex 11, Air Traffic Services, seneste udgave. </P>  \r\n\r\n<P>1.3 ICAO Annex 15, Aeronautical Information Services, seneste udgave. </P>  \r\n\r\n<P>1.4 ICAO Doc 4444 - RAC/501, Rules of the Air and Air Traffic Services,  \r\n\r\n seneste udgave. </P>  \r\n\r\n<P>1.5 BL 3-24, Etablering af lufttrafiktjeneste, seneste udgave. </P>  \r\n\r\n<P>1.6 BL 7-1, Lufttrafikregler, seneste udgave. </P>  \r\n\r\n<P>1.7 BL 7-8, Drift af lufttrafiktjeneste, seneste udgave. </P>  \r\n\r\n<P>1.8 BL 7-10, Bestemmelser om definitioner vedrørende lufttrafiktjeneste,  \r\n\r\n seneste udgave. </P>  \r\n\r\n<P>1.9 BL 7-13, Tabel over marchhøjder, seneste udgave. </P>  \r\n\r\n<P>Anm.: De dokumenter, der er nævnt i pkt. 1.1, pkt. 1.2, pkt. 1.3 og pkt.  \r\n\r\n 1.4, kan købes i engelsk udgave ved henvendelse til Statens Luftfartsvæsen,  \r\n\r\n Luftfartsinformationstjenesten, Ellebjergvej 50, 2450 København SV. </P>  \r\n\r\n<P CLASS=PUNKT> <B>2.</B> Definitioner </P>  \r\n\r\n<P>Se BL 7-10, Bestemmelser om definitioner vedrørende lufttrafiktjeneste.  \r\n\r\n</P>  \r\n\r\n<P CLASS=PUNKT> <B>3.</B> Anvendelsesområde </P>  \r\n\r\n<P>Denne BL fastsætter bestemmelser for udøvelse af lufttrafiktjeneste inden  \r\n\r\n for dansk område samt inden for områder, hvor Danmark i henhold til  \r\n\r\n internationale aftaler er forpligtet til at udøve lufttrafiktjeneste. </P>  \r\n\r\n<P>Anm.1 : Bestemmelser om etablering af lufttrafiktjeneste findes i BL 3-24.  \r\n\r\n</P>  \r\n\r\n<P>Anm. 2: Bestemmelser om drift af lufttrafiktjeneste findes i BL 7-8. </P>  \r\n\r\n<P CLASS=PUNKT> <B>4.</B> Generelt </P>  \r\n\r\n<P>4.1 Lufttrafiktjeneste skal tilrettelægges i overensstemmelse med  \r\n\r\n bestemmelserne i denne BL og skal udøves i overensstemmelse med de  \r\n\r\n ATS-instrukser, der er fastsat i medfør af BL'en. </P>  \r\n\r\n<P>4.1.1 Statens Luftfartsvæsen </P>  \r\n\r\n<P>a. fastsætter ATS-instrukser for udøvelse af lufttrafiktjeneste, herunder  \r\n\r\n for </P>  \r\n\r\n<P CLASS=PUNKT> <B>1.</B> samarbejde mellem lufttrafiktjenesteenheder, </P>  \r\n\r\n<P CLASS=PUNKT> <B>2.</B> kritiske situationer m.v., jf. afsnit 9, </P>  \r\n\r\n<P CLASS=PUNKT> <B>3.</B> videregivelse af meteorologiske oplysninger til det  \r\n\r\n meteorologiske kontor, jf. afsnit 10, </P>  \r\n\r\n<P CLASS=PUNKT> <B>4.</B> samarbejde med militære myndigheder, jf. afsnit 11,  \r\n\r\n samt </P>  \r\n\r\n<P CLASS=PUNKT> <B>5.</B> koordination af aktiviteter, som udgør en mulig  \r\n\r\n fare for luftfarten, jf. afsnit 12, og </P>  \r\n\r\n<P>b. udarbejder aftaler med ATS-myndigheder i tilstødende  \r\n\r\n flyveinformationsregioner om udøvelse af lufttrafiktjeneste. </P>  \r\n\r\n<P>Anm.: De instrukser og aftaler, der er nævnt i pkt. 4.1.1, fastsættes og  \r\n\r\n indgås indtil videre af Statens Luftfartsvæsen, Lufttrafiktjenesten. </P>  \r\n\r\n<P>4.2 Den daglige leder af en lufttrafiktjenesteenhed er ansvarlig for, at  \r\n\r\n der indgås aftaler om samarbejde med andre danske lufttrafiktjenesteenheder,  \r\n\r\n og at der fastsættes lokale ATS-instrukser. </P>  \r\n\r\n<P>4.3 Lufttrafiktjenestepersonalet på det enkelte tjenestested er ansvarlig  \r\n\r\n for, at udøvelse af lufttrafiktjeneste ved lufttrafiktjenesteenheden sker i  \r\n\r\n overensstemmelse med de ATS-instrukser, der er fastsat af Statens  \r\n\r\n Luftfartsvæsen, samt i overensstemmelse med de lokale ATS-instrukser, der er  \r\n\r\n fastsat af den daglige leder af lufttrafiktjenesteenheden. </P>  \r\n\r\n<P CLASS=PUNKT> <B>5.</B> Lufttrafiktjenestens opdeling og formål </P>  \r\n\r\n<P>5.1 Udøvelse af lufttrafiktjeneste omfatter følgende: </P>  \r\n\r\n<P>5.1.1 Flyvekontroltjeneste, som opdeles i følgende tre kategorier: </P>  \r\n\r\n<P>a. Områdekontroltjeneste: Udøvelse af flyvekontroltjeneste med det formål  \r\n\r\n</P>  \r\n\r\n<P CLASS=PUNKT> <B>1.</B> at forebygge sammenstød mellem luftfartøjer og </P>  \r\n\r\n<P CLASS=PUNKT> <B>2.</B> at fremme og regulere lufttrafik. </P>  \r\n\r\n<P>Denne tjeneste udøves for kontrollerede flyvninger, bortset fra de dele af  \r\n\r\n sådanne flyvninger, som er anført under indflyvnings- og tårnkontroltjeneste,  \r\n\r\n jf. b og c. </P>  \r\n\r\n<P>b. Indflyvningskontroltjeneste: Udøvelse af flyvekontroltjeneste med det  \r\n\r\n formål </P>  \r\n\r\n<P CLASS=PUNKT> <B>1.</B> at forebygge sammenstød mellem luftfartøjer og </P>  \r\n\r\n<P CLASS=PUNKT> <B>2.</B> at fremme og regulere lufttrafik. </P>  \r\n\r\n<P>Denne tjeneste udøves for de dele af kontrollerede flyvninger, der  \r\n\r\n henhører under ind- og udflyvningsfasen. </P>  \r\n\r\n<P>c. Tårnkontroltjeneste: Udøvelse af flyvekontroltjeneste med det formål  \r\n\r\n</P>  \r\n\r\n<P CLASS=PUNKT> <B>1.</B> at forebygge sammenstød mellem luftfartøjer </P>  \r\n\r\n<P CLASS=PUNKT> <B>2.</B> at forebygge sammenstød på manøvreområdet mellem  \r\n\r\n luftfartøjer og hindringer og </P>  \r\n\r\n<P CLASS=PUNKT> <B>3.</B> at fremme og regulere lufttrafik. </P>  \r\n\r\n<P>Denne tjeneste udøves for flyvepladstrafik, bortset fra de dele af  \r\n\r\n flyvningerne, for hvilke der udøves indflyvningskontroltjeneste. </P>  \r\n\r\n<P>5.1.2 Flyveinformationstjeneste, herunder  \r\n\r\n flyvepladsflyveinformationstjeneste, som udøves med det formål at give råd og  \r\n\r\n oplysninger af betydning for flyvningers sikre og effektive gennemførelse.  \r\n\r\n</P>  \r\n\r\n<P>5.1.3 Alarmeringstjeneste, som udøves med det formål at underrette  \r\n\r\n henholdsvis kontrolcentral eller flyveinformationscentral og redningscentral  \r\n\r\n om luftfartøjer, der har behov for eftersøgnings- og redningstjeneste, og i  \r\n\r\n nødvendigt omfang assistere disse. </P>  \r\n\r\n<P CLASS=PUNKT> <B>6.</B> Flyvekontroltjeneste </P>  \r\n\r\n<P>6.1 Anvendelse </P>  \r\n\r\n<P>Flyvekontroltjeneste skal ydes til </P>  \r\n\r\n<P>a. IFR-flyvninger i kontrolleret luftrum, </P>  \r\n\r\n<P>b. VFR-flyvninger i kontrolleret luftrum (IFR/VFR) og </P>  \r\n\r\n<P>c. flyvepladstrafik ved kontrollerede flyvepladser. </P>  \r\n\r\n<P>6.2 Udøvelse af flyvekontroltjeneste </P>  \r\n\r\n<P>6.2.1 Områdekontroltjeneste udøves </P>  \r\n\r\n<P>a. af en kontrolcentral eller </P>  \r\n\r\n<P>b. af den enhed, der udøver indflyvningskontroltjeneste i en kontrolzone  \r\n\r\n eller i et kontrolområde af begrænset udstrækning, og som primært er oprettet  \r\n\r\n for at udøve indflyvningskontroltjeneste. </P>  \r\n\r\n<P>6.2.2 Indflyvningskontroltjeneste udøves </P>  \r\n\r\n<P>a. af et kontroltårn eller en kontrolcentral eller </P>  \r\n\r\n<P>b. af en indflyvningskontrol, når dette ønskes eller kræves, jf. BL 3-24.  \r\n\r\n</P>  \r\n\r\n<P>6.2.3 Tårnkontroltjeneste udøves af et kontroltårn. </P>  \r\n\r\n<P>Anm.: Forpladstjeneste kan udøves af et kontroltårn eller en særlig enhed.  \r\n\r\n</P>  \r\n\r\n<P>6.3 Flyvekontroltjenestens funktioner </P>  \r\n\r\n<P>6.3.1 For at udøve flyvekontroltjeneste skal en flyvekontrolenhed </P>  \r\n\r\n<P>a. være i besiddelse af oplysninger om hvert enkelt luftfartøjs påtænkte  \r\n\r\n bevægelser samt til stadighed modtage oplysninger om luftfartøjets virkelige  \r\n\r\n bevægelser, </P>  \r\n\r\n<P>b. bestemme kendte luftfartøjers indbyrdes position på grundlag af de  \r\n\r\n modtagne oplysninger, </P>  \r\n\r\n<P>c. udstede klareringer og oplysninger for at hindre sammenstød mellem  \r\n\r\n luftfartøjer under enhedens kontrol samt for at fremme og regulere  \r\n\r\n trafikstrømmen hensigtsmæssigt og </P>  \r\n\r\n<P>d. koordinere klareringer med andre enheder, </P>  \r\n\r\n<P CLASS=PUNKT> <B>1.</B> når et luftfartøj kan komme i konflikt med trafik,  \r\n\r\n som er under kontrol af sådanne enheder, og </P>  \r\n\r\n<P CLASS=PUNKT> <B>2.</B> inden kontrollen med et luftfartøj overdrages til  \r\n\r\n sådanne enheder. </P>  \r\n\r\n<P>6.3.2 Oplysninger om luftfartøjers bevægelse samt oversigt over  \r\n\r\n klareringer, som er udstedt til de pågældende luftfartøjer, skal forefindes,  \r\n\r\n således at en analyse hurtigt kan foretages med det formål at sikre en  \r\n\r\n hensigtsmæssig strøm af lufttrafik under anvendelse af fornøden adskillelse.  \r\n\r\n</P>  \r\n\r\n<P>6.3.3 Klareringer udstedt af flyvekontrolenheder skal tilvejebringe  \r\n\r\n adskillelse </P>  \r\n\r\n<P>a. mellem kontrollerede IFR-flyvninger, </P>  \r\n\r\n<P>b. mellem en kontrolleret IFR-flyvning og en kontrolleret VFR-flyvning,  \r\n\r\n herunder en speciel VFR-flyvning, og </P>  \r\n\r\n<P>c. mellem specielle VFR-flyvninger. </P>  \r\n\r\n<P>Dog kan der i de tilfælde, der er anført under a og b, når et luftfartøj  \r\n\r\n anmoder om dette, udstedes klareringer, som ikke tilvejebringer adskillelse,  \r\n\r\n for en nærmere angivet del af flyvningen, der udføres under visuelle  \r\n\r\n vejrforhold og under FL 200. </P>  \r\n\r\n<P>6.3.4 Adskillelse skal tilvejebringes på mindst en af følgende måder: </P>  \r\n\r\n<P>a. Højdeadskillelse opnået ved tildeling af forskellige flyvehøjder valgt  \r\n\r\n fra tabel over marchhøjder i BL 7-13. Dog skal flyvehøjders korrelation til  \r\n\r\n flyvevej ikke anvendes, når anden fremgangsmåde er angivet i vedkommende AIP  \r\n\r\n eller i klareringen. </P>  \r\n\r\n<P>b. Horisontal adskillelse, opnået ved tilvejebringelse af </P>  \r\n\r\n<P CLASS=PUNKT> <B>1.</B> længdeadskillelse ved bibeholdelse af intervaller,  \r\n\r\n udtrykt i tid eller distance, mellem luftfartøjer, der flyver på samme,  \r\n\r\n skærende eller modsatte flyveveje, eller </P>  \r\n\r\n<P CLASS=PUNKT> <B>2.</B> sideadskillelse ved bibeholdelse af luftfartøjer på  \r\n\r\n forskellige ruter eller i forskellige geografiske områder. </P>  \r\n\r\n<P>c. Kombineret adskillelse, bestående af en kombination af højdeadskillelse  \r\n\r\n og horisontal adskillelse. Kombineret adskillelse må kun anvendes på basis af  \r\n\r\n regionale aftaler. </P>  \r\n\r\n<P>6.4 Adskillelsesminima </P>  \r\n\r\n<P>6.4.1 De adskillelsesminima, der anvendes inden for et givet luftrum, skal  \r\n\r\n være i overensstemmelse med de adskillelsesminima, der er anført i ICAO Doc  \r\n\r\n 4444 eller fastsat ved regionale aftaler. </P>  \r\n\r\n<P>6.4.1.1 Valget af adskillelsesminima skal foretages i samråd med de  \r\n\r\n ATS-myndigheder, som er ansvarlige for udøvelsen af lufttrafiktjeneste i  \r\n\r\n tilstødende luftrum, når </P>  \r\n\r\n<P>a. trafik vil passere fra det ene luftrum til det andet, eller </P>  \r\n\r\n<P>b. ruter er tættere til den fælles grænse mellem tilstødende luftrum end  \r\n\r\n de adskillelsesminima, som anvendes i pågældende tilfælde. </P>  \r\n\r\n<P>6.4.2 Oplysninger om de anvendte adskillelsesminima og deres  \r\n\r\n anvendelsesområde skal publiceres for de berørte lufttrafiktjenesteenheder og  \r\n\r\n i AIP. </P>  \r\n\r\n<P>6.5 Ansvar for kontrol </P>  \r\n\r\n<P>6.5.1 En kontrolleret flyvning skal til enhver tid kun kontrolleres af en  \r\n\r\n flyvekontrolenhed. </P>  \r\n\r\n<P>6.5.2 Ansvar for kontrollen med samtlige luftfartøjer, der flyver inden  \r\n\r\n for et nærmere bestemt luftrum, skal overdrages en enkelt flyvekontrolenhed.  \r\n\r\n Kontrollen med et enkelt eller flere luftfartøjer kan dog overdrages til  \r\n\r\n andre flyvekontrolenheder under den forudsætning, at der er sikret  \r\n\r\n koordination mellem de berørte enheder. </P>  \r\n\r\n<P>6.6 Overdragelse af ansvaret for kontrollen </P>  \r\n\r\n<P>Bestemmelser for overdragelse af kontrol og kommunikation skal fremgå af  \r\n\r\n samarbejdsaftaler mellem de enkelte lufttrafiktjenesteenheder og skal optages  \r\n\r\n i lokale ATS-instrukser. </P>  \r\n\r\n<P>6.7 Klareringer </P>  \r\n\r\n<P>6.7.1 Klareringer skal udstedes alene med det formål at opfylde de krav,  \r\n\r\n som udøvelse af flyvekontroltjeneste stiller. </P>  \r\n\r\n<P>6.7.2 Klareringens indhold </P>  \r\n\r\n<P>6.7.2.1 En klarering skal angive </P>  \r\n\r\n<P>a. luftfartøjsidentitetsbetegnelse, som anført i flyveplanen, </P>  \r\n\r\n<P>b. klareringsgrænse, </P>  \r\n\r\n<P>c. flyverute, </P>  \r\n\r\n<P>d. flyvehøjde for hele ruten eller for dele deraf og om nødvendigt  \r\n\r\n ændringer af flyvehøjde og </P>  \r\n\r\n<P>e. nødvendige instrukser eller oplysninger om andre forhold, f.eks.  \r\n\r\n manøvrer i forbindelse med ind- og udflyvning, kommunikation eller  \r\n\r\n tidspunktet, hvor klareringen udløber. </P>  \r\n\r\n<P>6.7.3 Klareringer til supersoniske flyvninger </P>  \r\n\r\n<P>6.7.3.1 Klarering til udførelse af supersonisk flyvning over dansk område  \r\n\r\n må ikke udstedes. </P>  \r\n\r\n<P>Anm.: Dansk område omfatter dansk territorium, herunder dansk  \r\n\r\n territorialfarvand. </P>  \r\n\r\n<P>6.7.3.2 Klarering i forbindelse med acceleration fra subsonisk til  \r\n\r\n supersonisk flyvning skal være gældende, indtil luftfartøjet er etableret med  \r\n\r\n supersonisk hastighed. </P>  \r\n\r\n<P>6.7.3.3 Klarering i forbindelse med deceleration fra supersonisk til  \r\n\r\n subsonisk flyvning skal være gældende, indtil luftfartøjet er etableret med  \r\n\r\n subsonisk hastighed. </P>  \r\n\r\n<P>6.7.4 Koordination af klareringer </P>  \r\n\r\n<P>6.7.4.1 En klarering skal koordineres mellem flyvekontrolenheder for at  \r\n\r\n gælde for et luftfartøjs hele flyverute eller en nærmere angivet del heraf i  \r\n\r\n henhold til pkt. 6.7.4.2 - pkt. 6.7.4.5. </P>  \r\n\r\n<P>6.7.4.2 Et luftfartøj skal have klarering for hele flyveruten til  \r\n\r\n bestemmelsesstedet, </P>  \r\n\r\n<P>a. når det er sandsynligt, at forudgående koordination vil finde sted  \r\n\r\n mellem kontrolenhederne, under hvis kontrol luftfartøjet efterhånden vil  \r\n\r\n komme, eller </P>  \r\n\r\n<P>b. når det forud for start har været muligt at koordinere klareringen  \r\n\r\n mellem de enheder, som vil få kontrol med luftfartøjet. </P>  \r\n\r\n<P>6.7.4.3 Hvis koordination i henhold til pkt. 6.7.4.2 ikke er eller kan  \r\n\r\n forventes foretaget, skal luftfartøjet kun gives klarering til det sted,  \r\n\r\n hvortil koordination efter al sandsynlighed vil kunne foregå. Før eller ved  \r\n\r\n ankomsten til sådant sted skal der efter omstændighederne gives luftfartøjet  \r\n\r\n yderligere klarering eller venteinstruktioner. </P>  \r\n\r\n<P>6.7.4.4 Hvis et luftfartøj p åtænker at starte fra en flyveplads i et  \r\n\r\n kontrolområde og flyve ind i et andet kontrolområde inden for 30 minutter  \r\n\r\n eller på et sådant andet tidspunkt, som er aftalt mellem kontrolcentralerne,  \r\n\r\n skal koordination med kontrolcentralen i dette andet område være foretaget,  \r\n\r\n før der gives startklarering. </P>  \r\n\r\n<P>6.7.4.5 Når et luftfartøj påtænker at forlade et kontrolområde og derved  \r\n\r\n et kontrolleret luftrum samt derefter flyve ind i samme eller et andet  \r\n\r\n kontrolområde, kan der udstedes en klarering fra startsted til  \r\n\r\n bestemmelsessted. En sådan klarering er kun gældende for de dele af  \r\n\r\n flyvningen, der foregår inden for kontrolleret luftrum, og forudsætter  \r\n\r\n koordination med efterfølgende lufttrafiktjenesteenheder. </P>  \r\n\r\n<P>6.8 Regulering af trafikintensiteten </P>  \r\n\r\n<P>Når det kan forudses, at trafik udover den, som allerede er accepteret,  \r\n\r\n ikke kan afvikles inden for et vist tidsrum, ved et bestemt sted eller kun  \r\n\r\n kan afvikles i et vist omfang, skal der ske underretning til  \r\n\r\n flyvekontrolenheder, luftfartsforetagender og luftfartøjer, der kan blive  \r\n\r\n berørt af, at der forventes betydelig forsinkelse. Der kan udstedes særlige  \r\n\r\n restriktioner gældende for yderligere trafik i et nærmere angivet tidsrum med  \r\n\r\n den hensigt at undgå alt for store forsinkelser for luftfartøjer i luften.  \r\n\r\n</P>  \r\n\r\n<P>6.9 Kontrol med personer og køretøjer </P>  \r\n\r\n<P>6.9.1 Færdsel på manøvreområdet, herunder bugsering af luftfartøjer, må  \r\n\r\n kun foregå efter tilladelse fra kontroltårnet. </P>  \r\n\r\n<P>6.9.2 Når der anvendes særlige procedurer på grund af dårlige  \r\n\r\n sigtbarhedsforhold, </P>  \r\n\r\n<P>a. skal antallet af personer og køretøjer på manøvreområdet indskrænkes  \r\n\r\n mest muligt, </P>  \r\n\r\n<P>b. skal der tages særligt hensyn til at beskytte  \r\n\r\n instrumentlandingssystemets følsomme områder, når der finder kategori II  \r\n\r\n eller kategori III operationer sted, og </P>  \r\n\r\n<P>c. kan der kræves indført minimumsadskillelse mellem køretøjer og  \r\n\r\n luftfartøjer under kørsel. </P>  \r\n\r\n<P>6.9.2.1 Kriterierne for at bringe særlige procedurer i anvendelse samt den  \r\n\r\n minimumsadskillelse der skal anvendes, skal indeholdes i lokale  \r\n\r\n ATS-instrukser. </P>  \r\n\r\n<P>6.9.3 Færdsel på manøvreområdet sker i henhold til flyvepladsreglementet.  \r\n\r\n Medmindre andre instruktioner er udstedt af kontroltårnet, følges nedennævnte  \r\n\r\n regler, jf. dog pkt. 6.9.4: </P>  \r\n\r\n<P>a. For luftfartøjer, der manøvrerer ved egen kraft, har al anden færdsel  \r\n\r\n ubetinget vigepligt. </P>  \r\n\r\n<P>b. For personer og køretøjer, der vejleder et manøvrerende luftfartøj, har  \r\n\r\n al anden færdsel end den, der er nævnt under a, ubetinget vigepligt. </P>  \r\n\r\n<P>c. Færdsel mellem et manøvrerende luftfartøj og personer eller køretøjer,  \r\n\r\n som vejleder dette, er forbudt. </P>  \r\n\r\n<P>d. For luftfartøjer, der er under bugsering, har al anden færdsel end den,  \r\n\r\n der er nævnt under a og b, ubetinget vigepligt. </P>  \r\n\r\n<P>e. For brand- og redningskøretøjer samt lodskøretøjer under udrykning har  \r\n\r\n al anden færdsel end den, der er nævnt under a, b og d, ubetinget vigepligt.  \r\n\r\n</P>  \r\n\r\n<P>6.9.4 Brand- og redningskøretøjer samt lodskøretøjer under udrykning skal,  \r\n\r\n hvis det er muligt, gives forret for al anden trafik på jorden. </P>  \r\n\r\n<P CLASS=PUNKT> <B>7.</B> Flyveinformationstjeneste </P>  \r\n\r\n<P>7.1 Anvendelse </P>  \r\n\r\n<P>7.1.1 Flyveinformationstjeneste skal ydes til alle luftfartøjer, som må  \r\n\r\n formodes at blive berørt af oplysningerne, jf. pkt. 7.2, og </P>  \r\n\r\n<P>a. til hvilke der ydes flyvekontroltjeneste, eller </P>  \r\n\r\n<P>b. som de pågældende lufttrafiktjenesteenheder på anden måde har kendskab  \r\n\r\n til. </P>  \r\n\r\n<P>7.1.2 Hvor lufttrafiktjenesteenheder udøver både flyveinformationstjeneste  \r\n\r\n og flyvekontroltjeneste, har udøvelse af flyvekontroltjeneste normalt forret  \r\n\r\n for udøvelse af flyveinformationstjeneste, når som helst flyvekontroltjeneste  \r\n\r\n måtte nødvendiggøre det. Dog kan luftfartøjer under slutindflyvning, landing,  \r\n\r\n start og stigning have behov for flyveinformationstjeneste forud for  \r\n\r\n flyvekontroltjeneste. </P>  \r\n\r\n<P>7.2 Flyveinformationstjenestens omfang </P>  \r\n\r\n<P>7.2.1 Flyveinformationstjeneste omfatter afgivelse af </P>  \r\n\r\n<P>a. SIGMET-oplysninger, </P>  \r\n\r\n<P>b. oplysninger om tegn på vulkansk aktivitet, vulkansk udbrud og vulkansk  \r\n\r\n askesky, for hvilke der ikke allerede er udstedt SIGMET-oplysninger eller  \r\n\r\n NOTAM, </P>  \r\n\r\n<P>c. oplysninger om forandringer i navigationshjælpemidlers brugbarhed, </P>  \r\n\r\n<P>d. oplysninger om forandring i flyvepladsers og deres tilhørende  \r\n\r\n hjælpemidlers tilstand, herunder oplysning om trafikområdernes tilstand, når  \r\n\r\n disse områder er dækket af sne, is eller vand, </P>  \r\n\r\n<P>e. oplysninger om ubemandede friballoner eller </P>  \r\n\r\n<P>f. enhver oplysning, der må formodes at berøre sikkerheden. </P>  \r\n\r\n<P>7.2.2 Flyveinformationstjeneste, der ydes til IFR-flyvninger skal ud over,  \r\n\r\n hvad der er anført i pkt. 7.2.1, omfatte oplysninger vedrørende: </P>  \r\n\r\n<P>a. Rapporterede vejrforhold eller vejrudsigter for start- og  \r\n\r\n bestemmelsessteder efter anmodning fra luftfartøjet samt for alternative  \r\n\r\n flyvepladser og </P>  \r\n\r\n<P>b. kollisionsfare for luftfartøjer, der flyver uden for kontrolområder og  \r\n\r\n kontrolzoner. </P>  \r\n\r\n<P>7.2.3 Flyveinformationstjeneste, der ydes til VFR-flyvninger skal ud over,  \r\n\r\n hvad der er anført i punkt 7.2.1, omfatte afgivelse af foreliggende  \r\n\r\n oplysninger vedrørende sådanne vejrforhold på flyveruten, som må formodes at  \r\n\r\n gøre flyvning efter visuelflyvereglerne umulig. </P>  \r\n\r\n<P>7.2.4 Lufttrafiktjenesteenheder skal så hurtigt som muligt sende rapporter  \r\n\r\n om andre forhold af betydning for lufttrafikkens afvikling (specielle  \r\n\r\n flyverapporter) til andre berørte luftfartøjer, til det tilknyttede  \r\n\r\n meteorologiske kontor og til andre berørte lufttrafiktjenesteenheder. </P>  \r\n\r\n<P CLASS=PUNKT> <B>8.</B> Alarmeringstjeneste </P>  \r\n\r\n<P>8.1 Anvendelse </P>  \r\n\r\n<P>8.1.1 Alarmeringstjeneste skal ydes til </P>  \r\n\r\n<P>a. alle luftfartøjer, der har afgivet flyveplan, og </P>  \r\n\r\n<P>b. alle luftfartøjer, som lufttrafiktjenesteenhederne på anden måde har  \r\n\r\n kendskab til. </P>  \r\n\r\n<P>8.1.2 Flyveinformationscentralen eller kontrolcentralen er det centrale  \r\n\r\n sted for indsamling af alle oplysninger vedrørende en kritisk situation for  \r\n\r\n et luftfartøj, der flyver inden for ansvarsområdet, samt for videre afgivelse  \r\n\r\n af oplysninger til redningscentralen. </P>  \r\n\r\n<P>8.1.3 Hvis en lufttrafiktjenesteenhed bliver bekendt med, at et luftfartøj  \r\n\r\n befinder sig i en kritisk situation, skal enheden omgående underrette  \r\n\r\n flyveinformations- eller kontrolcentralen, som derefter underretter  \r\n\r\n redningscentralen. Underretning af flyveinformations-, kontrol- eller  \r\n\r\n redningscentral kræves ikke, hvis den kritiske situation er af en sådan art,  \r\n\r\n at underretning vil være overflødig. </P>  \r\n\r\n<P>8.1.3.1 Uanset pkt. 8.1.3 skal lufttrafiktjenesteenheden, når situationen  \r\n\r\n kræver det, først iværksætte lokal alarmeringsplan. </P>  \r\n\r\n<P>8.2 Anmeldelse til redningscentralen </P>  \r\n\r\n<P>8.2.1 Flyveinformations- eller kontrolcentralen skal omgående underrette  \r\n\r\n redningscentralen, når et luftfartøj i henhold til følgende anses for at være  \r\n\r\n i en kritisk situation: </P>  \r\n\r\n<P>a. Uvishedsfasen (INCERFA) foreligger, når </P>  \r\n\r\n<P CLASS=PUNKT> <B>1.</B> ingen melding er modtaget fra et luftfartøj inden  \r\n\r\n for 30 minutter efter det tidspunkt, hvor en melding skulle være modtaget,  \r\n\r\n eller fra det tidspunkt, hvor et resultatløst forsøg på at etablere  \r\n\r\n forbindelse blev gjort første gang, regnet fra det tidligste af disse  \r\n\r\n tidspunkter, eller </P>  \r\n\r\n<P CLASS=PUNKT> <B>2.</B> et luftfartøj ikke ankommer inden for 30 minutter  \r\n\r\n efter det beregnede ankomsttidspunkt, som sidst er meddelt til eller beregnet  \r\n\r\n af lufttrafiktjenesteenheden, regnet fra det seneste af disse tidspunkter.  \r\n\r\n</P>  \r\n\r\n<P>b. Beredskabsfasen (ALERFA) foreligger, når </P>  \r\n\r\n<P CLASS=PUNKT> <B>1.</B> det efter uvishedsfasen ikke lykkes at etablere  \r\n\r\n forbindelse med luftfartøjet eller forespørgsel hos andre relevante kilder  \r\n\r\n ikke resulterer i nye oplysninger om luftfartøjet, </P>  \r\n\r\n<P CLASS=PUNKT> <B>2.</B> et luftfartøj er overdraget til kontroltårnet eller  \r\n\r\n AFIS-enheden og ikke lander inden for 5 minutter efter det beregnede  \r\n\r\n landingstidspunkt, og forbindelsen med luftfartøjet ikke har kunnet  \r\n\r\n genetableres, </P>  \r\n\r\n<P CLASS=PUNKT> <B>3.</B> der er modtaget oplysninger, som indikerer, at  \r\n\r\n luftfartøjets luftdygtighed er blevet forringet, dog ikke i en sådan grad, at  \r\n\r\n en nødlanding er sandsynlig, eller </P>  \r\n\r\n<P CLASS=PUNKT> <B>4.</B> et luftfartøj vides eller formodes at være udsat  \r\n\r\n for en ulovlig handling. </P>  \r\n\r\n<P>c. Nødfasen (DETRESFA) foreligger, når </P>  \r\n\r\n<P CLASS=PUNKT> <B>1.</B> yderligere forsøg på at etablere forbindelse med  \r\n\r\n luftfartøjet efter beredskabsfasen viser sig resultatløse, og omfattende  \r\n\r\n forespørgsler gør det sandsynligt, at luftfartøjet er i nød, </P>  \r\n\r\n<P CLASS=PUNKT> <B>2.</B> brændstofbeholdningen må anses for at være opbrugt  \r\n\r\n eller utilstrækkelig til, at luftfartøjet kan nå i sikkerhed, </P>  \r\n\r\n<P CLASS=PUNKT> <B>3.</B> der modtages oplysninger, hvoraf det fremgår, at  \r\n\r\n luftfartøjets luftdygtighed er blevet forringet i sådan en grad, at en  \r\n\r\n nødlanding må forventes, eller </P>  \r\n\r\n<P CLASS=PUNKT> <B>4.</B> der modtages oplysninger om, eller der er rimelig  \r\n\r\n vished for, at luftfartøjet er ved at nødlande eller har foretaget en  \r\n\r\n nødlanding. </P>  \r\n\r\n<P>8.2.2 Anmeldelsen til redningscentralen skal indeholde de af følgende  \r\n\r\n oplysninger, som foreligger og i den anførte rækkefølge: </P>  \r\n\r\n<P>a. kodeordet INCERFA, ALERFA eller DETRESFA i overensstemmelse med den  \r\n\r\n kritiske situation, </P>  \r\n\r\n<P>b. enhed og person, der anmelder, </P>  \r\n\r\n<P>c. den kritiske situations art, </P>  \r\n\r\n<P>d. væsentlige oplysninger fra flyveplanen, </P>  \r\n\r\n<P>e. den enhed, som sidst havde forbindelse med luftfartøjet, tidspunktet  \r\n\r\n herfor samt den benyttede frekvens, </P>  \r\n\r\n<P>f. sidste positionsrapport, og hvorledes positionen har været bestemt,  \r\n\r\n</P>  \r\n\r\n<P>g. luftfartøjets farve og typiske kendetegn, </P>  \r\n\r\n<P>h. hvilke forholdsregler der er taget af den enhed der rapporterer, og  \r\n\r\n</P>  \r\n\r\n<P>i. andre betydningsfulde oplysninger. </P>  \r\n\r\n<P>8.2.3 Endvidere skal der til redningscentralen snarest afgives enhver  \r\n\r\n nyttig supplerende oplysning, især vedrørende den kritiske situations  \r\n\r\n udvikling gennem de forskellige faser, eller oplysning om, at den kritiske  \r\n\r\n situation ikke længere består. Annullering af en aktion påbegyndt af  \r\n\r\n redningscentralen påhviler denne central. </P>  \r\n\r\n<P>8.2.4 Oplysninger, der gives til redningscentralen af en kontrolcentral  \r\n\r\n eller en flyveinformationscentral, skal, hvis det er relevant, gives til  \r\n\r\n luftfartsforetagendet. </P>  \r\n\r\n<P CLASS=PUNKT> <B>9.</B> Kritiske situationer m.v. </P>  \r\n\r\n<P>9.1 Et luftfartøj, som vides eller formodes at befinde sig i en kritisk  \r\n\r\n situation, herunder at være udsat for en ulovlig handling, skal gives forret  \r\n\r\n for andre luftfartøjer. </P>  \r\n\r\n<P>9.2 Der skal fastsættes regler for forhold i forbindelse med vildfarne  \r\n\r\n eller uidentificerede luftfartøjer samt interception af civile luftfartøjer.  \r\n\r\n Disse regler skal være i overensstemmelse med de fremgangsmåder, der er  \r\n\r\n vedtaget af ICAO. </P>  \r\n\r\n<P>9.3 Når en kritisk situation anses for at være til stede, skal  \r\n\r\n luftfartøjets flyvevej markeres på et kort eller registreres på anden vis for  \r\n\r\n at kunne bestemme luftfartøjets fremtidige sandsynlige position samt den  \r\n\r\n maksimale flyvedistance fra den sidst kendte position. Hvis det skønnes  \r\n\r\n nødvendigt, skal flyveveje for andre luftfartøjer, som er i nærheden af det  \r\n\r\n pågældende luftfartøj, også registreres for at kunne bestemme deres  \r\n\r\n fremtidige sandsynlige positioner samt maksimale aktionstid. </P>  \r\n\r\n<P>9.4 Alle tilgængelige kommunikationshjælpemidler skal anvendes i  \r\n\r\n bestræbelserne på at etablere og opretholde forbindelse med et luftfartøj,  \r\n\r\n der befinder sig i en kritisk situation, samt på at fremskaffe oplysninger om  \r\n\r\n luftfartøjet. </P>  \r\n\r\n<P>9.4.1 Når det formodes, at et luftfartøj er udsat for en ulovlig handling,  \r\n\r\n må arten af den kritiske situation ikke omtales på radiotelefoni, medmindre  \r\n\r\n den tidligere under radioforbindelsen er blevet nævnt af det pågældende  \r\n\r\n luftfartøj, og der er vished for, at en sådan omtale ikke vil forværre  \r\n\r\n situationen. </P>  \r\n\r\n<P CLASS=PUNKT> <B>10.</B> Videregivelse af meteorologiske oplysninger til  \r\n\r\n det meteorologiske kontor </P>  \r\n\r\n<P>For at sikre, at luftfartøjer kan modtage de seneste vejroplysninger for  \r\n\r\n flyvninger, skal der træffes foranstaltninger, således at  \r\n\r\n lufttrafiktjenestens personale så hurtigt som muligt videregiver oplysninger  \r\n\r\n til det tilknyttede meteorologiske kontor om </P>  \r\n\r\n<P>a. nærmere aftalte meteorologiske fænomener, som er observeret af  \r\n\r\n lufttrafiktjenestens personale eller rapporteret af luftfartøjer, </P>  \r\n\r\n<P>b. meteorologiske fænomener, som er af operationel betydning, og som enten  \r\n\r\n er observeret af lufttrafiktjenestens personale eller rapporteret af  \r\n\r\n luftfartøjer, og som ikke er indeholdt i den meteorologiske melding for en  \r\n\r\n flyveplads, og </P>  \r\n\r\n<P>c tegn på vulkansk aktivitet, vulkansk udbrud og vulkansk askesky. </P>  \r\n\r\n<P CLASS=PUNKT> <B>11.</B> Samarbejde med militære myndigheder </P>  \r\n\r\n<P>11.1 Der skal etableres og opretholdes et nært samarbejde med de militære  \r\n\r\n myndigheder, der er ansvarlige for aktiviteter, som kan berøre civil  \r\n\r\n luftfart. </P>  \r\n\r\n<P>11.2 For at opnå en sikker og glidende strøm af civile luftfartøjer skal  \r\n\r\n der træffes foranstaltninger, som tillader, at relevante oplysninger hurtigt  \r\n\r\n kan udveksles mellem lufttrafiktjenesteenheder og militære enheder. </P>  \r\n\r\n<P>11.3 Der skal fastsættes lokale fremgangsmåder for enten rutinemæssigt  \r\n\r\n eller efter anmodning at forsyne de militære enheder med relevante  \r\n\r\n flyveplaner og andre oplysninger vedrørende civile luftfartøjer. </P>  \r\n\r\n<P>11.4 Særlige fremgangsmåder skal fastsættes for at sikre, </P>  \r\n\r\n<P>a. at lufttrafiktjenesteenheder bliver underrettet, hvis en militær enhed  \r\n\r\n observerer, at et luftfartøj, som er eller formodes at være et civilt  \r\n\r\n luftfartøj, nærmer sig eller flyver inden for et område, hvor interception  \r\n\r\n kan blive nødvendig, og </P>  \r\n\r\n<P>b. at alle muligheder for at fastslå et luftfartøjs identitet og yde  \r\n\r\n navigationsassistance prøves for at undgå, at interception bliver nødvendig.  \r\n\r\n</P>  \r\n\r\n<P CLASS=PUNKT> <B>12.</B> Koordination af aktiviteter, som udgør mulig fare  \r\n\r\n for luftfarten </P>  \r\n\r\n<P>12.1 Aktiviteter, som udgør mulig fare for lufttrafikken, skal koordineres  \r\n\r\n så betids, at det er muligt at publicere oplysninger vedrørende aktiviteterne  \r\n\r\n i overensstemmelse med bestemmelserne i ICAO Annex 15. Det er koordinationens  \r\n\r\n formål at tilvejebringe en sådan tilrettelæggelse, at fare for lufttrafik  \r\n\r\n undgås, og at normale operationer med lufttrafik berøres mindst muligt. </P>  \r\n\r\n<P>12.2 Under tilrettelæggelsen skal følgende iagttages: </P>  \r\n\r\n<P>a. Medmindre der ikke eksisterer andre muligheder, bør de steder eller  \r\n\r\n områder, hvor aktiviteterne skal foregå, samt tidspunkt for og varighed af  \r\n\r\n aktiviteterne vælges således, at man undgår </P>  \r\n\r\n<P CLASS=PUNKT> <B>1.</B> at lukke eller ændre etablerede ATS-ruter, </P>  \r\n\r\n<P CLASS=PUNKT> <B>2.</B> at blokere de mest økonomiske flyvehøjder og </P>  \r\n\r\n<P CLASS=PUNKT> <B>3.</B> at forsinke regelmæssige flyvninger. </P>  \r\n\r\n<P>b. Det luftrum, der fastsættes til aktiviteternes udførelse, bør være så  \r\n\r\n lille som muligt. </P>  \r\n\r\n<P>c. Der bør tilvejebringes direkte kommunikation med den organisation eller  \r\n\r\n enhed, som udfører aktiviteterne, for det tilfælde, at nødsituationer eller  \r\n\r\n andre uforudsete omstændigheder kræver, at aktiviteterne indstilles. </P>  \r\n\r\n<P CLASS=PUNKT> <B>13.</B> Dispensation </P>  \r\n\r\n<P>Statens Luftfartsvæsen kan i særlige tilfælde dispensere fra  \r\n\r\n bestemmelserne i denne BL. </P>  \r\n\r\n<P CLASS=PUNKT> <B>14.</B> Klageadgang </P>  \r\n\r\n<P>Afgørelser truffet af Statens Luftfartsvæsen efter bestemmelserne i denne  \r\n\r\n BL kan påklages til Trafikministeriet. </P>  \r\n\r\n<P CLASS=PUNKT> <B>15.</B> Straf </P>  \r\n\r\n<P>Overtrædelse af bestemmelserne i pkt. 4.2 og 4.3 straffes med bøde. </P>  \r\n\r\n<P CLASS=PUNKT> <B>16.</B> Ikrafttræden </P>  \r\n\r\n<P>Denne BL træder i kraft den 3. maj 1990. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statens Luftfartsvæsen, den 4. april  \r\n\r\n 1990 </I> </P>  \r\n\r\n<P CLASS=UNDERSKREVET-AF ALIGN=CENTER>V.K.H. Eggers </P>  \r\n\r\n<P CLASS=MINISTER ALIGN=RIGHT>/M. Dambæk </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "B19901705505"
        },
        {
            "displayName": "Entydig dokumentidentifikation",
            "displayValue": "CM009303"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "21/01/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "17055"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "04/04/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Luftfartsvæsen, jf BEK nr 93 af 08/03/1982"
        },
        {
            "displayName": "Ressortministeriets journalnummer",
            "displayValue": "13-0401/07006"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}