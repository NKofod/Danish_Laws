{
    "id": 63953,
    "title": "Vejledning. Moms-udførsel af lystfartøjer ",
    "documentTypeId": "180",
    "isSagsforlobPeriodValid": false,
    "shortName": "VEJ nr 18313 af 28/02/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning. Moms-udførsel af lystfartøjer </H1>  \r\n\r\n<P></P>  \r\n\r\n<BR>  \r\n\r\n<P>Moms - udførsel af lystfartøjer </P>  \r\n\r\n<P>Denne vejledning indeholder de vigtigste regler om moms ved salg mv af  \r\n\r\n lystfartøjer til udlandet. Færøerne og Grønland sidestilles i denne  \r\n\r\n forbindelse med udlandet. </P>  \r\n\r\n<P>Vejledningen erstatter den meddelelse, som blev udsendt i januar 1976.  \r\n\r\n</P>  \r\n\r\n<P>Salg til udlandet </P>  \r\n\r\n<P>Der skal ikke beregnes moms af lystfartøjer, som en momsregistreret  \r\n\r\n virksomhed udfører til udlandet, når virksomheden kan fremlægge følgende  \r\n\r\n udførselsdokumentation: </P>  \r\n\r\n<P CLASS=PUNKT> <B>1.</B> Fakturakopi over de udførte fartøjer, </P>  \r\n\r\n<P CLASS=PUNKT> <B>2.</B> skriftlig ordre, korrespondance med køberen,  \r\n\r\n bankafregning o lign samt </P>  \r\n\r\n<P CLASS=PUNKT> <B>3.</B> udførselsangivelsens eksportørblanket forsynet med  \r\n\r\n attest fra den udførselskontrollerende myndighed. </P>  \r\n\r\n<P>Der skal heller ikke beregnes moms af arbejdsydelser på lystfartøjer, når  \r\n\r\n ydelserne præsteres for udenlandsk regning, og virksomheden efter  \r\n\r\n behandlingen udfører lystfartøjet til udlandet. Virksomheden skal kunne  \r\n\r\n fremlægge den under 1-3 nævnte dokumentation for udførslen. </P>  \r\n\r\n<P>Udførsel på egen køl </P>  \r\n\r\n<P>Salg af lystfartøjer, der udføres til udlandet på egen køl, kan ske uden  \r\n\r\n momsberegning, hvis følgende betingelser er opfyldt: </P>  \r\n\r\n<P>a. Køberen skal ved forevisning af pas, identitetskort eller anden  \r\n\r\n tilsvarende legitimation over for virksomheden (sælgeren) dokumentere at have  \r\n\r\n bopæl i udlandet. </P>  \r\n\r\n<P>b. Sælgeren skal på fakturaen angive køberens navn og adresse i udlandet.  \r\n\r\n Fakturaen skal i øvrigt indeholde de sædvanlige oplysninger om bl a  \r\n\r\n udstedelsesdato, fartøjets art og pris samt størrelsen af den moms, som skal  \r\n\r\n betales, såfremt den under punkt c og d nævnte dokumentation ikke  \r\n\r\n fremskaffes. </P>  \r\n\r\n<P>c. Der skal i forbindelse med fartøjets afsejling fra dansk toldområde  \r\n\r\n afgives sædvanlig udførselsangivelse til toldvæsenet. Angivelsen skal  \r\n\r\n udfyldes i den momsregistrerede sælgers navn og skal, efter at være forsynet  \r\n\r\n med toldvæsenets attestation for udførslen, vedlægges sælgerens momsregnskab  \r\n\r\n som dokumentation for udførslen. </P>  \r\n\r\n<P>d. Ved salg til personer med bopæl i et andet EF-land, i Finland, Norge  \r\n\r\n eller Sverige skal sælgeren senest 6 måneder efter leveringsdagen desuden  \r\n\r\n kunne fremlægge dokumentation for, at lystfartøjet er anmeldt til  \r\n\r\n toldmyndighederne i køberens hjemland. </P>  \r\n\r\n<P>Dokumentationen kan gives ved, at den udenlandske toldmyndighed på en kopi  \r\n\r\n af salgsfakturaen giver påtegning om anmeldelsen, eller ved en bekræftet kopi  \r\n\r\n af en toldkvittering, som den udenlandske toldmyndighed har udstedt for  \r\n\r\n fartøjet. </P>  \r\n\r\n<P>Hvis den momsregistrerede sælger ikke kan fremlægge dokumentation for  \r\n\r\n lystfartøjets udførsel eller eventuelle anmeldelse til den udenlandske  \r\n\r\n toldmyndighed, skal det momsbeløb, der er beregnet for fartøjet ved  \r\n\r\n leveringen, medregnes til sælgerens udgående moms (salgsmoms) for den  \r\n\r\n periode, hvori leveringen er sket (for de i punkt d nævnte tilfælde dog den  \r\n\r\n periode, hvori dokumentationsfristen udløber). </P>  \r\n\r\n<P>Reparationsarbejde mv </P>  \r\n\r\n<P>Reparationsarbejde mv på udenlandske lystfartøjer kan ske uden  \r\n\r\n momsberegning, når reparationsarbejdet mv sker for udenlandsk regning, og  \r\n\r\n fartøjet efter endt reparation udføres til udlandet. </P>  \r\n\r\n<P>Værfter og reparatører mv, der foretager reparationsarbejde mv på de  \r\n\r\n omhandlede fartøjer, skal før indførslen søge det lokale distriktstoldkammer  \r\n\r\n om en bevilling til midlertidig told- og momsfrihed for lystfartøjet. </P>  \r\n\r\n<P>Bevillingen indeholder bl a regler om afgivelse af fortoldningsbegæring  \r\n\r\n ved indførslen og om afgivelse af udførselsangivelse ved genudførslen. </P>  \r\n\r\n<P>Yderligere oplysninger </P>  \r\n\r\n<P>Yderligere oplysninger vil kunne fås ved det lokale distriktstoldkammer.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19871831360"
        },
        {
            "displayName": "Entydig dokumentidentifikation",
            "displayValue": "CM022974"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/07/1999"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18313"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "28/02/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Det lokale Toldkammer"
        },
        {
            "displayName": "Ressortministeriets journalnummer",
            "displayValue": "Y 105"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}