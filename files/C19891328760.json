{
    "id": 80412,
    "title": "Vejledning vedrørende administration af dispensationssager i tiden indtil 1. september 1989, som følge af lov nr. 381 af 7. juni 1989 ",
    "documentTypeId": "180",
    "isSagsforlobPeriodValid": false,
    "shortName": "VEJ nr 13287 af 27/06/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Vejledning vedrørende administration af  \r\n\r\n dispensationssager i tiden indtil 1. september 1989, som følge af lov nr. 381  \r\n\r\n af 7. juni 1989 </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>I overensstemmelse med lov nr. 381 af 7. juni 1989 om ændring af lov om  \r\n\r\n landbrugsejendomme ændres en række af landbrugslovens bestemmelser med  \r\n\r\n virkning fra 1. september 1989. </P>  \r\n\r\n<P>Landbrugsministeren har over for Folketinget Landbrugs- og Fiskeriudvalg  \r\n\r\n tilkendegivet, at de i lovforslaget indeholdte lempelser i videst muligt  \r\n\r\n omfang vil indgå ved behandlingen af dispensationssager i tiden, indtil de  \r\n\r\n nye bestemmelser træder i kraft. </P>  \r\n\r\n<P>Administration i overensstemmelse med ændringsloven kan i vidt omfang ske  \r\n\r\n i kraft af den nugældende lovs dispensationsmuligheder. Visse bestemmelser i  \r\n\r\n ændringsloven forudsætter dog udfyldende retningslinier, der forventes  \r\n\r\n udstedt i forbindelse med lovens ikrafttræden. </P>  \r\n\r\n<P>I tilfælde af tvivl om den nye retsstilling vil behandlingen af sager  \r\n\r\n efter aftale med ansøgeren kunne stilles i bero indtil 1. september 1989.  \r\n\r\n</P>  \r\n\r\n<P>Som vejledning for praksis indtil 1. september 1989 fastsættes følgende  \r\n\r\n retningslinier: </P>  \r\n\r\n<P>Områder, hvor dispensationspraksis umiddelbart kan tilrettelægges i  \r\n\r\n overensstemmelse med det vedtagne lovforslag. Landbrugspligten kan efter  \r\n\r\n ansøgning ophæves på ejendomme under 2 ha og på fredskovsarealer over 35 ha.  \r\n\r\n</P>  \r\n\r\n<P>Der kan meddeles tilladelse til frastykning af bygningssættet på en  \r\n\r\n landbrugsejendom, der ejes som ejendom nr. 2. Det er en betingelse, at der på  \r\n\r\n begge ejendomme tinglyses deklaration i overensstemmelse med § 8, stk. 4, i  \r\n\r\n den ændrede lov. </P>  \r\n\r\n<P>Samdrift kan tillades inden for rammerne af § 9, stk. 1 og 2, således som  \r\n\r\n disse bestemmelser fremstår efter lovændringen: Afstanden mellem ejendommenes  \r\n\r\n jorder må ikke overstige 10 km, og antallet af ejendomme i samdriften må som  \r\n\r\n hovedregel ikke overstige 5. </P>  \r\n\r\n<P>Forpagtning kan tillades inden for rammerne af § 11, stk. 1, således som  \r\n\r\n bestemmelsen fremstår efter lovændringen: Der bortses fra uddannelseskrav,  \r\n\r\n hvis ejendommens areal ikke overstiger 30 ha, og hvis der ikke er tale om  \r\n\r\n samdrift af mere end 30 ha. Afstandsgrænsen er forhøjet til 10 km.  \r\n\r\n Forpagtning kan desuden ske til et fællesskab, der opfylder betingelserne for  \r\n\r\n erhvervelse af ejendommen efter § 18 a, stk. 2, således som denne bestemmelse  \r\n\r\n fremstår efter lovændringen. </P>  \r\n\r\n<P>Landbrugsejendomme kan tillades nedlagt, uanset om der efter den gældende  \r\n\r\n lovs § 13 er tale om en &#187;bevaringsværdig driftsenhed&#171;. </P>  \r\n\r\n<P>Landbrugsejendomme kan tillades suppleret, uanset: </P>  \r\n\r\n<P>- den efter praksis gældende afstandsgrænse på 1 km (for dyrkningsjorder),  \r\n\r\n hvis afstanden fra ejendommens bygninger til de tilkøbte jorder ikke  \r\n\r\n overstiger 2 km </P>  \r\n\r\n<P>- den gældende arealgrænse for den supplerede ejendoms størrelse på 100  \r\n\r\n ha, hvis arealet ikke overstiger 125 ha, og </P>  \r\n\r\n<P>- den gældende arealgrænse for ejerens samlede arealbesiddelse på 100 ha,  \r\n\r\n hvis ejerens arealbesiddelse ikke overstiger 250 ha. </P>  \r\n\r\n<P>Ved erhvervelse af 1. ejendom kan dispenseres fra kravene om egen drift og  \r\n\r\n landmandsuddannelse, hvis arealet af ejendommen ikke overstiger 30 ha. </P>  \r\n\r\n<P>Ved erhvervelse af ejendom nr. 2 kan bortses fra kravet om jordbrug som  \r\n\r\n væsentligste erhverv. Hvis de 2 ejendommes areal tilsammen ikke overstiger 30  \r\n\r\n ha kan endvidere bortses fra kravene om egen drift og landmandsuddannelse.  \r\n\r\n Erhvervelse af ejendom nr. 2 kan tillades uanset overskridelse af  \r\n\r\n afstandsgrænsen på 5 km, hvis afstanden ikke overstiger 10 km. </P>  \r\n\r\n<P>Særligt om de i den nye lov indeholdte &#187;båndbestemmelser&#171; </P>  \r\n\r\n<P>På 3 punkter rummer den ændrede lov mulighed for meddelelse af tilladelse  \r\n\r\n udover lovens basisbestemmelser inden for forhøjede grænser, de såkaldte  \r\n\r\n båndbestemmelser. </P>  \r\n\r\n<P>Der er således mulighed for at meddele tilladelse til </P>  \r\n\r\n<P>- samdrift inden for en afstandsgrænse på 25 km </P>  \r\n\r\n<P>- sammenlægning inden for en afstandsgrænse på 3 km og </P>  \r\n\r\n<P>-erhvervelse af en eller to ejendomme op til et samlet areal af 50 ha  \r\n\r\n uanset manglende opfyldelse af kravene om egen drift og en  \r\n\r\n landmandsuddannelse. </P>  \r\n\r\n<P>Det fremgår af bemærkningerne til lovforslaget, at tilladelse i disse  \r\n\r\n tilfælde meddeles, medmindre særlige forhold taler imod. </P>  \r\n\r\n<P>Det har ikke været hensigten, at der centralt skal fastsættes bindende  \r\n\r\n retningslinier for udøvelsen af dette skøn, der efter ikrafttrædelsen af  \r\n\r\n ændringslovens administrationsbestemmelser vil blive udøvet af de stedlige  \r\n\r\n jordbrugskommissioner. Indtil gennemførelsen af den ændrede administration  \r\n\r\n finder Landbrugsministeriet, at tilladelser som hovedregel bør meddeles inden  \r\n\r\n for de angivne rammer, dog således at tilladelse ikke gives, hvis  \r\n\r\n jordlovsmyndighederne finder, at sagen rummer sådanne særlige omstændigheder,  \r\n\r\n der taler imod det ansøgte. </P>  \r\n\r\n<P>Områder, hvor der ikke findes grundlag for at ændre praksis i medfør af  \r\n\r\n den nugældende landbrugslov </P>  \r\n\r\n<P>I forbindelse med, at der gives mulighed for ophævelse af landbrugspligten  \r\n\r\n på ejendomme under 2 ha, tilsigtes i overensstemmelse med bemærkningerne til  \r\n\r\n lovforslaget en noget mere restriktiv praksis med hensyn til genoprettelse af  \r\n\r\n landbrugsejendomme, som efter supplering vil være under 2 ha. Denne stramning  \r\n\r\n af praksis vil først ske ved lovændringens ikrafttræden. </P>  \r\n\r\n<P>Der kan ikke meddeles tilladelse til skovtilplantning udover de fastsatte  \r\n\r\n begrænsninger i den gældende lov, idet der forventes udstedt en  \r\n\r\n bekendtgørelse, som nærmere regulerer adgangen til skovtilplantning. </P>  \r\n\r\n<P>Der findes ikke hjemmel til at dispensere fra den nugældende lovs  \r\n\r\n bestemmelser om de tidsrum, for hvilke forpagtningskontrakter vedrørende en  \r\n\r\n del af en landbrugsejendom kan indgås. </P>  \r\n\r\n<P>De nye regler om andelsbrug i § 18 a, stk. 2, kan først iværksættes, når  \r\n\r\n det ved bekendtgørelse er fastlagt, hvorledes kravet om deltagelse i den  \r\n\r\n daglige drift kan opfyldes. </P>  \r\n\r\n<P>Der er ikke grundlag for at meddele tilladelse til selskabers erhvervelse  \r\n\r\n af landbrugsejendomme i videre omfang end efter gældende praksis. En  \r\n\r\n bekendtgørelse om indberetningspligt i forbindelse med selskabserhvervelse er  \r\n\r\n under udarbejdelse. </P>  \r\n\r\n<P>Reglerne om fortrinsstilling til suppleringsjord </P>  \r\n\r\n<P>Ansøgninger, der medfører stilingtagen til naboers eventuelle  \r\n\r\n fortrinsstilling til suppleringsjord, rummer særlige vanskeligheder, dels  \r\n\r\n fordi sagerne berører flere parter med modstående interesser, dels fordi  \r\n\r\n lovændringen på visse punkter giver erhververen en bedre retsstilling, men  \r\n\r\n samtidig - med hensyn til muligheden for supplering op til 70 ha i kraft af  \r\n\r\n fortrinsstilling - tilgodeser naboerne. </P>  \r\n\r\n<P>Hvis ansøgningen om supplering eller erhvervelse af ejendom nr. 2 hviler  \r\n\r\n på en retshandel, der er indgået før lovforslagets fremsættelse den 22.  \r\n\r\n februar 1989 bedømmes spørgsmålet om fortrinsstilling normalt efter de  \r\n\r\n gældende regler. </P>  \r\n\r\n<P>Hvis retshandelen er indgået den 22. februar 1989 eller senere, men inden  \r\n\r\n ændringslovens ikrafttræden den 1. september 1989, følger det af  \r\n\r\n bemærkningerne til lovforslagets ikraftrædelsesbestemmelser, at en ansøgning  \r\n\r\n fra erhververen om anvendelse af de nye regler normalt vil kunne imødekommes.  \r\n\r\n Tilsvarende gælder i tilfælde, hvor ansøgningen ikke hviler direkte på nogen  \r\n\r\n retshandel (ved sammenlægning af to i forvejen lovligt ejede ejendomme). </P>  \r\n\r\n<P>Der er imdilertid ikke grundlag for på dette område allerede nu at træffe  \r\n\r\n afgørelser i overensstemmelse med de nye regler, og i sager, hvor disse skal  \r\n\r\n anvendes må meddelelse af afgørelse derfor bero til den 1. september 1989.  \r\n\r\n</P>  \r\n\r\n<P>Vilkår efter den hidtidige lovgivning </P>  \r\n\r\n<P>I det omfang kravene om jordbrug som væsentligste erhverv og om egen drift  \r\n\r\n (selv drive ejendommen) er ophævet ved ændringsloven, vil dette krav også  \r\n\r\n kunne bortfalde for personer, der i henhold til den hidtidige landbrugslov  \r\n\r\n var forpligtet til at opfylde dem. </P>  \r\n\r\n<P>Betingelser, der er stillet som vilkår i dispensationer og tilladelser, og  \r\n\r\n som ikke vil kunne stilles efter ændringslovens ikrafttræden, vil ligeledes  \r\n\r\n kunne bortfalde. </P>  \r\n\r\n<P>Opmærksomheden henledes på, at aldersgrænsen for medlemmerne af  \r\n\r\n Jordlovsudvalget og de hidtidige jordbrugskommissioner er ophævet i  \r\n\r\n overensstemmelse med Landbrugsministeriets bekendtgørelse nr. 395 af 7. juni  \r\n\r\n 1989. Landbrugsministeren har anmodet Søren Jensen om påny at varetage  \r\n\r\n opgaven som Jordlovsudvalgets formand. De øvrige medlemmer af  \r\n\r\n Jordlovsudvalget og jordbrugskommissionerne anmodes ligeledes om at fortsætte  \r\n\r\n deres virke uanset den tidligere gældende aldersgrænse. Jordbrugsdirektoratet  \r\n\r\n anmodes om at henlede jordbrugskommissionernes opmærksomhed på denne  \r\n\r\n anmodning. </P>  \r\n\r\n<P>Jordlovsudvalget og Jordbrugsdirektoratet er meddelt ovenstående i  \r\n\r\n ligelydende skrivelser. </P>  \r\n\r\n<P>P. M. V. </P>  \r\n\r\n<P>e.b. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19891328760"
        },
        {
            "displayName": "Entydig dokumentidentifikation",
            "displayValue": "CM039625"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "06/08/1999"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13287"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "27/06/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Landbrugsmin. j.nr. 88-311-101 afd. 3. kt."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}