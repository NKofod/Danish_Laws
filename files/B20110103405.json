{
    "id": 139152,
    "title": "Bekendtgørelse om anvendelse af naturgasforsyningsnettet og planer for det fremtidige behov for gastransmissionskapacitet",
    "documentTypeId": "60",
    "isSagsforlobPeriodValid": true,
    "shortName": "BEK nr 1034 af 04/11/2011",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Generelle bestemmelser</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Anvendelse af transmissionsnettet</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Planlægning og sikring af den nødvendige kapacitet m.v.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Klage- og ikrafttrædelsesbestemmelser</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om anvendelse af naturgasforsyningsnettet og planer for det fremtidige behov for gastransmissionskapacitet<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n<p class=\"Indledning2\">I medfør af § 10 a, § 11, stk. 2, § 12, stk. 3, § 12 a, stk. 3, § 23, stk. 3, § 41 a, stk. 1, § 45 a, stk. 4, § 52 og § 54 i lov om naturgasforsyning, jf. lovbekendtgørelse nr. 996 af 13. oktober 2011, og § 21 i lov om Energinet.dk, jf. lovbekendtgørelse nr. 224 af 16. marts 2009, fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Generelle bestemmelser</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Bekendtgørelsen finder anvendelse på transmissions-, distributions-, lager- og LNG-selskaber samt brugere af naturgastransmissionsnettet.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Transmissionsselskaber skal videregive oplysninger til udenlandske transmissionsselskaber i det omfang, det er nødvendigt for samarbejdet mellem disse eller varetagelsen af det modtagende transmissionsselskabs opgaver.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Pligten til at videregive oplysninger, som nævnt i stk. 1, gælder kun i det omfang, det modtagende transmissionsselskab er underlagt tilsvarende regler om videregivelse af oplysninger.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Distributions-, lager- og LNG-selskaber og brugere af transmissionsnettet skal videregive oplysninger til transmissionsselskaberne i det omfang, det er nødvendigt for transmissionsselskabernes udarbejdelse af forskrifter og planlægning, jf. kapitel 2 og 3, samt transmissionsselskabernes pligt til at offentliggøre informationer, jf. § 3.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Transmissionsselskaber skal offentliggøre informationer inden for selskabernes ansvarsområde, der kan have betydning for prisdannelsen på naturgasmarkedet.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> De i stk. 1 nævnte informationer skal være tilgængelige for alle brugere og potentielle brugere af naturgasforsyningssystemet.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Anvendelse af transmissionsnettet</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Parter, som har ret til reservation af transmissionskapacitet, skal medvirke til, at transmissionskapaciteten udnyttes fuldt ud.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> De i stk. 1 nævnte parter og brugere af naturgasforsyningssystemet skal efter forskrifter fastsat af transmissionsselskabet i medfør af § 5, stk. 1, anmelde planer for udnyttelse af transmissionskapaciteten til transmissionsselskabet, således at transmissionsselskabet efterfølgende har mulighed for at tilbyde uudnyttet og ledig kapacitet til anden side.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Transmissionsselskaberne skal efter drøftelse med distributions-, lager- og LNG-selskaber samt andre relevante markedsaktører udarbejdeforskrifter for benyttelsen af naturgasforsyningssystemet, som er nødvendige for, at transmissionsselskaberne kan varetage deres opgaver. Forskrifterne skal indeholde følgende:</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num1\">1)</span> Forskrifter for adgang til og benyttelse af naturgasforsyningssystemet (Regler for Gastransport).</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num2\">2)</span> Forskrifter for aktørernes forpligtelser, som sætter transmissionsselskabet i stand til at opretholde den tekniske kvalitet, forsyningssikkerhed, gaskvalitet og balance inden for det sammenhængende naturgasforsyningssystem.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> De forskrifter, som fastsættes i medfør af stk. 1, skal offentliggøres. Historiske forskrifter skal være tilgængelige for interesserede parter. Forskrifterne skal anmeldes til Energitilsynet.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Klager over forskrifter, som fastsættes efter stk. 1, kan indbringes for Energitilsynet. Energitilsynet kan give pålæg om ændring af forskrifterne.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Transmissionsselskaberne skal efter drøftelse med distributions-, lager- og LNG-selskaber samt andre relevante markedsaktører udarbejde en fælles måleforskrift til såvel afregnings- som systemdriftsformål, som er nødvendig for varetagelsen af transmissionsselskabernes opgaver. Måleforskriften skal indeholde krav til transmissions-, distributions-, lager- og LNG-selskabernes målinger af forbrug og naturgasudveksling, herunder krav til</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num1\">1)</span> omfanget af de målinger som selskaberne skal foretage, herunder i hvilken grad naturgasforbrug skal måles,</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num2\">2)</span> nøjagtigheden af de enkelte målinger under hensyntagen til regler fastlagt i medfør af anden lovgivning og</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num3\">3)</span> formidling af målinger til berørte parter, herunder inden for hvilke tidsfrister målingerne skal videreformidles.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> De forskrifter, som fastsættes i medfør af stk. 1, skal offentliggøres. Historiske forskrifter skal være tilgængelige for interesserede parter. Forskrifterne skal anmeldes til Energitilsynet.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Klager over forskrifter, som fastsættes efter stk. 1, kan indbringes for Energitilsynet. Energitilsynet kan give pålæg om ændring af forskrifterne.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Planlægning og sikring af den nødvendige kapacitet m.v.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Transmissionsselskaberne skal gennemføre en sammenhængende, helhedsorienteret planlægning, som kan danne grundlag for en vurdering af de aktuelle og fremtidige markedsforhold og forsyningssikkerheden samt vurdering af behovet for etablering af nye transmissionsnet samt ændring og sløjfning af eksisterende transmissionsnet.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Planlægningen udføres med en tidshorisont på mindst 10 år og kan belyse alternative udviklingsforløb.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Planlægningen udmøntes i en eller flere årlige planer, som indsendes til Energistyrelsen.</p>\r\n<p class=\"Stk2\">\r\n   <span class=\"StkNr\" id=\"Par7_Stk4\">Stk. 4.</span> Hvert andet år udarbejder transmissionsselskaberne endvidere 10-årige netudviklingsplaner, der indsendes til både Energistyrelsen og Energitilsynet.</p>\r\n<p class=\"Stk2\">\r\n   <span class=\"StkNr\" id=\"Par7_Stk5\">Stk. 5.</span> Transmissionsselskaberne offentliggør planerne og stiller dem til rådighed for brugerne af nettet.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Transmissionsselskaberne og Energistyrelsen drøfter hvert år det nærmere indhold i de i § 7, stk. 3, beskrevne planer. Energistyrelsen kan stille krav om, at planerne skal indeholde eller belyse yderligere emner, hvis dette er nødvendigt af hensyn til varetagelsen af Energistyrelsens tilsyn med transmissionselselskabernes virksomhed.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Når Energinet.dk har gennemført konkrete foranstaltninger på naturgasområdet for at sikre systemets integritet i en beredskabssituation i medfør af bekendtgørelse om beredskab for naturgassektoren, sender Energinet.dk snarest muligt en redegørelse herfor til Energitilsynet.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Energitilsynet overvåger transmissionsselskabernes 10-årige netudviklingsplaner, udarbejdet i medfør af § 7, stk. 4, og vurderer i sin årsberetning, jf. § 82, stk. 1, i lov om elforsyning, planernes forenelighed med de europæiske netudviklingsplaner, jf. artikel 8, stk. 3, litra b, i Europa-Parlamentets og Rådets forordning om betingelserne for adgang til naturgastransmissionsnet samt vurderer deres forenelighed med hensynet til fremme af et indre europæisk marked for naturgas. Denne vurdering kan omfatte anbefalinger til ændringer af transmissionsselskabernes netudviklingsplaner.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Energitilsynet overvåger de af Energinet.dk gennemførte foranstaltninger, jf. § 9, med henblik på at vurdere deres forenelighed med hensynet til fremme af et indre marked for naturgas i EU.</p>\r\n<p class=\"Stk2\">\r\n   <span class=\"StkNr\" id=\"Par10_Stk3\">Stk. 3.</span> På baggrund af Energitilsynets vurderinger, jf. stk. 1-2 kan tilsynet komme med henstillinger til transmissionsselskaberne og Energinet.dk med henblik på at fremme konkurrencen og undgå negative konsekvenser for samhandelen i EU.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Transmissionsselskaberne er ansvarlige for de nødvendige ændringer, sløjfninger og nyetablering af transmissionsnet i henhold til planlægningen, jf. § 7.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Energistyrelsen udøver på klima- energi- og bygningsministerens vegne de beføjelser, som ministeren tillægges i medfør af § 4, stk. 2-4, i lov om Energinet.dk, for så vidt angår udbygninger og ændringer af transmissionsnet, hvor omkostningerne vurderes at være mindre end 100 mio. kr.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Klage- og ikrafttrædelsesbestemmelser</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Klage over de afgørelser, som Energistyrelsen træffer i medfør af § 12, kan ikke indbringes for klima- energi- og bygningsministeren.</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Bekendtgørelsen træder i kraft den 15. november 2011.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Samtidig hermed ophæves bekendtgørelse nr. 1464 af 19. december 2005 om anvendelse af naturgasforsyningsnettet og planer for det fremtidige behov for gastransmissionskapacitet.</p><div class=\"Givet\" id=\"Givet\"><p class=\"Givet\" align=\"center\">Klima-, Energi- og Bygningsministeriet, den 4. november 2011</p><p class=\"Sign1\" align=\"center\">Martin Lidegaard</p><p class=\"Sign2\" align=\"right\">/ Ib Larsen</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2009/73/EF af 13. juli 2009 om fælles regler for det indre marked for naturgas og om ophævelse af direktiv 2003/55/EF, EU-Tidende 2009, nr. L 211, side 94.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/11/2011"
        },
        {
            "displayName": "Accession",
            "displayValue": "B20110103405"
        },
        {
            "displayName": "Entydig dokumentidentifikation",
            "displayValue": "BU000013"
        },
        {
            "displayName": "Dato for førstegangsindlæggelse",
            "displayValue": "11/11/2011"
        },
        {
            "displayName": "Dato for indlæggelse",
            "displayValue": "11/11/2011"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1034"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "04/11/2011"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Klima-, Energi- og Bygningsmin.,<br />Energistyrelsen, j.nr. 2203/1190-0106"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}