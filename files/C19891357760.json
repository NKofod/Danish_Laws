{
    "id": 80489,
    "title": "Vejledning om ydelse af produktionsrestitution til hvede-, majs-, ris-, brudris- og kartoffelstivelse eller visse heraf afledte produkter, der anvendes til fremstilling af visse godkendte færdigvarer ",
    "documentTypeId": "180",
    "isSagsforlobPeriodValid": false,
    "shortName": "VEJ nr 13577 af 01/10/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om ydelse af produktionsrestitution  \r\n\r\n til hvede-, majs-, ris-, brudris- og kartoffelstivelse eller visse heraf  \r\n\r\n afledte produkter, der anvendes til fremstilling af visse godkendte  \r\n\r\n færdigvarer </H1>  \r\n\r\n<P></P>  \r\n\r\n<BR>  \r\n\r\n<P>Denne vejledning erstatter tidligere udsendte vejledning nr. I-15/88 af 7.  \r\n\r\n november 1988. </P>  \r\n\r\n<P>Fremtidige ændringer til ordningen om ydelse af produktionsrestitution i  \r\n\r\n korn- og rissektoren vil almindeligvis blive udsendt som rettelsesblade til  \r\n\r\n denne vejledning. </P>  \r\n\r\n<P>Retsgrundlaget for ordningen om ydelse af produktionsrestitutioner i korn-  \r\n\r\n og rissektoren er angivet i bilag 1. </P>  \r\n\r\n<P CLASS=PUNKT> <B>1.</B> Anvendelsesområde </P>  \r\n\r\n<P>Genstand for ydelse af produktionsrestitution i henhold til bestemmelserne  \r\n\r\n i denne vejledning er stivelse af hvede, majs, ris, brudris, kartofler eller  \r\n\r\n visse heraf afledte produkter, der anvendes til fremstilling af visse  \r\n\r\n godkendte færdigvarer. </P>  \r\n\r\n<P CLASS=PUNKT> <B>2.</B> Definitioner </P>  \r\n\r\n<P>I denne vejledning forstås ved: </P>  \r\n\r\n<P>- Stivelse: Basisstivelse eller et produkt, der er afledt af stivelse, som  \r\n\r\n opført i bilag 2. </P>  \r\n\r\n<P>- Færdigvarer: Godkendte produkter, der henhører under toldpositionerne i  \r\n\r\n bilag 3. </P>  \r\n\r\n<P>- Fabrikanten: En juridisk eller fysisk person, der anvender stivelsen til  \r\n\r\n fremstilling af de godkendte færdigvarer. </P>  \r\n\r\n<P>- Produktionsår: Tiden fra 1. juli til 30. juni. </P>  \r\n\r\n<P CLASS=PUNKT> <B>3.</B> Formaliteter før produktionen påbegyndes. </P>  \r\n\r\n<P>Det er en betingelse for opnåelse af produktionsrestitution, at følgende  \r\n\r\n formaliteter er overholdt: </P>  \r\n\r\n<P>- Forinden produktionen af en færdigvare igangsættes, skal fabrikanten hos  \r\n\r\n toldvæsenet have meddelt bevilling til produktionsrestitution for stivelse,  \r\n\r\n der anvendes til fremstilling af visse godkendte færdigvarer. </P>  \r\n\r\n<P>- Forinden tilførslen af et parti stivelse, skal fabrikanten afgive et  \r\n\r\n udfyldt kontroleksemplar T5 til toldkammeret. </P>  \r\n\r\n<P>- Forinden selve forarbejdningen påbegyndes, skal EF-direktoratet fra  \r\n\r\n fabrikanten have modtaget en skriftlig ansøgning om udstedelse af  \r\n\r\n restitutionscertifikat. </P>  \r\n\r\n<P CLASS=PUNKT> <B>4.</B> Bevilling til produktionsrestitution for stivelse  \r\n\r\n</P>  \r\n\r\n<P>4.1. Forinden fremstillingen af færdigvarer påbegyndes, skal fabrikanten  \r\n\r\n hos toldvæsenet have meddelt bevilling til produktionsrestitution for  \r\n\r\n stivelse. </P>  \r\n\r\n<P>Ansøgning om bevilling skal indeholde følgende oplysninger: - Fabrikantens  \r\n\r\n navn og adresse samt virksomhedsnummer. </P>  \r\n\r\n<P>- Stivelsens art med angivelse af toldposition (KN-kode), som anført i  \r\n\r\n bilag 2. </P>  \r\n\r\n<P>- Færdigvarens art med angivelse af toldposition (KN-kode), som anført i  \r\n\r\n bilag 3. </P>  \r\n\r\n<P>- Produktionssted/steder. </P>  \r\n\r\n<P>- Beskrivelse/toldposition af evt. andre produkter end de godkendte  \r\n\r\n færdigvarer, hvortil virksomheden anvender stivelse. </P>  \r\n\r\n<P>- Opbevaringsform for stivelse, f.eks. sække, beholdere (siloer). </P>  \r\n\r\n<P>Ansøgningen skal indsendes til distriktstoldkammeret. </P>  \r\n\r\n<P>4.2. Bevillingen til produktionsrestitution for stivelse indeholder bl.a.  \r\n\r\n bestemmelser om anmeldelse til toldvæsenet (afgivelse af kontroleksemplar  \r\n\r\n T5), om indretning af lagerlokaler, om afgivelse af produktionsanmeldelse og  \r\n\r\n færdiganmeldelse samt om kravene til virksomhedens lager- og  \r\n\r\n produktionsregnskab m.v., som virksomheden skal følge, for at forordningernes  \r\n\r\n forskrifter kan anses for opfyldt. </P>  \r\n\r\n<P CLASS=PUNKT> <B>5.</B> Ansøgning om restitutionscertifikat. </P>  \r\n\r\n<P>5.1. Fabrikanten skal endvidere, inden produktionen påbegyndes, skriftligt  \r\n\r\n anmode EF-direktoratet om udstedelse af restitutionscertifikat. </P>  \r\n\r\n<P>5.2. Fabrikanten skal i ansøgningen om udstedelse af  \r\n\r\n restitutionscertifikat anføre følgende: </P>  \r\n\r\n<P>- Navn og adresse samt virksomhedsnummer (moms-nr). </P>  \r\n\r\n<P>- Toldposition, kvantum og beskrivelse af den basisstivelse eller det  \r\n\r\n afledte produkt, der skal forarbejdes til en godkendt færdigvare. </P>  \r\n\r\n<P>- Toldposition for og beskrivelse af den(de) godkendte færdigvarer, som  \r\n\r\n stivelsen skal anvendes til. </P>  \r\n\r\n<P>- Produktionssted/steder. </P>  \r\n\r\n<P>- Den forventede produktionsperiode. </P>  \r\n\r\n<P>- En erklæring om, at den stivelse, der skal anvendes, er blevet  \r\n\r\n fremstillet direkte af majs, hvede, ris eller kartofler, eller at det i bilag  \r\n\r\n 2 opførte afledte produkt, der skal anvendes, er blevet fremstillet direkte  \r\n\r\n af ovennævnte stivelse. </P>  \r\n\r\n<P>- Det samlede garantibeløb samt en entydig identifikation (garantiform  \r\n\r\n plus garantinummer el.lign.) af, hvilken garanti der stilles. </P>  \r\n\r\n<P CLASS=PUNKT> <B>6.</B> Sikkerhedsstillelser </P>  \r\n\r\n<P>Ansøgningen om restitutionscertifikat skal ledsages af en  \r\n\r\n sikkerhedsstillelse på 25 ECU (p.t. kr. 223,25) pr. ton basisstivelse, i  \r\n\r\n givet fald multipliceret med den i bilag 2 anførte koefficient for den type  \r\n\r\n stivelse, der anvendes. Såfremt ansøgningen om restitutionscertifikat  \r\n\r\n vedrører en færdigvare under KN-kode 3505 10 50, udgør sikkerhedsstillelsen  \r\n\r\n dog 105 % af den produktionsrestitution, der skal ydes for fremstillingen af  \r\n\r\n det pågældende produkt. Sikkerheden kan stilles i rede penge eller i form af  \r\n\r\n en bank- eller forsikringsgaranti. Garantibreve skal affattes som vist i  \r\n\r\n bilag 4. Ønskes en eksisterende maksimalgaranti anvendt, er det  \r\n\r\n tilstrækkeligt at anføre garantinummeret i ansøgningen. </P>  \r\n\r\n<P CLASS=PUNKT> <B>7.</B> Restitutionscertifikat </P>  \r\n\r\n<P>7.1. Restitutionscertifikatet og den for basisstivelse påførte  \r\n\r\n restitutionssats har gyldighed fra dagen for ansøgningen modtages i  \r\n\r\n EF-direktoratet og indtil udgangen af det kvartal, der følger efter det  \r\n\r\n kvartal, i hvilket certifikatet er udstedt. Den sats, som er anført i ECU i  \r\n\r\n certifikatet, er den, der gælder den dag, hvor ansøgningen modtages i  \r\n\r\n EF-direktoratet. For nærværende er 1 ECU lig med 8,93007 kr. </P>  \r\n\r\n<P>7.2. Tildeling af et restitutionscertifikat giver fabrikanten ret til  \r\n\r\n udbetaling af den i certifikatet anførte restitution, når toldvæsenet over  \r\n\r\n for EF-direktoratet bekræfter, at stivelsen er blevet forarbejdet til den  \r\n\r\n godkendte færdigvare, og at fabrikanten har dokumenteret, at den anvendte  \r\n\r\n stivelse er fremstillet af majs, hvede, ris eller kartofler. </P>  \r\n\r\n<P>7.3. Såfremt hele eller en del af den stivelsesmængde, der er anført i  \r\n\r\n certifikatet, forarbejdes i produktionsåret efter det produktionsår, hvori  \r\n\r\n certifikatet er udstedt, justeres restitutionssatsen på grundlag af  \r\n\r\n forskellen mellem den gamle og den nye interventionsopkøbspris for majs. </P>  \r\n\r\n<P>7.4. Restitutionscertifikatet skal sammen med den i bevillingen nævnte  \r\n\r\n færdiganmeldelse fremlægges for toldvæsenet til attestation af de på bagsiden  \r\n\r\n anførte produktionsoplysninger. </P>  \r\n\r\n<P>7.5. Rettighederne i henhold til restitutionscertifikatet kan ikke  \r\n\r\n overdrages. </P>  \r\n\r\n<P>7.6. Af hensyn til endelig afregning og frigivelse af sikkerhedsstillelsen  \r\n\r\n skal restitutionscertifikatet straks efter færdigudnyttelse eller snarest  \r\n\r\n efter gyldighedsperiodens udløb indsendes til EF-direktoratet. </P>  \r\n\r\n<P>7.7. Når EF-direktoratet har modtaget certifikatet retur, betragtes det  \r\n\r\n som færdigudnyttet i henhold til afskrivningerne på bagsiden. </P>  \r\n\r\n<P CLASS=PUNKT> <B>8.</B> Udbetaling af produktionsrestitution </P>  \r\n\r\n<P>Udbetaling af produktionsrestitution foretages af EF-direktoratet.  \r\n\r\n Udbetalingen finder sted snarest efter, at EF-direktoratet fra toldvæsenet  \r\n\r\n har modtaget det originale kontroleksemplar T5, forsynet med toldvæsenets  \r\n\r\n påtegning om, at det angivne parti stivelse er blevet anvendt til  \r\n\r\n fremstilling af den godkendte færdigvare. </P>  \r\n\r\n<P CLASS=PUNKT> <B>9.</B> Forudbetaling af produktionsrestitution </P>  \r\n\r\n<P>Forudbetaling af produktionsrestitution kan finde sted 30 dage efter, at  \r\n\r\n toldvæsenet har modtaget en færdiganmeldelse, der kan accepteres, og hvori  \r\n\r\n virksomheden har anmodet om forudbetaling af restitutionen. Det er en  \r\n\r\n forudsætning, at virksomheden over for EF-direktoratet stiller en sikkerhed  \r\n\r\n af samme størrelse som forudbetalingen, og at der samtidig indsendes en kopi  \r\n\r\n til EF-direktoratet af den til toldvæsenet indleverede  \r\n\r\n forudbetalingsanmodning. Ved forudbetaling i forbindelse med produktion af  \r\n\r\n færdigvarer under KN-kode 3505 10 50 kan sikkerhedsstillelse undlades. </P>  \r\n\r\n<P CLASS=PUNKT> <B>10.</B> Frigivelse/inddragelse af sikkerhedsstillelse </P>  \r\n\r\n<P>10.1. Den i henhold til pkt. 6 og pkt. 9 stillede sikkerhed frigives,  \r\n\r\n bortset fra færdigvarer under KN-kode 3505 10 50, når EF-direktoratet har  \r\n\r\n konstateret, at den i restitutionscertifikatet angivne mængde stivelse er  \r\n\r\n forarbejdet til de anførte færdigvarer inden for certifikatets  \r\n\r\n gyldighedsperiode. </P>  \r\n\r\n<P>10.2. Sikkerhed stillet for certifikater, der vedrører færdigvarer under  \r\n\r\n KN-kode 3505 10 50, frigives, når EF-direktoratet har modtaget bevis for, at  \r\n\r\n den pågældende færdigvare enten er blevet eksporteret til tredjelande eller  \r\n\r\n er blevet anvendt til fremstilling af andre produkter end dem, der er anført  \r\n\r\n i bilag 2 til denne vejledning. I sidstnævnte tilfælde kan beviset føres ved,  \r\n\r\n at EF-direktoratet fra det danske toldvæsen får underretning om, at  \r\n\r\n fabrikanten har afgivet erklæring ifølge art. 7, stk. 4, i Kommissionens  \r\n\r\n forordning (EØF) nr. 2169/86 dels om den mængde, angivet i kg af den samlede  \r\n\r\n fremstillede mængde færdigvarer, der vil blive anvendt her i landet, og dels  \r\n\r\n om </P>  \r\n\r\n<P>at den pågældende mængde færdigvare, såfremt den forarbejdes yderligere,  \r\n\r\n udelukkende vil blive anvendt til fremstilling af andre produkter end dem,  \r\n\r\n der er anført i bilag 2 til denne vejledning, </P>  \r\n\r\n<P>at færdigvaren, hvis den afsættes, kun vil blive afsat til en køber, som  \r\n\r\n forpligter sig til at opfylde de samme krav, og at fabrikanten vil få en kopi  \r\n\r\n af nævnte forpligtelse til brug for toldvæsenet, samt </P>  \r\n\r\n<P>at fabrikanten er bekendt med bestemmelsen i art. 7, stk. 5, i ovennævnte  \r\n\r\n forordning, hvorefter det bl.a. gennem efterfølgende kontrol på stedet  \r\n\r\n konstateres, at erklæringen er blevet respekteret på alle punkter, og at en  \r\n\r\n manglende overholdelse af betingelserne uden i øvrigt at berøre eventuelle  \r\n\r\n nationale sanktioner vil medføre krav om betaling af et beløb, der er lig med  \r\n\r\n 105% af den højeste produktionsrestitution for det i bilag 2 beskrevne  \r\n\r\n produkt. </P>  \r\n\r\n<P>Den omtalte erklæring skal afgives til toldvæsenet som foreskrevet i  \r\n\r\n bevillingen fra toldvæsenet. </P>  \r\n\r\n<P>10.3 For så vidt angår samhandel med de andre EF-lande eller eksport til  \r\n\r\n tredjelande via en anden medlemsstat skal der af hensyn til frigivelsen af  \r\n\r\n sikkerheden stillet for certifikater vedrørende færdigvarer under KN-kode  \r\n\r\n 3505 10 50 over for toldvæsenet fremlægges et udfyldt kontroleksemplar T 5,  \r\n\r\n hvor der i rubrik 104 under &#187;Anden&#171; skal være påført følgende  \r\n\r\n angivelse: &#187;Til forarbejdning eller levering i overensstemmelse med art.  \r\n\r\n 7, stk. 4 og 5, i forordning (EØF) nr. 2169/86 eller til eksport fra  \r\n\r\n Fællesskabets område&#171;. Garantien frigives, når EF-direktoratet via det  \r\n\r\n danske toldvæsen har modtaget kontroleksemplaret retur med påtegning om, at  \r\n\r\n den foreskrevne anvendelse er opfyldt. </P>  \r\n\r\n<P>10.4. Forarbejdes mindre end 95%, fortabes et garantibeløb svarende til  \r\n\r\n forskellen mellem den faktisk anvendte mængde og den i rubrik 6 på  \r\n\r\n certifikatet anførte mængde. </P>  \r\n\r\n<P>10.5. Sikkerheden frigives også, såfremt produktionen ikke har kunnet  \r\n\r\n finde sted på grund af force majeure. </P>  \r\n\r\n<P CLASS=PUNKT> <B>11.</B> Vedr. offentliggørelse af produktionsrestitutionen  \r\n\r\n</P>  \r\n\r\n<P>Produktionsrestitutionssatsen fastsættes normalt for et kvartal.  \r\n\r\n Restitutionssatsen offentliggøres i EF-Tidende og kan fås ved henvendelse til  \r\n\r\n EF-direktoratets I-kontor. </P>  \r\n\r\n<P CLASS=PUNKT> <B>12.</B> Anke. </P>  \r\n\r\n<P>De afgørelser, som EF-direktoratet træffer i henhold til denne vejledning,  \r\n\r\n kan indankes for landbrugsministeriet. </P>  \r\n\r\n<P CLASS=PUNKT> <B>13.</B> Ikrafttrædelsesbestemmelser </P>  \r\n\r\n<P>Vejledningen har virkning fra den 1. juli 1989. </P>  \r\n\r\n<P>Bilag 1 </P>  \r\n\r\n<P>Retsgrundlag </P>  \r\n\r\n<P>Rådsforordning nr. 2727/75 af 29. oktober 1975 om den fælles  \r\n\r\n markedsordning for korn, senest ændret ved forordning nr. 2860/89. </P>  \r\n\r\n<P>Rådsforordning nr. 1418/76 af 21. juni 1976 om den fælles markedsordning  \r\n\r\n for ris, senest ændret ved forordning nr. 1806/89 </P>  \r\n\r\n<P>Rådsforordning nr. 1009/86 af 25. marts 1986 om almindelige regler for  \r\n\r\n produktionsrestitutioner i korn- og rissektoren. senest ændret ved forordning  \r\n\r\n nr. 2729/89. </P>  \r\n\r\n<P>Kommissionsforordning nr. 2169/86 af 10. juli 1986 om de nærmere regler  \r\n\r\n for kontrol og udbetaling af produktionsrestitutioner i korn- og rissektoren,  \r\n\r\n senest ændret ved forordning nr. 2143/89. </P>  \r\n\r\n<P>Landbrugsministeriets bekendtgørelse nr. 416 af 25. juni 1986 om ydelse af  \r\n\r\n produktionsrestitution for stivelse. </P>  \r\n\r\n<P>Bilag 2 </P>  \r\n\r\n<PRE>  \r\n\r\n STIVELSE  \r\n\r\n -------------------------------------------------------------------  \r\n\r\n KN-kode               Varebeskrivelse               Mængde stivelse  \r\n\r\n                                                     der medgår til  \r\n\r\n                                                     fremstilling af  \r\n\r\n                                                      en ton  \r\n\r\n                                                     --Koefficient--  \r\n\r\n -------------------------------------------------------------------  \r\n\r\n A. BASISSTIVELSE (* 1)  \r\n\r\n -------------------------------------------------------------------  \r\n\r\n ex 1108          Stivelse; insulin:  \r\n\r\n                  - Stivelse:  \r\n\r\n    1108 11 00    - - Hvedestivelse                        1,00  \r\n\r\n    1108 12 00    - - Majsstivelse                         1,00  \r\n\r\n    1108 13 00    - - Kartoffelstivelse                    1,00  \r\n\r\n ex 1108 19       - - Anden stivelse:  \r\n\r\n    1108 19 10    - - - Risstivelse                        1,00  \r\n\r\n -------------------------------------------------------------------  \r\n\r\n B: FØLGENDE AFLEDTE PRODUKTER; NÅR DE ER BASERET PÅ DE OVENFOR  \r\n\r\n    NÆVNTE:  \r\n\r\n -------------------------------------------------------------------  \r\n\r\n    1702          Anden sukker, herunder kemisk ren lactose, glucose  \r\n\r\n                  og fructose, i fast form; sirup og andre sukker-  \r\n\r\n                  opløsninger uden indhold af tilsatte smagsstoffer  \r\n\r\n                  eller farvestoffer; kunsthonning, også blandet med  \r\n\r\n                  naturlig honning; karamel:  \r\n\r\n ex 1702 30       - Glucose og glucosesirup, uden indhold af fructose  \r\n\r\n                    eller med et fructoseindhold i tør tilstand på  \r\n\r\n                    under 20 vægtprocent:  \r\n\r\n                  - - Andre varer:  \r\n\r\n                  - - - Med et glucoseindhold i tør tilstand på 99  \r\n\r\n                        vægtprocent og derover:  \r\n\r\n    1702 30 51    - - - - I form af hvidt krystallinsk  \r\n\r\n                          pulver, også agglomereret        1,304  \r\n\r\n    1702 30 59    - - - - I andre tilfælde (* 2)           1,00  \r\n\r\n                  - - - - I andre tilfælde:  \r\n\r\n    1702 30 91    - - - - I form af hvidt krystallinsk  \r\n\r\n                          pulver, også agglomereret        1,304  \r\n\r\n    1702 30 99    - - - - I andre tilfælde (* 2)           1,00  \r\n\r\n ex 1702 40       - Glucose og glucosesirup, med et fructose-  \r\n\r\n                    indhold i tør tilstand på 20 vægtprocent  \r\n\r\n                    og derover, men under 50 vægtprocent:  \r\n\r\n    1702 40 90    - - Andre varer (* 2)                    1,00  \r\n\r\n ex 1702 90       - Andre varer, herunder invertsukker:  \r\n\r\n    1702 90 50    - - Maltodextrin og maltodextrinsirup:  \r\n\r\n                  - - - I form af krystallinsk pulver,  \r\n\r\n                        også agglomereret                  1,304  \r\n\r\n                  - - - I andre tilfælde (* 2)             1,00  \r\n\r\n                  - - Karamel:  \r\n\r\n                  - - - I andre tilfælde:  \r\n\r\n    1702 90 75    - - - - I form af pulver, også  \r\n\r\n                          agglomereret                     1,366  \r\n\r\n    1702 90 79    - - - - I andre tilfælde (* 2)           0,95  \r\n\r\n ex 2905          Acycliske alkoholer, samt halogen-,  \r\n\r\n                  sulfo-, nitro- eller nitrosoderivate deraf:  \r\n\r\n                  - Andre polyvalente alkoholer:  \r\n\r\n    2905 43 00    - - Mannitol                             1,52  \r\n\r\n    2905 44       - - D-glucitol (sorbitol):  \r\n\r\n                  - - - I vandig opløsning:  \r\n\r\n    2905 44 11    - - - - Med indhold af mannitol på 2  \r\n\r\n                          vægtprocent og derunder, beregnet  \r\n\r\n                          på grundlag af indholdet  \r\n\r\n                          af D-glucitol                    1,068  \r\n\r\n    2905 44 19    - - - - I andre tilfælde (* 3)           0,944  \r\n\r\n                  - - - I andre tilfælde:  \r\n\r\n    2905 44 91    - - - - Med indhold af mannitol på 2  \r\n\r\n                          vægtprocent og derunder,  \r\n\r\n                          beregnet på grundlag af ind-  \r\n\r\n                          holdet af D-glucitol             1,52  \r\n\r\n    2905 44 99    - - - - I andre tilfælde                 1,52  \r\n\r\n    3505          Dextrin og anden modificeret stivelse  \r\n\r\n                  (herunder forklistret og esterificeret  \r\n\r\n                  stivelse); lim på basis af stivelse,  \r\n\r\n                  dextrin eller anden modificeret stivelse:  \r\n\r\n ex 3505 10       - Dextrin og anden modificeret stivelse:  \r\n\r\n    3505 10 10    - - Dextrin                              1,174  \r\n\r\n                  - - Anden modificeret stivelse:  \r\n\r\n    3505 10 90    - - - Andre varer                        1,174  \r\n\r\n    3505 20       - Lim:  \r\n\r\n    3505 20 10    - - Med indhold af stivelse, dextrin  \r\n\r\n                      eller anden modficeret stivelse på  \r\n\r\n                      under 25 vægtprocent                 0,30  \r\n\r\n    3505 20 30    - - Med indhold af stivelse, dextrin  \r\n\r\n                      eller anden modificeret stivelse  \r\n\r\n                      på 25 vægtprocent og derover,  \r\n\r\n                      men under 55 vægtprocent             0,59  \r\n\r\n    3505 20 50    - - Med indhold af stivelse, dextrin  \r\n\r\n                      eller anden modificeret stivelse på  \r\n\r\n                      55 vægtprocent og derover, men  \r\n\r\n                      under 80 vægtprocent                 0,94  \r\n\r\n    3505 20 90    - - Med indhold af stivelse, dextrin  \r\n\r\n                      eller anden modificeret stivelse  \r\n\r\n                      på 80 vægtprocent og derover         1,174  \r\n\r\n ex 3809           Efterbehandlingsmidler, acceleratorer til farvning  \r\n\r\n                   eller til fiksering af farvestoffer samt andre  \r\n\r\n                   produkter og præparater (f.eks. tilberedte  \r\n\r\n                   appretur- og bejdsemidler), der anvendes i  \r\n\r\n                   tekstil-, papir-, eller læderindustrien eller i  \r\n\r\n                   nærstående industrier, ikke andetsteds tariferet.  \r\n\r\n    3809 10       - På basis af stivelse eller stivelsesprodukter:  \r\n\r\n    3809 10 10    - - Med indhold af disse produkter på  \r\n\r\n                      under 55 vægtprocent                 0,59  \r\n\r\n    3809 10 30    - - Med indhold af disse produkter på  \r\n\r\n                      55 vægtprocent og derover,  \r\n\r\n                      men under 70 vægtprocent             0,82  \r\n\r\n    3809 10 50    - - Med indhold af disse produkter på  \r\n\r\n                      70 vægtprocent og derover,  \r\n\r\n                      men under 83 vægtprocent             1,00  \r\n\r\n    3809 10 90    - - Med indhold af disse produkter på  \r\n\r\n                      83 vægtprocent og derover            1,174  \r\n\r\n ex 3823          Tilberedte bindemidler til støbeforme  \r\n\r\n                  eller støbekerner; produkter og restprodukter  \r\n\r\n                  fra kemiske og nærstående industrier  \r\n\r\n                  (herunder blandinger af naturprodukter)  \r\n\r\n                  ikke andetsteds tariferet:  \r\n\r\n    3823 60     - Sorbitol, undtagen varer henhørende  \r\n\r\n                    under pos. 2905 44:  \r\n\r\n                  - - I vandig opløsning:  \r\n\r\n    3823 60 11    - - - Med indhold af D-mannitol på  \r\n\r\n                        2 vægtprocent og derunder, beregnet  \r\n\r\n                        på grundlag af indholdet af  \r\n\r\n                        D-glucitol (* 3)                   1,068  \r\n\r\n    3823 60 19    - - - I andre tilfælde (* 3)             0,944  \r\n\r\n                  - - I andre tilfælde:  \r\n\r\n    3823 60 91    - - - Med indhold af D-mannitol på  \r\n\r\n                        2 vægtprocent og derunder,  \r\n\r\n                        beregnet på grundlag af  \r\n\r\n                        indholdet af D-glucitol            1,52  \r\n\r\n    3823 60 99    - - - I andre tilfælde                   1,52  \r\n\r\n -------------------------------------------------------------------  \r\n\r\n (* 1) Den angivne koefficient skal bruges for stivelse med et  \r\n\r\n    tørstofindhold på mindst 87 % for majs, ris- og hvedestivelse og  \r\n\r\n    80 % for kartoffelstivelse.  \r\n\r\n Produktionsrestitutionen, der betales for basisstivelse med lavere  \r\n\r\n    tørstofindhold end ovenfor nævnt, skal justeres efter følgende  \r\n\r\n    regler.  \r\n\r\n 1. Majs-, ris- og hvedestivelse:  \r\n\r\n    faktisk % tørstof  \r\n\r\n    -------------------- x produktionsrestitution  \r\n\r\n            87  \r\n\r\n 2. Kartoffelstivelse:  \r\n\r\n    faktisk % tørstof  \r\n\r\n    -------------------- x produktionsrestitution  \r\n\r\n            80  \r\n\r\n    Stivelsens tørstofindhold bestemmes efter metoden i bilag II til  \r\n\r\n    Kommissionens forordning (EØF) nr. 1908/84 (EFT nr. L 179 af 5. 7.  \r\n\r\n    1984, s. 22).  \r\n\r\n    Hvis produktionsrestitutionen betales for stivelse henhørende  \r\n\r\n    under KN-kode 1108, skal stivelsesrenheden i tørstoffet i alle  \r\n\r\n    tilfælde være mindst 97 %.  \r\n\r\n    Ved bestemmelse af stivelsens renhedsgrad anvendes den metode, der  \r\n\r\n    er anført i bilag II til denne forordning.  \r\n\r\n (* 2) Produktionsrestitutionen udbetales for produkter i disse  \r\n\r\n    KN-koder med et tørstofindhold på mindst 78 %. Restitutionen for  \r\n\r\n    produkter i disse KN-koder med et tørstofindhold på under 78 %  \r\n\r\n    skal justeres efter følgende regler:  \r\n\r\n    faktisk % tørstof  \r\n\r\n    ----------------- x produktionsrestitution  \r\n\r\n            78  \r\n\r\n (* 3) Produktionsrestitutionen udbetales for D-glucitol (sorbitol) i  \r\n\r\n    vandig opløsning med et tørstofindhold på mindst 70 %.  \r\n\r\n    Hvis tørstofindholdet er på under 70 %, skal  \r\n\r\n    produktionsrestitutionen justeres efter følgende regel:  \r\n\r\n    faktisk % tørstof  \r\n\r\n    ----------------- x produktionsrestitution.  \r\n\r\n            70  \r\n\r\n --------------------------------------------------------------------  \r\n\r\n Bilag 3  \r\n\r\n FÆRDIGVARER  \r\n\r\n Produkter, hvortil der anvendes stivelse og/eller produkter  \r\n\r\n    henhørende under følgende koder og kapitler i Den Kombinerede  \r\n\r\n    Nomenklatur  \r\n\r\n --------------------------------------------------------------------  \r\n\r\n KN-Kode             Varebeskrivelse  \r\n\r\n --------------------------------------------------------------------  \r\n\r\n ex 1302             Plantesafter og planteekstrakter; pectinstoffer,  \r\n\r\n                     pectinater og pectater; agar-agar og andre  \r\n\r\n    planteslimer  \r\n\r\n                     og gelatineringsmidler, også modificerede,  \r\n\r\n    udvundet  \r\n\r\n                     af vegetabilske stoffer:  \r\n\r\n                     - Planteslimer og gelatineringsmidler, også  \r\n\r\n                       modificerede, udvundet af vegetabilske stoffer  \r\n\r\n ex 1302 39 00       - - Andre varer:  \r\n\r\n                         - Carragenan  \r\n\r\n ex 1404             Vegetabilske produkter, ikke andetsteds  \r\n\r\n    tariferet:  \r\n\r\n    1404 20 00       - Bomuldslinters  \r\n\r\n ex 1520             Glycerol (glycerin), også kemisk ren;  \r\n\r\n                     glycerolvand og glycerollud:  \r\n\r\n    1520 90 00       - Andre varer, herunder syntetisk glycerol  \r\n\r\n    1702 50 00       - Kemisk ren fructose  \r\n\r\n ex 1702 90          - Andre varer, herunder invertsukker:  \r\n\r\n    1702 90 10       - - Kemisk ren maltose  \r\n\r\n ex kapitel 29       Organiske kemikalier - undtagen varer henhørende  \r\n\r\n                     under KN-kode 2905 43 00 og 2905 44  \r\n\r\n    Kapitel 30       Pharmaceutiske produkter  \r\n\r\n    3402             Organiske overfladeaktive stoffer (undtagen  \r\n\r\n    sæbe);  \r\n\r\n                     overfladeaktive præparater tilberedte vaskemidler  \r\n\r\n                     herunder hjælpepræparater til vask) og til-  \r\n\r\n                     beredte rengørings- og rensemidler, også med  \r\n\r\n                     indhold af sæbe, undtagen varer henhørende  \r\n\r\n                     under KN-kode 3401)  \r\n\r\n ex kapitel 35       Proteiner; modificeret stivelse, lim og klister;  \r\n\r\n                     enzymer - undtagen varer henhørende under  \r\n\r\n                     KN-kode 3501, 3505 10 10, 3505 10 90 og 3505 20  \r\n\r\n ex kapitel 38       Diverse kemiske produkter - undtagen varer  \r\n\r\n                     henhørende under KN-kode 3809 og 3823 60  \r\n\r\n    Kapitel 39       Plast og varer deraf  \r\n\r\n ex kapitel 48       Papir og pap; varer af papirmasse, papir og pap  \r\n\r\n    4801 00          Avispapir, i ruller og ark  \r\n\r\n    4802             Papir og pap, ikke belagt, af den art, der  \r\n\r\n                     anvendes til skrivning, trykning eller anden  \r\n\r\n                     grafisk brug, papir og pap til hulkort eller  \r\n\r\n                     kodebånd, i ruller og ark, undtagen papir  \r\n\r\n                     henhørende under KN-kode 4801 eller 4803;  \r\n\r\n                     håndgjort papir og pap  \r\n\r\n    4803 00          Papir af den art, der anvendes til toiletpapir,  \r\n\r\n                     renseservietter, håndklæder og servietter samt  \r\n\r\n                     lignende papir til husholdnings- eller toilet-  \r\n\r\n                     brug, samt cellulosevat og cellulosefiberdug,  \r\n\r\n                     også kreppet, plisseret, mønsterpræget,  \r\n\r\n                     perforeret, med farvet eller dekoreret overflade  \r\n\r\n                     eller med påtryk, i ruller af bredde over 36 cm  \r\n\r\n                     eller i kvadratiske eller rektangulære ark,  \r\n\r\n                     hvoraf mindst en sidelængde i udfoldet stand  \r\n\r\n                     overstiger 36 cm  \r\n\r\n    4804             Kraftpapir og kraftpap, ikke belagt, i ruller  \r\n\r\n                     og ark, undtagen varer henhørende under  \r\n\r\n                     KN-kode 4802 eller 4803  \r\n\r\n    4805             Andet papir og pap, ikke belagt, i ruller og ark  \r\n\r\n    4806             Ægte pergamentpapir og -pap, imiteret pergament-  \r\n\r\n                     papir, kalkerpapir og pergamyn samt andet glittet  \r\n\r\n                     gennemsigtigt eller gennemskinneligt papir,  \r\n\r\n                     i ruller og ark  \r\n\r\n    4807             Papir og pap bestående af sammenklæbede lag  \r\n\r\n                     af papir eller pap, uden imprægnering eller  \r\n\r\n                     belægning på overfladen, også med indvendig  \r\n\r\n                     forstærkning, i ruller og ark  \r\n\r\n    4808             Bølgepapir og bølgepap, også med påklæbede  \r\n\r\n                     plane overflader, samt kreppet, plisseret,  \r\n\r\n                     mønsterpræget, og perforeret papir og pap,  \r\n\r\n                     i ruller og ark, undtagen varer henhørende  \r\n\r\n                     under KN-kode 4803 en 4818  \r\n\r\n    4809             Karbonpapir, selvkopierende papir samt andet  \r\n\r\n                     kopierings- og overføringspapir (herunder  \r\n\r\n                     belagt eller imprægneret papir til stencils  \r\n\r\n                     eller offsetplader), også med påtryk, i  \r\n\r\n                     ruller af bredde over 36 cm eller i  \r\n\r\n                     kvadratiske eller rektangulære ark,  \r\n\r\n                     hvoraf mindst en sidelængde (i udfoldet  \r\n\r\n                     stand) overstiger 36 cm  \r\n\r\n    4810             Papir og pap belagt på den ene side eller  \r\n\r\n                     på begge sider med kaolin eller andre  \r\n\r\n                     uorganiske stoffer, også med bindemiddel,  \r\n\r\n                     uden anden belægning, også med farvet eller  \r\n\r\n                     dekoreret overflade eller med påtryk, i  \r\n\r\n                     ruller og ark  \r\n\r\n    4811             Papir, pap, cellulosevat og cellulosefiberdug,  \r\n\r\n                     overtrukket, imprægneret, belagt, farvet eller  \r\n\r\n                     dekoreret på overfladen eller med påtryk, i  \r\n\r\n                     ruller og ark, undtagen varer henhørende under  \r\n\r\n                     KN-kode 4803, 4809, 4810 eller 4818  \r\n\r\n    4812 00 00       Filtreblokke og filtreplader af papirmasse  \r\n\r\n ex 4813             Cigaretpapir, også tilskåret, i hæfter  \r\n\r\n                     eller i form af hylstre:  \r\n\r\n ex 4813 90          - Andre varer  \r\n\r\n ex 4814             Tapet og lignende vægbeklædning;  \r\n\r\n                     gennemskinneligt vinduespapir:  \r\n\r\n    4814 10 00       - Ingrain-papir  \r\n\r\n    4814 20 00       - Tapet og lignende vægbeklædning bestående af  \r\n\r\n                       papir, der på overfladen er overtrukket eller  \r\n\r\n                       belagt med et lag plast, der er kornet,  \r\n\r\n                       mønsterpresset, mønsterpræget, farvet,  \r\n\r\n                       mønstertrykt eller på anden måde dekoreret  \r\n\r\n    4814 90          - Andre varer  \r\n\r\n ex 4816             Karbonpapir, selvkopierende papir samt andet  \r\n\r\n                     kopierings- og overføringspapir (undtagen  \r\n\r\n                     varer henhørende under KN-kode 4809), stencils  \r\n\r\n                     og offsetplader af papir, også i æsker:  \r\n\r\n    4816 10 00       - Karbonpapir og lignende kopieringspapir  \r\n\r\n    4816 90 00       - Andre varer  \r\n\r\n    Kapitel 52       Bomuld  \r\n\r\n ex 5801             Vævet fløjls-, plys- og chenillestof (bortset  \r\n\r\n                     fra varer henhørende under KN-kode 5806):  \r\n\r\n                     - Af bomuld:  \r\n\r\n    5801 21 00       - - Uopskåret skudfløjl og skudplys  \r\n\r\n ex 5802             Håndklædefrottestof og lignende vævet frottestof  \r\n\r\n                     bortset fra bånd henhørende under KN-kode 5806;  \r\n\r\n                     tuftet tekstilstof bortset fra varer henhørende  \r\n\r\n                     under KN-kode 5703:  \r\n\r\n                     - Håndklædefrottestof og lignende vævet  \r\n\r\n                       frottestof af bomuld:  \r\n\r\n    5802 11 00       - - Ubleget  \r\n\r\n    5802 19 00       - - I andre tilfælde  \r\n\r\n ex 5803             Drejervævet stof, bortset fra bånd henhørende  \r\n\r\n                     under KN-kode 5806:  \r\n\r\n    5803 10 00       - Af bomuld  \r\n\r\n -------------------------------------------------------------------  \r\n\r\n Bilag 4  \r\n\r\n Stempelfri  \r\n\r\n EF-direktoratet  \r\n\r\n (I-kontoret - stivelse)  \r\n\r\n Underskrevne  \r\n\r\n -----------------------------  \r\n\r\n indestår herved EF-direktoratet, Frederiksborggade 18, 1360 København  \r\n\r\n    K, for på anfordring og uden rettergang at betale et beløb på  \r\n\r\n    indtil  \r\n\r\n Kr.  \r\n\r\n skriver kroner  \r\n\r\n som  \r\n\r\n virksomhedsnr.:  \r\n\r\n bliver EF-direktoratet skyldig ved forretninger, for hvis  \r\n\r\n    overholdelse, der over for EF-direktoratet skal stilles sikkerhed  \r\n\r\n    i medfør af ordninger omfattet af de i § 1, stk. 1 og 2, i Lov om  \r\n\r\n    administration af Det europæiske økonomiske Fællesskabs  \r\n\r\n    forordninger om markedsordninger for landbrugsvarer mv. og de i §  \r\n\r\n    1, stk. 1 og 2, i Lov om administration af Det europæiske  \r\n\r\n    økonomiske Fællesskabs forordninger om markedsordninger for frugt  \r\n\r\n    og gartneriprodukter mv. nævnte ordninger og bestemmelser, jf.  \r\n\r\n    lovbekendtgørelse nr. 731 af 13. november 1987 og nr. 72 af 11.  \r\n\r\n    februar 1988.  \r\n\r\n Garantien kan bringes til ophør med et opsigelsesvarsel på 3 dage  \r\n\r\n    (lørdage, søn- og helligdage ikke indbefattet), således at  \r\n\r\n    ansøgninger, der herefter fremkommer til EF-direktoratet fra  \r\n\r\n    vedkommende, ikke er omfattet af erklæringen.  \r\n\r\n Såfremt garantien ændrer/supplerer en tidligere stillet garanti,  \r\n\r\n    omfattes allerede indgåede forpligtelser af garantien.  \r\n\r\n Garantien frigives først i sin helhed, når det over for  \r\n\r\n    EF-direktoratet er dokumenteret, at samtlige af garantien  \r\n\r\n    omfattede forpligtelser er opfyldt.  \r\n\r\n Garantien stilles som  \r\n\r\n en løbende maksimalgaranti                 en enkeltstående garanti  \r\n\r\n                ,den                  -------------------------------  \r\n\r\n -----  \r\n\r\n                   (underskrift)  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) L BEK nr 416 af 25/6-1986 </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19891357760"
        },
        {
            "displayName": "Entydig dokumentidentifikation",
            "displayValue": "CM039702"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "17/06/2004"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13577"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "01/10/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "EF-Direktoratet"
        },
        {
            "displayName": "Ressortministeriets journalnummer",
            "displayValue": "I-I-16/89"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}