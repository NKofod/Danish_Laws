{
    "id": 128930,
    "title": "Bekendtgørelse om administration af tilskud fra puljer under Arbejdsmarkedsstyrelsens område",
    "documentTypeId": "60",
    "isSagsforlobPeriodValid": true,
    "shortName": "BEK nr 1400 af 14/12/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K1\">Kapitel 1</a>   Anvendelsesområde</p>\n      <p class=\"Indholdsfortegnelse\"><a href=\"#K2\">Kapitel 2</a>   Ydelse af tilskud og afvisning af ansøgninger om tilskud</p>\n      <p class=\"Indholdsfortegnelse\"><a href=\"#K3\">Kapitel 3</a>   Projektets gennemførelse og udbetaling af tilskud</p>\n      <p class=\"Indholdsfortegnelse\"><a href=\"#K4\">Kapitel 4</a>   Regnskab</p>\n      <p class=\"Indholdsfortegnelse\"><a href=\"#K5\">Kapitel 5</a>   Revision af regnskab</p>\n      <p class=\"Indholdsfortegnelse\"><a href=\"#K6\">Kapitel 6</a>   Bortfald af tilsagnet og tilbagebetaling</p>\n      <p class=\"Indholdsfortegnelse\"><a href=\"#K7\">Kapitel 7</a>   Endelighed og øvrige bestemmelser</p><div class=\"bjelke\">Den fulde tekst</div><p class=\"Titel2\">Bekendtgørelse om administration af tilskud fra puljer under Arbejdsmarkedsstyrelsens område</p>\n      <p class=\"Indledning2\">I medfør af tekstanmærkning nr. 115 til Finanslovens § 17 fastsættes:</p>\n      <p class=\"Kapitel\" id=\"K1\"><span id=\"Kap1\">Kapitel 1</span></p>\n      <p class=\"KapitelOverskrift2\">Anvendelsesområde</p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Bekendtgørelsen omfatter bevillingens anvendelse, herunder ydelse af tilskud, regnskab og revision samt tilbagebetaling, endelighed og afvisning af ansøgninger.</p>\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Bekendtgørelsen anvendes for Arbejdsmarkedsstyrelsens afgivelse af tilsagn om tilskud.</p>\n      <p class=\"Stk2\"><span class=\"StkNr\" id=\"Par1_Stk3\">Stk. 3.</span> Bekendtgørelsen finder tilsvarende anvendelse for projekttilskud m.v., som ydes af beskæftigelsesregionen.</p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Bekendtgørelsen anvendes endvidere for Arbejdsmarkedsstyrelsens tilskud i henhold til de årlige bevillingslove til drift af dele af en tilskudsmodtagers virksomhed samt for tilskud til drift af særlige områder eller særlige aktiviteter hos en tilskudsmodtager.</p>\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Kapitel 2 samt § 11, stk. 5, nr. 3, finder ikke anvendelse for tilskud, der ydes i henhold til stk. 1.</p>\n      <p class=\"Stk2\"><span class=\"StkNr\" id=\"Par2_Stk3\">Stk. 3.</span> Modtagere af tilskud efter stk. 1 skal indsende aktivitetsbeskrivelse og budget for bevillingsåret til Arbejdsmarkedsstyrelsens godkendelse forud for Arbejdsmarkedsstyrelsens bevillingsudmelding til tilskudsmodtager.</p>\n      <p class=\"Stk2\"><span class=\"StkNr\" id=\"Par2_Stk4\">Stk. 4.</span> For tilskud, der ydes i henhold til stk.1, skal »ansøgning« forstås som »aktivitetsbeskrivelse« og »tilsagnet« skal forstås som »bevillingsskrivelsen med eventuelt senere ændringer«.</p>\n      <p class=\"Stk2\"><span class=\"StkNr\" id=\"Par2_Stk5\">Stk. 5.</span> § 11, stk. 1, og § 29, stk. 1, nr. 9, finder for tilskud, der ydes af § 17.49.15.20. Fysiske handicappede i arbejde og opkvalificering på de årlige bevillingslove, ikke anvendelse for så vidt angår fratræk af eventuelle indtægter fra virksomheder og fonde.</p>\n      <p class=\"Kapitel\" id=\"K2\"><span id=\"Kap2\">Kapitel 2</span></p>\n      <p class=\"KapitelOverskrift2\">Ydelse af tilskud og afvisning af ansøgninger om tilskud</p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Ved ansøgning om tilskud skal ansøger anvende et ansøgningsskema med bilag, der findes på Arbejdsmarkedsstyrelsens hjemmeside, www.ams.dk, jf. dog § 34.</p>\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Ansøger skal til ansøgningen vedlægge et budget for det ansøgte tilskud. Ansøger skal i budgetlægningen tage udgangspunkt i budgetopstillingen, som findes på Arbejdsmarkedsstyrelsens hjemmeside, www.ams.dk.</p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Arbejdsmarkedsstyrelsen afgør, om forudsætningerne for afgivelse af tilsagn om tilskud er opfyldt og prioriterer mellem de indkomne ansøgninger.</p>\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Kan en ansøgning imødekommes, giver Arbejdsmarkedsstyrelsen tilsagn om tilskud på vilkår, som fastsættes i tilsagnsskrivelsen.</p>\n      <p class=\"Stk2\"><span class=\"StkNr\" id=\"Par4_Stk3\">Stk. 3.</span> Projektets ledelse, jf. § 32, stk. 2, skal bekræfte tilsagnet ved sin underskrift på tilsagnsskrivelsen inden 3 uger efter tilsagnsskrivelsens afsendelsesdato. I modsat fald bortfalder tilsagnet uden yderligere varsel, jf. dog § 34.</p>\n      <p class=\"Stk2\"><span class=\"StkNr\" id=\"Par4_Stk4\">Stk. 4.</span> Arbejdsmarkedsstyrelsens tilsagn om tilskud er bindende, når Arbejdsmarkedsstyrelsen har modtaget projektets ledelses skriftlige bekræftelse af tilsagnet, jf. stk. 3.</p>\n      <p class=\"Stk2\"><span class=\"StkNr\" id=\"Par4_Stk5\">Stk. 5.</span> Afslås eller afvises en ansøgning, giver Arbejdsmarkedsstyrelsen en kort, skriftlig begrundelse.</p>\n      <p class=\"Kapitel\" id=\"K3\"><span id=\"Kap3\">Kapitel 3</span></p>\n      <p class=\"KapitelOverskrift2\">Projektets gennemførelse og udbetaling af tilskud</p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Tilskudsmodtager forpligter sig til at gennemføre projektet i overensstemmelse med denne bekendtgørelse og tilsagnet. Ved tilsagnet forstås:</p>\n      <p class=\"Liste1\"><span class=\"Liste1Nr\" id=\"Par5_Stk1_Num1\">1)</span> den godkendte ansøgning, herunder budget,</p>\n      <p class=\"Liste1\"><span class=\"Liste1Nr\" id=\"Par5_Stk1_Num2\">2)</span> de vilkår, der fremgår af tilsagnsskrivelsen, og</p>\n      <p class=\"Liste1\"><span class=\"Liste1Nr\" id=\"Par5_Stk1_Num3\">3)</span> de ændringer, der aftales skriftligt med Arbejdsmarkedsstyrelsen.</p>\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Tilskudsmodtager skal straks underrette Arbejdsmarkedsstyrelsen skriftligt, hvis:</p>\n      <p class=\"Liste1\"><span class=\"Liste1Nr\" id=\"Par5_Stk2_Num1\">1)</span> der sker væsentlige ændringer i de forudsætninger, der ligger til grund for afgivelsen af tilsagnet,</p>\n      <p class=\"Liste1\"><span class=\"Liste1Nr\" id=\"Par5_Stk2_Num2\">2)</span> de vilkår, der fremgår af tilsagnet, i øvrigt ikke vil kunne overholdes, eller</p>\n      <p class=\"Liste1\"><span class=\"Liste1Nr\" id=\"Par5_Stk2_Num3\">3)</span> der i øvrigt er risiko for, at projektet ikke kan gennemføres som aftalt.</p>\n      <p class=\"Stk2\"><span class=\"StkNr\" id=\"Par5_Stk3\">Stk. 3.</span> Tilskudsmodtager kan uden forudgående accept omdisponere mellem de godkendte budgetposter, hvis denne mulighed fremgår af tilsagnet. Omdisponering i øvrigt kan alene ske mod Arbejdsmarkedsstyrelsens forudgående skriftlige godkendelse.</p>\n      <p class=\"Stk2\"><span class=\"StkNr\" id=\"Par5_Stk4\">Stk. 4.</span> Tilskudsmodtager er ansvarlig for eventuelle andre deltageres udførelse af projektet eller dele heraf samt for anvendelsen af tilskuddet på samme måde, som hvis tilskudsmodtager selv havde udført hele projektet.</p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Tilskudsmodtager skal sende følgende oplysninger til Arbejdsmarkedsstyrelsen i overensstemmelse med de i tilsagnet fastsatte vilkår:</p>\n      <p class=\"Liste1\"><span class=\"Liste1Nr\" id=\"Par6_Stk1_Num1\">1)</span> Statusrapporter om projektets gennemførelse.</p>\n      <p class=\"Liste1\"><span class=\"Liste1Nr\" id=\"Par6_Stk1_Num2\">2)</span> Projektregnskaber.</p>\n      <p class=\"Liste1\"><span class=\"Liste1Nr\" id=\"Par6_Stk1_Num3\">3)</span> Budget med specifikation af de forventede udgifter for den resterende tilskudsperiode.</p>\n      <p class=\"Liste1\"><span class=\"Liste1Nr\" id=\"Par6_Stk1_Num4\">4)</span> Anmodning om udbetaling af tilskud med angivelse af, hvilket beløb, der anmodes udbetalt, samt oplysninger om tilskudsmodtagers CVR-nummer, bankforbindelse mv., jf. dog § 34.</p>\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Ved projekter, hvor tilskudsmodtagers regnskab er omfattet af § 20, stk. 2, skal tilskudsmodtager eller dennes revisor sende en revisorerklæring til Arbejdsmarkedsstyrelsen om, at projektets forretningsgange og registreringssystemer er tilrettelagt forsvarligt, jf. dog § 34, inden Arbejdsmarkedsstyrelsen kan udbetale tilskud.</p>\n      <p class=\"Stk2\"><span class=\"StkNr\" id=\"Par6_Stk3\">Stk. 3.</span> Tilskudsmodtager skal sende den afsluttende evaluering til Arbejdsmarkedsstyrelsen således, at den er Arbejdsmarkedsstyrelsen i hænde senest 3 måneder efter tilskudsperiodens udløb, med mindre andet er fastsat i tilsagnet.</p>\n      <p class=\"Stk2\"><span class=\"StkNr\" id=\"Par6_Stk4\">Stk. 4.</span> Tilskudsmodtager skal sende det endelige projektregnskab til Arbejdsmarkedsstyrelsen således, at det er Arbejdsmarkedsstyrelsen i hænde senest 3 måneder efter tilskudsperiodens udløb, med mindre andet er fastsat i tilsagnet.</p>\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Arbejdsmarkedsstyrelsen udbetaler tilskud under forudsætning af, at projektet gennemføres i overensstemmelse med tilsagnet.</p>\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Udbetaling sker, når Arbejdsmarkedsstyrelsen har godkendt, at de i tilsagnet fastsatte vilkår er opfyldt.</p>\n      <p class=\"Stk2\"><span class=\"StkNr\" id=\"Par7_Stk3\">Stk. 3.</span> Endelig afregning sker, når Arbejdsmarkedsstyrelsen har godkendt det endelige projektregnskab og den afsluttende evaluering.</p>\n      <p class=\"Stk2\"><span class=\"StkNr\" id=\"Par7_Stk4\">Stk. 4.</span> Arbejdsmarkedsstyrelsen kan i tilsagnsskrivelsen fastsætte, at hele tilskuddet først kommer til udbetaling, når projektet er afsluttet med Arbejdsmarkedsstyrelsens godkendelse af det endelige projektregnskab og den afsluttende evaluering.</p>\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Arbejdsmarkedsstyrelsen kan træffe afgørelse om forskudsvis udbetaling af tilskud, såfremt det skønnes nødvendigt for at sikre projektet, eller hvor det forekommer administrativt enklere og økonomisk forsvarligt. I sådanne tilfælde foretages udbetaling efter bestemmelserne i stk. 3-5.</p>\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Hvis projektets ledelse ønsker forskudsvis udbetaling, skal der indsendes begrundet ansøgning til Arbejdsmarkedsstyrelsen.</p>\n      <p class=\"Stk2\"><span class=\"StkNr\" id=\"Par8_Stk3\">Stk. 3.</span> Arbejdsmarkedsstyrelsen udbetaler tilskud forskudsvis under forudsætning af, at projektet gennemføres i overensstemmelse med tilsagnet.</p>\n      <p class=\"Stk2\"><span class=\"StkNr\" id=\"Par8_Stk4\">Stk. 4.</span> Forskudsvis udbetaling sker, når Arbejdsmarkedsstyrelsen har godkendt, at de i tilsagnet fastsatte vilkår er opfyldt.</p>\n      <p class=\"Stk2\"><span class=\"StkNr\" id=\"Par8_Stk5\">Stk. 5.</span> Endelig afregning sker, når Arbejdsmarkedsstyrelsen har godkendt det endelige projektregnskab og den afsluttende evaluering.</p>\n      <p class=\"Stk2\"><span class=\"StkNr\" id=\"Par8_Stk6\">Stk. 6.</span> Ved forskudsvis udbetaling skal tilskudsmodtager indsende statusrapport, projektregnskab og budget for den resterende tilskudsperiode mindst hvert halve år, jf. dog § 34 samt de i tilsagnet eventuelt fastsatte frister.</p>\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Arbejdsmarkedsstyrelsen kan til enhver tid forlange inden for en given frist at modtage en eller flere af følgende dokumenter: Aktuel statusrapport, projektregnskab og budget for den resterende tilskudsperiode.</p>\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> Arbejdsmarkedsstyrelsen kan til enhver tid forlange inden for en given frist at modtage revisorerklæring om projektets forretningsgange og registreringssystemer samt revisionspåtegning af projektregnskabet fra tilskudsmodtagere, der er omfattet af § 20, stk. 2.</p>\n      <p class=\"Stk2\"><span class=\"StkNr\" id=\"Par9_Stk3\">Stk. 3.</span> Arbejdsmarkedsstyrelsen kan i særlige tilfælde forlange inden for en given frist at modtage grunddokumentation for de afholdte udgifter fra tilskudsmodtager.</p>\n      <p class=\"Kapitel\" id=\"K4\"><span id=\"Kap4\">Kapitel 4</span></p>\n      <p class=\"KapitelOverskrift2\">Regnskab</p>\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Tilskudsmodtager skal aflægge projektregnskab opstillet således, at</p>\n      <p class=\"Liste1\"><span class=\"Liste1Nr\" id=\"Par10_Stk1_Num1\">1)</span> tilskuddet fra Arbejdsmarkedsstyrelsen er opført som særskilt indtægtspost,</p>\n      <p class=\"Liste1\"><span class=\"Liste1Nr\" id=\"Par10_Stk1_Num2\">2)</span> eventuelt tilskud fra anden side til samme projekt, eventuel medfinansiering samt eventuelle øvrige indtægter er opført som særskilte indtægtsposter,</p>\n      <p class=\"Liste1\"><span class=\"Liste1Nr\" id=\"Par10_Stk1_Num3\">3)</span> afholdte udgifter er specificeret på mindst samme måde som i det godkendte budget; væsentlige udgifter skal være yderligere specificeret, og således at</p>\n      <p class=\"Liste1\"><span class=\"Liste1Nr\" id=\"Par10_Stk1_Num4\">4)</span> godkendt budget, afholdte udgifter og difference mellem godkendt budget og afholdte udgifter tydeligt fremgår.</p>\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> Projektregnskabet skal dateres og underskrives af projektets ledelse, jf. § 32, stk. 2.</p>\n      <p class=\"Stk2\"><span class=\"StkNr\" id=\"Par10_Stk3\">Stk. 3.</span> Hvis regnskabet for Arbejdsmarkedsstyrelsens tilskud aflægges som en del af et andet regnskab, kan de i stk. 1 og 2 nævnte krav opfyldes ved noter til dette regnskab.</p>\n      <p class=\"Stk2\"><span class=\"StkNr\" id=\"Par10_Stk4\">Stk. 4.</span> Årsregnskaber for institutioner, der modtager tilskud efter § 2, stk. 1, skal endvidere indeholde en opgørelse af tilskudsmodtagers aktiver og passiver, jf. dog § 34.</p>\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Tilskud ydes til nettoudgifter. Ved nettoudgifter forstås afholdte udgifter, der er faktisk bogførte, godkendte i henhold til tilskudsmodtagers interne regnskabsinstrukser og projektrelaterede, fratrukket eventuelle indtægter.</p>\n      <p class=\"Stk2\"><span class=\"StkNr\" id=\"Par11_Stk2\">Stk. 2.</span> Tilskud ydes til nettoudgifter inden for den godkendte tilskudsperiode.</p>\n      <p class=\"Stk2\"><span class=\"StkNr\" id=\"Par11_Stk3\">Stk. 3.</span> Tilskud ydes ikke til udgifter, som ansøgeren har afholdt eller påtaget sig at afholde, inden tilsagnet er givet, jf. dog § 34.</p>\n      <p class=\"Stk2\"><span class=\"StkNr\" id=\"Par11_Stk4\">Stk. 4.</span> Tilskud ydes ikke til udgifter vedrørende aktiviteter, som tilskudsmodtager normalt er forpligtet til at gennemføre i medfør af anden lovgivning.</p>\n      <p class=\"Stk2\"><span class=\"StkNr\" id=\"Par11_Stk5\">Stk. 5.</span> Tilskud ydes ikke til udgifter, der normalt afholdes af offentlige institutioner. Ved offentlige institutioner forstås:</p>\n      <p class=\"Liste1\"><span class=\"Liste1Nr\" id=\"Par11_Stk5_Num1\">1)</span> kommuner, kommunale fællesskaber og regioner,</p>\n      <p class=\"Liste1\"><span class=\"Liste1Nr\" id=\"Par11_Stk5_Num2\">2)</span> statsinstitutioner, og</p>\n      <p class=\"Liste1\"><span class=\"Liste1Nr\" id=\"Par11_Stk5_Num3\">3)</span> organisationer, foreninger, selskaber, institutioner og lignende, hvis udgifter dækkes med mindst 50 procent af offentlige tilskud.</p>\n      <p class=\"Stk2\"><span class=\"StkNr\" id=\"Par11_Stk6\">Stk. 6.</span> Der ydes kun i begrænset omfang tilskud til rejser, ophold og repræsentation, diæter og gaver. Ansøgninger om tilskud hertil og afholdelse af udgifter hertil skal altid konkret begrundes.</p>\n      <p class=\"Stk2\"><span class=\"StkNr\" id=\"Par11_Stk7\">Stk. 7.</span> Udgifter til revision, der udføres i henhold til § 6, stk. 2, og kapitel 5, skal stå i rimeligt forhold til tilskuddets størrelse.</p>\n      <p class=\"Stk2\"><span class=\"StkNr\" id=\"Par11_Stk8\">Stk. 8.</span> Tilskud, der ydes fra konto § 17.49.35.10. Selvaktiveringsgrupper for seniorer på de årlige bevillingslove, er ikke omfattet af stk. 1 for så vidt angår fratræk af eventuelle indtægter fra medlemskontingent og lignende.</p>\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Medfinansiering skal være dokumenteret.</p>\n      <p class=\"Stk2\"><span class=\"StkNr\" id=\"Par12_Stk2\">Stk. 2.</span> Det skal fremgå hvilken beregningsmetode, der er anvendt.</p>\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> Indirekte udgifter og indtægter skal være dokumenterede, og det skal fremgå hvilken beregningsmetode, der er anvendt. Beregningsmetoden skal være rimelig og gennemskuelig.</p>\n      <p class=\"Stk2\"><span class=\"StkNr\" id=\"Par13_Stk2\">Stk. 2.</span> Regnskab for indirekte udgifter skal være baseret på faktiske projektrelaterede udgifter, og må ikke indeholde fortjeneste.</p>\n      <p class=\"Paragraf\" id=\"P14\"><span class=\"ParagrafNr\" id=\"Par14_Stk1\">§ 14.</span> Interne lønudgifter beregnes som en dokumenteret årsløn inklusiv ATP m.v. divideret med antallet af årlige arbejdstimer og ganget med det faktiske antal timer brugt på projektet. Der skal føres timeregnskab for interne lønudgifter.</p>\n      <p class=\"Stk2\"><span class=\"StkNr\" id=\"Par14_Stk2\">Stk. 2.</span> Interne lønudgifter må ikke indeholde:</p>\n      <p class=\"Liste1\"><span class=\"Liste1Nr\" id=\"Par14_Stk2_Num1\">1)</span> gratialer eller andre ikke overenskomstmæssige ydelser, eller</p>\n      <p class=\"Liste1\"><span class=\"Liste1Nr\" id=\"Par14_Stk2_Num2\">2)</span> administrative udgifter, der beregnes som en del af de indirekte udgifter.</p>\n      <p class=\"Stk2\"><span class=\"StkNr\" id=\"Par14_Stk3\">Stk. 3.</span> For institutioner, der modtager tilskud efter § 2, stk. 1, og hvor driftstilskud fra staten dækker halvdelen eller mere af institutionens ordinære driftsudgifter, skal løn- og ansættelsesvilkår for institutionens personale fastsættes i henhold til statens regler, jf. dog § 34.</p>\n      <p class=\"Paragraf\" id=\"P15\"><span class=\"ParagrafNr\" id=\"Par15_Stk1\">§ 15.</span> Lønudgifter skal specificeres, fx med antal personer, arbejdstimer og timeløn samt funktioner.</p>\n      <p class=\"Paragraf\" id=\"P16\"><span class=\"ParagrafNr\" id=\"Par16_Stk1\">§ 16.</span> Eksterne konsulent- og undervisningsudgifter mv. opgøres på baggrund af fakturaer fra leverandøren og skal tilføre projektet en værdi, der står i et rimeligt forhold til udgiften. De eksterne konsulent- og undervisningsudgifter mv. skal dokumenteres fx i form af timeregnskab og må ikke overstige markedsprisen.</p>\n      <p class=\"Paragraf\" id=\"P17\"><span class=\"ParagrafNr\" id=\"Par17_Stk1\">§ 17.</span> Der skal ved ydelse af tilskud til transport-/kørselsgodtgørelse fortrinsvis anvendes offentlige transportmidler.</p>\n      <p class=\"Paragraf\" id=\"P18\"><span class=\"ParagrafNr\" id=\"Par18_Stk1\">§ 18.</span> Tilskuddet kan anvendes til anskaffelser af nødvendigt udstyr og inventar, hvis dette fremgår af tilsagnet.</p>\n      <p class=\"Stk2\"><span class=\"StkNr\" id=\"Par18_Stk2\">Stk. 2.</span> I tilfælde af restværdi af anskaffelser, jf. stk. 1, ved projektets afslutning kan Arbejdsmarkedsstyrelsen efter konkret vurdering nedsætte tilskuddet med et beløb, der helt eller delvis svarer til restværdien. Beløbet skal tilbagebetales, hvis det er udbetalt. Tilskudsmodtager skal sælge anskaffelserne til en realistisk aktuel markedspris eller beregne omkostninger til anskaffelser ud fra sædvanlige afskrivningsregler.</p>\n      <p class=\"Paragraf\" id=\"P19\"><span class=\"ParagrafNr\" id=\"Par19_Stk1\">§ 19.</span> Udgifter og indtægter skal bogføres på særskilte regnskabskonti således, at der løbende kan redegøres for projektets økonomiske situation og udvikling.</p>\n      <p class=\"Stk2\"><span class=\"StkNr\" id=\"Par19_Stk2\">Stk. 2.</span> Regnskabets tal skal kunne opløses i de registreringer, hvoraf de er sammensat (transaktionssporet). Registreringerne og tilhørende bilags- og dokumentationsmateriale skal indeholde de oplysninger, der er nødvendige til dokumentation af registreringens rigtighed (kontrolsporet).</p>\n      <p class=\"Stk2\"><span class=\"StkNr\" id=\"Par19_Stk3\">Stk. 3.</span> Kontoplanen skal som minimum modsvare specifikationsgraden i godkendt budget og det endelige projektregnskab.</p>\n      <p class=\"Stk2\"><span class=\"StkNr\" id=\"Par19_Stk4\">Stk. 4.</span> Udgør et projekt en del af en tilskudsmodtagers samlede aktiviteter, skal projektudgifterne og finansieringskilderne indgå i tilskudsmodtagers samlede resultatopgørelse.</p>\n      <p class=\"Stk2\"><span class=\"StkNr\" id=\"Par19_Stk5\">Stk. 5.</span> Ved forskudsvis udbetaling, jf. § 8, skal anviste beløb, der ikke straks anvendes, optages i tilskudsmodtagers regnskab med angivelse af, at indestående midler er reserveret til anvendelse til det konkrete projekt.</p>\n      <p class=\"Kapitel\" id=\"K5\"><span id=\"Kap5\">Kapitel 5</span></p>\n      <p class=\"KapitelOverskrift2\">Revision af regnskab</p>\n      <p class=\"Paragraf\" id=\"P20\"><span class=\"ParagrafNr\" id=\"Par20_Stk1\">§ 20.</span> Tilskudsmodtagere, som er en statsinstitution, der revideres af rigsrevisor eller en intern revision i henhold til rigsrevisorlovens § 9, skal indsende det endelige projektregnskab til Arbejdsmarkedsstyrelsen med en ledelseserklæring om, at projektregnskabet er en integreret del af institutionens regnskaber, der er under Rigsrevisionens kontrol, og at originale bilag opbevares af institutionen.</p>\n      <p class=\"Stk2\"><span class=\"StkNr\" id=\"Par20_Stk2\">Stk. 2.</span> Det endelige projektregnskab for øvrige tilskudsmodtagere skal revideres af tilskudsmodtagers revisor i overensstemmelse med §§ 21-28 i denne bekendtgørelse.</p>\n      <p class=\"Stk2\"><span class=\"StkNr\" id=\"Par20_Stk3\">Stk. 3.</span> Årsregnskaber for institutioner, der modtager tilskud efter § 2, stk. 1, revideres af tilskudsmodtagers revisor i overensstemmelse med §§ 21-28 i denne bekendtgørelse.</p>\n      <p class=\"Paragraf\" id=\"P21\"><span class=\"ParagrafNr\" id=\"Par21_Stk1\">§ 21.</span> Revisionen udføres af en statsautoriseret eller registreret revisor.</p>\n      <p class=\"Stk2\"><span class=\"StkNr\" id=\"Par21_Stk2\">Stk. 2.</span> I tilfælde af revisorskift skal den tiltrædende revisor rette henvendelse til den fratrædende revisor, der har pligt til at oplyse grundene til fratrædelsen.</p>\n      <p class=\"Paragraf\" id=\"P22\"><span class=\"ParagrafNr\" id=\"Par22_Stk1\">§ 22.</span> Revisionen foretages i overensstemmelse med god offentlig revisionsskik, således som dette begreb er fastlagt i § 3 i lov om revisionen af statens regnskaber m.m. (lovbekendtgørelse nr. 3 af 7. januar 1997) og nærmere præciseret i stk. 2 og §§ 23-28.</p>\n      <p class=\"Stk2\"><span class=\"StkNr\" id=\"Par22_Stk2\">Stk. 2.</span> Ved revisionen efterprøves, om projektregnskabet er rigtigt, og om de dispositioner, der er omfattet af regnskabsaflæggelsen, er i overensstemmelse med meddelte bevillinger, love og andre forskrifter samt med indgåede aftaler og sædvanlig praksis. Der foretages endvidere en vurdering af, hvorvidt der er taget skyldige økonomiske hensyn ved forvaltningen af de midler, der er omfattet af projektregnskabet.</p>\n      <p class=\"Paragraf\" id=\"P23\"><span class=\"ParagrafNr\" id=\"Par23_Stk1\">§ 23.</span> Revisionens omfang afhænger af tilskudsmodtagers administrative struktur og forretningsgange, herunder den interne kontrol og andre forhold af betydning for regnskabsaflæggelsen. Desuden har tilskuddets (tilsagnets) størrelse betydning for revisionens omfang.</p>\n      <p class=\"Paragraf\" id=\"P24\"><span class=\"ParagrafNr\" id=\"Par24_Stk1\">§ 24.</span> Ved revisionen skal revisor efterprøve</p>\n      <p class=\"Liste1\"><span class=\"Liste1Nr\" id=\"Par24_Stk1_Num1\">1)</span> om projektregnskabet er rigtigt, det vil sige uden væsentlige fejl og mangler,</p>\n      <p class=\"Liste1\"><span class=\"Liste1Nr\" id=\"Par24_Stk1_Num2\">2)</span> om tilskudsbetingelserne er opfyldt, herunder bestemmelserne i denne bekendtgørelse og de vilkår der fremgår af tilsagnet,</p>\n      <p class=\"Liste1\"><span class=\"Liste1Nr\" id=\"Par24_Stk1_Num3\">3)</span> om tilskuddet er anvendt til formålet,</p>\n      <p class=\"Liste1\"><span class=\"Liste1Nr\" id=\"Par24_Stk1_Num4\">4)</span> om tilskudsmodtager har udvist sparsommelighed,</p>\n      <p class=\"Liste1\"><span class=\"Liste1Nr\" id=\"Par24_Stk1_Num5\">5)</span> om tilskudsmodtagers ledelse har udarbejdet de statusrapporter og afsluttende evaluering, som Arbejdsmarkedsstyrelsen har foreskrevet, samt at de data, der ligger til grund herfor er pålidelige, og</p>\n      <p class=\"Liste1\"><span class=\"Liste1Nr\" id=\"Par24_Stk1_Num6\">6)</span> om den afsluttende evaluering angiver projektets endelige resultat og vurderer disse i forhold til projektets oprindelige målsætninger.</p>\n      <p class=\"Stk2\"><span class=\"StkNr\" id=\"Par24_Stk2\">Stk. 2.</span> Revisionen udføres ved stikprøvevise undersøgelser.</p>\n      <p class=\"Paragraf\" id=\"P25\"><span class=\"ParagrafNr\" id=\"Par25_Stk1\">§ 25.</span> Tilskudsmodtager skal give revisor de oplysninger, som må anses af betydning for bedømmelsen af projektregnskabet samt for revisors vurdering af forvaltningen, herunder mål og opnåede resultater. Tilskudsmodtager skal give revisor adgang til at foretage de undersøgelser, denne finder nødvendige, og skal sørge for, at revisor får de oplysninger og den bistand, som revisor anser for nødvendig for udførelsen af sit hverv.</p>\n      <p class=\"Paragraf\" id=\"P26\"><span class=\"ParagrafNr\" id=\"Par26_Stk1\">§ 26.</span> Bliver revisor opmærksom på lovovertrædelser eller tilsidesættelser af forskrifter af væsentlig betydning i forbindelse med midlernes forvaltning, påhviler det revisor straks at give tilskudsmodtager meddelelse herom, samt at påse, at tilskudsmodtagers ledelse inden 3 uger giver Arbejdsmarkedsstyrelsen meddelelse herom. I modsat fald er det revisors pligt at orientere Arbejdsmarkedsstyrelsen. Revisors bemærkninger indsendes sammen med meddelelsen.</p>\n      <p class=\"Stk2\"><span class=\"StkNr\" id=\"Par26_Stk2\">Stk. 2.</span> Det samme gælder, hvis revisor under sin revision eller på anden måde bliver opmærksom på, at projektets gennemførelse er usikker af økonomiske eller andre grunde.</p>\n      <p class=\"Paragraf\" id=\"P27\"><span class=\"ParagrafNr\" id=\"Par27_Stk1\">§ 27.</span> Det reviderede projektregnskab forsynes med en påtegning efter det for revisorer gældende erklæringsparadigme for den uafhængige revisors påtegning, som findes på Rigsrevisionens hjemmeside (www.rigsrevisionen.dk/paategning.html).</p>\n      <p class=\"Stk2\"><span class=\"StkNr\" id=\"Par27_Stk2\">Stk. 2.</span> Revisor skal afgive en revisionsberetning med revisors vurdering og konklusion vedrørende den udførte revision, jf. § 24. Beretningen kan afgives i tilslutning til påtegningen eller i en revisionsprotokol.</p>\n      <p class=\"Stk2\"><span class=\"StkNr\" id=\"Par27_Stk3\">Stk. 3.</span> Revisors vurdering og konklusion vedrørende den udførte revision afgives særskilt for punkterne i § 24, stk. 1.</p>\n      <p class=\"Stk2\"><span class=\"StkNr\" id=\"Par27_Stk4\">Stk. 4.</span> Genpart af revisionsberetningen indsendes af tilskudsmodtager til Arbejdsmarkedsstyrelsen sammen med det påtegnede projektregnskab.</p>\n      <p class=\"Paragraf\" id=\"P28\"><span class=\"ParagrafNr\" id=\"Par28_Stk1\">§ 28.</span> Ved tilskud under kr. 500.000 finder bestemmelserne i kapitel 5 i bekendtgørelsen anvendelse med de eventuelle afvigelser, der fremgår af den konkrete tilsagnsskrivelse.</p>\n      <p class=\"Kapitel\" id=\"K6\"><span id=\"Kap6\">Kapitel 6</span></p>\n      <p class=\"KapitelOverskrift2\">Bortfald af tilsagnet og tilbagebetaling</p>\n      <p class=\"Paragraf\" id=\"P29\"><span class=\"ParagrafNr\" id=\"Par29_Stk1\">§ 29.</span> Arbejdsmarkedsstyrelsen kan beslutte, at tilsagnet bortfalder helt eller delvis, hvis</p>\n      <p class=\"Liste1\"><span class=\"Liste1Nr\" id=\"Par29_Stk1_Num1\">1)</span> tilskudsmodtager har givet urigtige eller vildledende oplysninger eller fortiet oplysninger af betydning for afgørelsen om ydelse af tilskud eller udbetaling af tilskud,</p>\n      <p class=\"Liste1\"><span class=\"Liste1Nr\" id=\"Par29_Stk1_Num2\">2)</span> projektet ikke er påbegyndt inden 6 måneder efter godkendt startdato,</p>\n      <p class=\"Liste1\"><span class=\"Liste1Nr\" id=\"Par29_Stk1_Num3\">3)</span> projektet opgives,</p>\n      <p class=\"Liste1\"><span class=\"Liste1Nr\" id=\"Par29_Stk1_Num4\">4)</span> tilskudsmodtager går konkurs, træder i likvidation, standser sine betalinger, indleder forhandlinger om tvangsakkord, eller hvis der foretages udlæg eller arrest hos tilskudsmodtager,</p>\n      <p class=\"Liste1\"><span class=\"Liste1Nr\" id=\"Par29_Stk1_Num5\">5)</span> ikke der i henhold til tilsagnets vilkår eller i henhold til § 9 indsendes:</p>\n      <p class=\"Liste2\"><span class=\"Liste2Nr\" id=\"Par29_Stk1_Num5_Lita\">a)</span> revisorerklæring om forretningsgange og registreringssystemer,</p>\n      <p class=\"Liste2\"><span class=\"Liste2Nr\" id=\"Par29_Stk1_Num5_Litb\">b)</span> statusrapport,</p>\n      <p class=\"Liste2\"><span class=\"Liste2Nr\" id=\"Par29_Stk1_Num5_Litc\">c)</span> projektregnskab,</p>\n      <p class=\"Liste2\"><span class=\"Liste2Nr\" id=\"Par29_Stk1_Num5_Litd\">d)</span> budget for resterende tilskudsperiode,</p>\n      <p class=\"Liste2\"><span class=\"Liste2Nr\" id=\"Par29_Stk1_Num5_Lite\">e)</span> anmodning om udbetaling af tilskud og</p>\n      <p class=\"Liste2\"><span class=\"Liste2Nr\" id=\"Par29_Stk1_Num5_Litf\">f)</span> grunddokumentation for afholdte udgifter,</p>\n      <p class=\"Liste1\"><span class=\"Liste1Nr\" id=\"Par29_Stk1_Num6\">6)</span> tilskudsmodtager ikke indsender det endelige projektregnskab og afsluttende evaluering senest 3 måneder efter tilskudsperiodens udløb (med mindre andet er fastsat i tilsagnet),</p>\n      <p class=\"Liste1\"><span class=\"Liste1Nr\" id=\"Par29_Stk1_Num7\">7)</span> projektet ikke gennemføres i overensstemmelse med tilsagnets vilkår,</p>\n      <p class=\"Liste1\"><span class=\"Liste1Nr\" id=\"Par29_Stk1_Num8\">8)</span> Arbejdsmarkedsstyrelsen ikke kan godkende statusrapport, løbende projektregnskab, budget for resterende tilskudsperiode, udbetalingsanmodning, det endelige projektregnskab eller den afsluttende evaluering,</p>\n      <p class=\"Liste1\"><span class=\"Liste1Nr\" id=\"Par29_Stk1_Num9\">9)</span> de samlede godkendte, bogførte og faktiske projektrelaterede udgifter fratrukket eventuelle indtægter i det endelige projektregnskab er mindre end tilskuddet, herunder at tilskud fra anden side m.v. viser sig at overstige det forudsatte ved ydelsen af tilskuddet,</p>\n      <p class=\"Liste1\"><span class=\"Liste1Nr\" id=\"Par29_Stk1_Num10\">10)</span> der er restværdi af anskaffelser, som er købt for tilskuddet, Arbejdsmarkedsstyrelsen foretager en konkret vurdering heraf,</p>\n      <p class=\"Liste1\"><span class=\"Liste1Nr\" id=\"Par29_Stk1_Num11\">11)</span> en forfalden tilbagebetaling ikke er indbetalt til Arbejdsmarkedsstyrelsen senest 2 måneder efter forfaldsdagen, eller</p>\n      <p class=\"Liste1\"><span class=\"Liste1Nr\" id=\"Par29_Stk1_Num12\">12)</span> forudsætningerne for tilskud i øvrigt er væsentligt ændrede.</p>\n      <p class=\"Stk2\"><span class=\"StkNr\" id=\"Par29_Stk2\">Stk. 2.</span> Arbejdsmarkedsstyrelsen kan beslutte, at udbetalt tilskud skal tilbagebetales helt eller delvis under de i stk. 1 anførte omstændigheder.</p>\n      <p class=\"Stk2\"><span class=\"StkNr\" id=\"Par29_Stk3\">Stk. 3.</span> En tilskudsmodtager er forpligtet til at give Arbejdsmarkedsstyrelsen meddelelse om forhold, der kan medføre tilskuddets bortfald eller reduktion eller tilbagebetaling af tilskud.</p>\n      <p class=\"Kapitel\" id=\"K7\"><span id=\"Kap7\">Kapitel 7</span></p>\n      <p class=\"KapitelOverskrift2\">Endelighed og øvrige bestemmelser</p>\n      <p class=\"Paragraf\" id=\"P30\"><span class=\"ParagrafNr\" id=\"Par30_Stk1\">§ 30.</span> Arbejdsmarkedsstyrelsens afgørelser efter denne bekendtgørelse kan ikke indbringes for anden administrativ myndighed.</p>\n      <p class=\"Paragraf\" id=\"P31\"><span class=\"ParagrafNr\" id=\"Par31_Stk1\">§ 31.</span> Materiale, resultater m.v., der er udviklet i forbindelse med projektet, er til fri disposition for Arbejdsmarkedsstyrelsen og tilskudsmodtager, jf. dog § 34.</p>\n      <p class=\"Stk2\"><span class=\"StkNr\" id=\"Par31_Stk2\">Stk. 2.</span> Projektets resultater kan frit offentliggøres af Arbejdsmarkedsstyrelsen og tilskudsmodtager. Det skal fremgå, at der er ydet tilskud fra Beskæftigelsesministeriet. Arbejdsmarkedsstyrelsen skal underrettes senest 4 uger før offentliggørelsen af projektets resultater, med mindre andet er fastsat i tilsagnet, jf. dog § 34.</p>\n      <p class=\"Paragraf\" id=\"P32\"><span class=\"ParagrafNr\" id=\"Par32_Stk1\">§ 32.</span> Dokumenterne nævnt i § 2, stk. 3, § 3, § 4, stk. 3, § 6, stk. 1, § 6, stk. 3-4, § 8, stk. 2, § 9, stk. 1-2, § 10 samt § 11, stk. 6, skal dateres og underskrives af projektets ledelse.</p>\n      <p class=\"Stk2\"><span class=\"StkNr\" id=\"Par32_Stk2\">Stk. 2.</span> Ved projektets ledelse forstås den person eller de personer, som fremgår af ansøgningen som projektejer, projektleder eller den regnskabsansvarlige for projektet, eller den person eller de personer som Arbejdsmarkedsstyrelsen i øvrigt har godkendt som projektejer, projektleder eller som den regnskabsansvarlige for projektet.</p>\n      <p class=\"Paragraf\" id=\"P33\"><span class=\"ParagrafNr\" id=\"Par33_Stk1\">§ 33.</span> Henvendelse til Arbejdsmarkedsstyrelsen skal ske skriftligt og med angivelse af den relevante puljes navn og finanslovsparagrafnummer. Efter modtagelse af tilsagnsskrivelsen anfører tilskudsmodtager også projektets journalnummer hos Arbejdsmarkedsstyrelsen.</p>\n      <p class=\"Paragraf\" id=\"P34\"><span class=\"ParagrafNr\" id=\"Par34_Stk1\">§ 34.</span> Arbejdsmarkedsstyrelsen kan i særlige tilfælde fravige bestemmelserne i § 3, stk. 1, § 4, stk. 3, 2. pkt., § 6, stk. 1, nr. 4, § 6, stk. 2, § 8, stk. 6, § 10, stk. 4, § 11, stk. 3, § 14, stk. 3 og § 31.</p>\n      <p class=\"Paragraf\" id=\"P35\"><span class=\"ParagrafNr\" id=\"Par35_Stk1\">§ 35.</span> Bekendtgørelsen træder i kraft den 1. januar 2010 med virkning for tilsagn, der afgives den 1. januar 2010 eller senere.<a class=\"FodnoteHenvisning\" name=\"Henvisning_Par35_Stk1_Not1\" href=\"#Par35_Stk1_Not1\">1)</a></p>\n      <p class=\"Stk2\"><span class=\"StkNr\" id=\"Par35_Stk2\">Stk. 2.</span> Bekendtgørelse nr. 756 af 28. juni 2006 om administration af tilskud fra puljer under Arbejdsmarkedsstyrelsens område ophæves. Bekendtgørelsen finder dog anvendelse for tilsagn, der er afgivet senest den 31. december 2009.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Arbejdsmarkedsstyrelsen, den 14. december 2009</P><P CLASS=SIGN1 ALIGN=\"CENTER\">Marie Hansen</P><P CLASS=SIGN2 ALIGN=\"RIGHT\">/ Søren Tingskov</P></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Par35_Stk1_Not1\" href=\"#Henvisning_Par35_Stk1_Not1\">1)</a> Der er udarbejdet en vejledning til bekendtgørelsen.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/12/2009"
        },
        {
            "displayName": "Accession",
            "displayValue": "B20090140005"
        },
        {
            "displayName": "Entydig dokumentidentifikation",
            "displayValue": "BE003842"
        },
        {
            "displayName": "Dato for førstegangsindlæggelse",
            "displayValue": "22/12/2009"
        },
        {
            "displayName": "Dato for indlæggelse",
            "displayValue": "26/06/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1400"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "14/12/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedsstyrelsen, j. nr. 2009-0000972"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}