{
    "id": 108355,
    "title": "1996 BTL 115   BETÆNKNING OVER FORSLAG TIL LOV OM EN REJSEGARANTIFOND    NR L 115 1996-97, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1996/1 BTL 115",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 115 </P>  \r\n\r\n<P></P>  \r\n\r\n<P>Betænkning over Forslag til lov om en rejsegarantifond <BR>  \r\n\r\n Nr L 115 1996-97, 1. samling </P>  \r\n\r\n<P></P>  \r\n\r\n<P>Afgivet af Erhvervsudvalget </P>  \r\n\r\n<P></P>  \r\n\r\n<P>Afgivet: 19970417 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til erhvervsministeren, som denne har besvaret </P>  \r\n\r\n<P>skriftligt og mundtligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Assurandør-Societetet, </P>  \r\n\r\n<P>Danmarks Rejsebureau Forening, </P>  \r\n\r\n<P>Dansk Vandrelaug, </P>  \r\n\r\n<P>Foreningen af Rejsearrangører i Danmark, </P>  \r\n\r\n<P>Herning Charter og </P>  \r\n\r\n<P>Århus Charter. </P>  \r\n\r\n<P>Der er af erhvervsministeren og et mindretal stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Herefter indstiller et <I>mindretal</I> (Socialdemokratiets, Socialistisk  \r\n\r\n Folkepartis, Det Radikale Venstres og Enhedslistens medlemmer af udvalget)  \r\n\r\n lovforslaget til <I>vedtagelse</I> med de af erhvervsministeren stillede  \r\n\r\n ændringsforslag. </P>  \r\n\r\n<P>Et <I>andet mindretal</I> (Venstres, Det Konservative Folkepartis og  \r\n\r\n Fremskridtspartiets medlemmer af udvalget) indstiller lovforslaget til  \r\n\r\n<I>vedtagelse</I> med de af mindretallet og de af erhvervsministeren under  \r\n\r\n nr. 1, 6, 7, 8 og 11 stillede ændringsforslag. </P>  \r\n\r\n<P>Et <I>tredje mindretal</I> (Centrum-Demokraternes medlem af udvalget)  \r\n\r\n indstiller lovforslaget til <I>vedtagelse</I> og vil redegøre for sin  \r\n\r\n stilling til de stillede ændringsforslag ved 2. behandling. </P>  \r\n\r\n<P>ÆndringsforslagAf <I>erhvervsministeren,</I> tiltrådt af et <I>flertal</I>  \r\n\r\n (udvalget med undtagelse af CD): </P>  \r\n\r\n<P>Til § 7 <B>1)</B> Efter stk. 2 indsættes som nyt stykke: </P>  \r\n\r\n<P> <I>&#187;Stk. 3.</I> Såfremt vederlaget for et rejsearrangement dækkes  \r\n\r\n helt eller delvis ved lån indrømmet kunden af en tredjemand på grundlag af en  \r\n\r\n aftale herom mellem denne og arrangøren eller formidleren for en udenlandsk  \r\n\r\n arrangør, indtræder fonden i kundens krav efter kreditaftaleloven, i det  \r\n\r\n omfang fonden har fyldestgjort disse.&#171; </P>  \r\n\r\n<P>Stk. 3-5 bliver herefter stk. 4-6. </P>  \r\n\r\n<P>Til § 8Af et <I>mindretal</I> (V og KF), tiltrådt af et <I>mindretal</I>  \r\n\r\n (FP): </P>  \r\n\r\n<P> <B>2)</B> I <I>stk. 3, 2. pkt.,</I> indsættes efter  \r\n\r\n &#187;deponering&#171;: &#187;eller deponering af andre tilsvarende  \r\n\r\n aktiver.&#171; </P>  \r\n\r\n<P> <B>3)</B> I <I>stk. 3</I> indsættes efter 2. pkt. som nyt punktum: </P>  \r\n\r\n<P>&#187;Erhvervsministeren fastsætter nærmere regler om, hvilke andre  \r\n\r\n tilsvarende aktiver end kontante beløb der kan deponeres.&#171; </P>  \r\n\r\n<P>Af <I>erhvervsministeren,</I> tiltrådt af et <I>mindretal</I> (S, SF, RV  \r\n\r\n og EL): </P>  \r\n\r\n<P> <B>4)</B>  <I>Stk. 6</I> affattes således: </P>  \r\n\r\n<P> <I>&#187;Stk. 6.</I> Udgør flycharterrejseomsætningen 50 pct. eller  \r\n\r\n derover, skal garantiens størrelse stilles i overensstemmelse med følgende,  \r\n\r\n jf. dog § 23, stk. 2: </P>  \r\n\r\n<P>1) Ved en omsætning på ikke over 10 mio. kr. er garantien 300.000 kr. </P>  \r\n\r\n<P>2) Ved en omsætning på mere end 10 mio. kr., men ikke over 25 mio. kr., er  \r\n\r\n garantien 1 mio. kr. </P>  \r\n\r\n<P>3) Ved en omsætning på mere end 25 mio. kr., men ikke over 50 mio. kr., er  \r\n\r\n garantien 1,5 mio. kr. </P>  \r\n\r\n<P>4) Ved en omsætning på mere end 50 mio. kr., men ikke over 100 mio. kr.,  \r\n\r\n er garantien 2,5 mio. kr. </P>  \r\n\r\n<P>5) Ved en omsætning på mere end 100 mio. kr., men ikke over 150 mio. kr.,  \r\n\r\n er garantien 5 mio. kr. </P>  \r\n\r\n<P>6) Ved en omsætning på mere end 150 mio. kr., men ikke over 200 mio. kr.,  \r\n\r\n er garantien 7,5 mio. kr. </P>  \r\n\r\n<P>7) Ved en omsætning på mere end 200 mio. kr., men ikke over 300 mio. kr.,  \r\n\r\n er garantien 10 mio. kr. </P>  \r\n\r\n<P>8) Ved en omsætning på mere end 300 mio. kr., men ikke over 500 mio. kr.,  \r\n\r\n er garantien 15 mio. kr. </P>  \r\n\r\n<P>9) Ved en omsætning på mere end 500 mio. kr., men ikke over 700 mio. kr.,  \r\n\r\n er garantien 25 mio. kr. </P>  \r\n\r\n<P>10) Ved en omsætning på mere end 700 mio. kr. er garantien 30 mio.  \r\n\r\n kr.&#171; </P>  \r\n\r\n<P>Af et <I>mindretal</I> (V og KF), tiltrådt af et <I>mindretal</I> (FP):  \r\n\r\n</P>  \r\n\r\n<P> <B>5)</B>  <I>Stk. 6</I> affattes således: </P>  \r\n\r\n<P> <I>&#187;Stk. 6.</I> Udgør flycharterrejseomsætningen 50 pct. eller  \r\n\r\n derover, skal garantiens størrelse stilles i overensstemmelse med følgende,  \r\n\r\n jf. dog § 23, stk. 2: </P>  \r\n\r\n<P>1) Ved en omsætning på ikke over 10 mio. kr. er garantien 300.000 kr. </P>  \r\n\r\n<P>2) Ved en omsætning på mere end 10 mio. kr., men ikke over 25 mio. kr., er  \r\n\r\n garantien 1,5 mio. kr. </P>  \r\n\r\n<P>3) Ved en omsætning på mere end 25 mio. kr., men ikke over 50 mio. kr., er  \r\n\r\n garantien 2,5 mio. kr. </P>  \r\n\r\n<P>4) Ved en omsætning på mere end 50 mio. kr., men ikke over 100 mio. kr.,  \r\n\r\n er garantien 4 mio. kr. </P>  \r\n\r\n<P>5) Ved en omsætning på mere end 100 mio. kr., men ikke over 150 mio. kr.,  \r\n\r\n er garantien 8 mio. kr. </P>  \r\n\r\n<P>6) Ved en omsætning på mere end 150 mio. kr., men ikke over 200 mio. kr.,  \r\n\r\n er garantien 12 mio. kr. </P>  \r\n\r\n<P>7) Ved en omsætning på mere end 200 mio. kr., men ikke over 300 mio. kr.,  \r\n\r\n er garantien 16 mio. kr. </P>  \r\n\r\n<P>8) Ved en omsætning på mere end 300 mio. kr., men ikke over 500 mio. kr.,  \r\n\r\n er garantien 20 mio. kr. </P>  \r\n\r\n<P>9) Ved en omsætning på mere end 500 mio. kr., men ikke over 700 mio. kr.,  \r\n\r\n er garantien 30 mio. kr. </P>  \r\n\r\n<P>10) Ved en omsætning på mere end 700 mio. kr. er garantien 40 mio.  \r\n\r\n kr.&#171; </P>  \r\n\r\n<P>Af <I>erhvervsministeren,</I> tiltrådt af et <I>flertal</I> (udvalget med  \r\n\r\n undtagelse af CD): </P>  \r\n\r\n<P>Til § 23 <B>6)</B>  <I>Stk. 2</I> affattes således: </P>  \r\n\r\n<P> <I>&#187;Stk. 2.</I> Erhvervsministeren kan efter indstilling fra fonden,  \r\n\r\n hvis prisudviklingen eller udviklingen i fondens formue tilsiger det, forhøje  \r\n\r\n garantistillelsen, jf. § 8, stk. 3-6, eller forhøje eller nedsætte bidraget,  \r\n\r\n jf. § 9, stk. 1.&#171; </P>  \r\n\r\n<P>Til § 24 <B>7)</B> &#187;Erhvervsministeriets Erhvervsankenævn&#171;  \r\n\r\n ændres til: &#187;Erhvervsankenævnet&#171;. </P>  \r\n\r\n<P>Til § 26 <B>8)</B> I <I>stk. 4</I> ændres &#187;1. oktober 1997&#171; til:  \r\n\r\n &#187;1. januar 1998&#171;. </P>  \r\n\r\n<P>Af et <I>mindretal</I> (V og KF), tiltrådt af et <I>mindretal</I> (FP):  \r\n\r\n</P>  \r\n\r\n<P> <B>9)</B> I <I>stk. 4</I> indsættes efter &#187;, jf. § 8, stk.  \r\n\r\n 3-6&#171;: &#187;, medmindre der inden dette tidspunkt er ansøgt om eller  \r\n\r\n meddelt dispensation, jf. stk. 5&#171;. </P>  \r\n\r\n<P> <B>10)</B> Efter stk. 4 indsættes som nyt stykke: </P>  \r\n\r\n<P> <I>&#187;Stk. 5.</I> Fonden kan efter ansøgning meddele dispensation til  \r\n\r\n arrangører og formidlere for udenlandske arrangører fra de i § 8, stk. 5 og  \r\n\r\n 6, nævnte garantistørrelser, når ganske særlige forhold taler herfor.  \r\n\r\n Dispensation kan kun meddeles, hvis fonden skønner, at ansøgeren ikke i  \r\n\r\n dispensationsperioden vil belaste fondens formue. Dispensationsperioden kan  \r\n\r\n maksimalt udgøre 2 år. Ansøgning om dispensation skal indsendes til fonden  \r\n\r\n inden 1. januar 1998.&#171; </P>  \r\n\r\n<P>Stk. 5 bliver herefter stk. 6. </P>  \r\n\r\n<P>Af <I>erhvervsministeren,</I> tiltrådt af et <I>flertal</I> (udvalget med  \r\n\r\n undtagelse af CD): </P>  \r\n\r\n<P>Til § 27 <B>11)</B> Paragraffen affattes således: </P>  \r\n\r\n<P> <B>&#187;§ 27.</B> I lov nr. 858 af 23. december 1987 om  \r\n\r\n Industriministeriets Erhvervsankenævn foretages følgende ændringer: </P>  \r\n\r\n<P> <B>1.</B> Lovens titel affattes således: </P>  \r\n\r\n<P> <B>&#187;Lov om Erhvervsankenævnet&#171;.</B>  <B>2.</B> I <I>§ 1, stk.  \r\n\r\n 1,</I> og <I>§ 4, stk. 1,</I> ændres &#187;Industriministeriets  \r\n\r\n Erhvervsankenævn&#171; til: &#187;Erhvervsankenævnet&#171;. </P>  \r\n\r\n<P> <B>3.</B> I <I>§ 1, stk. 1,</I> indsættes som <I>2. pkt.:</I>  </P>  \r\n\r\n<P>&#187;Endvidere er ankenævnet klageinstans for afgørelser truffet af  \r\n\r\n rejsegarantifonden, i det omfang det er fastsat i lov om en  \r\n\r\n rejsegarantifond.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 Kreditaftalelovens regler sikrer i et vist omfang forbrugerne,  \r\n\r\n såfremt en leverandør af en vare eller tjenesteydelse ikke kan levere den  \r\n\r\n købte ydelse. Dette sker bl.a. ved, at forbrugeren kan gøre samme krav  \r\n\r\n gældende over for långiverne som overfor leverandørerne, når et lån er  \r\n\r\n etableret ved en aftale mellem leverandøren og långiverne. Når kundens krav  \r\n\r\n er sikret i rejsegarantifonden, opstår spørgsmålet, om kunden kan kræve  \r\n\r\n indbetalte beløb tilbagebetalt fra fonden, eller om kunden skal gøre krav  \r\n\r\n gældende over for långiver. </P>  \r\n\r\n<P>Kunden kan vælge at kræve det til rejsearrangørerne indbetalte beløb  \r\n\r\n godtgjort af fonden, eller kunden kan i medfør af kreditaftalelovens  \r\n\r\n bestemmelser standse betalingerne på lånet og kræve tilbagebetaling af beløb,  \r\n\r\n som er betalt til långiver. </P>  \r\n\r\n<P>Det vil imidlertid være urimeligt, hvis rejsegarantifonden skal overtage  \r\n\r\n den insolvensrisiko, som med de gældende regler i kreditaftaleloven er  \r\n\r\n långivers. Såfremt dette var tilfældet, ville der være mulighed for misbrug,  \r\n\r\n og for at långiver ikke ville være tilstrækkelig omhyggelig ved  \r\n\r\n kreditvurderingen. </P>  \r\n\r\n<P>Det præciseres derfor med forslaget, at fonden, hvis kunden har valgt at  \r\n\r\n kræve godtgørelse fra fonden i stedet for at gøre indsigelser og krav  \r\n\r\n gældende over for långiver, indtræder i kundens krav over for långiver efter  \r\n\r\n kreditaftalelovens regler. </P>  \r\n\r\n<P>Til nr. 2 og 3 Det foreslås, at der ud over kontant deponering også kan  \r\n\r\n deponeres andre aktiver. Det er en forudsætning, at der er tale om aktiver,  \r\n\r\n der i almindelighed antages at være værdifaste, herunder visse børsnoterede  \r\n\r\n obligationer. Erhvervsministeren bemyndiges til at fastsætte de nærmere  \r\n\r\n regler om, hvilke andre aktiver der kan deponeres som sikkerhed. </P>  \r\n\r\n<P>Til nr. 4 Skalaen tilstræber mindre spring i garantistillelserne ved  \r\n\r\n omsætningsfremgang og vil i højere grad indebære en ensartet belastning af  \r\n\r\n mindre, mellemstore og store flycharterarrangører. Skalaen tilstræber videre  \r\n\r\n at undgå spekulation i sammenlægninger eller delinger af selskaber. Endelig  \r\n\r\n bygger skalaen på en tilstræbt procentvis afdækning af fondens risiko ved  \r\n\r\n hvert intervals begyndelsespunkt på 50 pct. </P>  \r\n\r\n<P>Til illustration vises nedenfor henholdsvis den hidtidige flycharterskala  \r\n\r\n i det fremsatte lovforslag og i ændringsforslaget. </P>  \r\n\r\n<PRE>  \r\n\r\n ----------------------------------------------------  \r\n\r\n  Omsætning i mio. kr.     Lovforslagets § 8, stk. 6  \r\n\r\n ----------------------------------------------------  \r\n\r\n     0 -  15                   300.000 kr.  \r\n\r\n    15 -  50                    2 mio. kr.  \r\n\r\n    50 - 100                    5 mio. kr.  \r\n\r\n   100 - 250                   10 mio. kr.  \r\n\r\n   250 - 500                   15 mio. kr.  \r\n\r\n   over  500                   30 mio. kr.  \r\n\r\n ----------------------------------------------------  \r\n\r\n  Omsætning i mio. kr.      Ny flycharterskala  \r\n\r\n     0 -  10                   300.000 kr.  \r\n\r\n    10 -  25                    1   mio. kr.  \r\n\r\n    25 -  50                    1,5 mio. kr.  \r\n\r\n    50 - 100                    2,5 mio. kr.  \r\n\r\n   100 - 150                    5   mio. kr.  \r\n\r\n   150 - 200                    7,5 mio. kr.  \r\n\r\n   200 - 300                   10   mio. kr.  \r\n\r\n   300 - 500                   15   mio. kr.  \r\n\r\n   500 - 700                   25   mio. kr.  \r\n\r\n   over  700                   30   mio. kr.  \r\n\r\n ----------------------------------------------------  \r\n\r\n</PRE>  \r\n\r\n<P>Til nr. 5 Det foreslås, at der etableres flere skalaer, således at spring  \r\n\r\n fra en skala til en trinhøjere skala ikke bevirker en væsentlig højere  \r\n\r\n garantistillelse. Samtidig sikres det, at garantistillelsen ud fra en  \r\n\r\n gennemsnitsbetragtning ikke sænkes i forhold til lovforslaget. </P>  \r\n\r\n<P>Til nr. 6 Ved ændringen af stk. 2 er fastsat, at ministeren desuden efter  \r\n\r\n indstilling fra fonden kan nedsætte bidragets størrelse, hvis prisudviklingen  \r\n\r\n eller udviklingen i fondens formue tilsiger det. Bestemmelsen kan anvendes  \r\n\r\n til at lægge et maksimum for fondens størrelse. </P>  \r\n\r\n<P>Derimod er der ikke adgang for ministeren til at nedsætte  \r\n\r\n garantistillelsen. </P>  \r\n\r\n<P>Ved at der skal foreligge en indstilling fra fonden er  \r\n\r\n initiativforpligtelsen lagt hos fondens bestyrelse, som dermed har ansvaret  \r\n\r\n for, at fonden er økonomisk sund og dækker den realistiske risiko. </P>  \r\n\r\n<P>Til nr. 7 og 11 Ca. halvdelen af sagerne, der indbringes for  \r\n\r\n Erhvervsankenævnet, vedrører afgørelser truffet af Finanstilsynet. Efter den  \r\n\r\n seneste regeringsomdannelse er Finanstilsynet flyttet til Økonomiministeriets  \r\n\r\n ressort. Det er altså ikke længere kun afgørelser truffet af styrelser under  \r\n\r\n Erhvervsministeriet, der er under rekurs til ankenævnet. Af denne grund er  \r\n\r\n det fundet passende at ændre navnet til det i øvrigt også kortere  \r\n\r\n &#187;Erhvervsankenævnet&#171;. </P>  \r\n\r\n<P>Til nr. 8 Der er tale om en udskydelse af tidspunktet for effektueringen  \r\n\r\n af de forhøjede garantier, således at de eksisterende rejsearrangører får  \r\n\r\n bedre tid til at opfylde de forhøjede garantier. </P>  \r\n\r\n<P>Til nr. 9 Ændringsforslaget er en konsekvens af ændringsforslag nr. 10.  \r\n\r\n</P>  \r\n\r\n<P>Til nr. 10 Det foreslås, at arrangører og formidlere for udenlandske  \r\n\r\n arrangører inden for de første 6 måneder får mulighed for konkret at ansøge  \r\n\r\n om dispensation fra de i stk. 5 og 6 opstillede garantikrav. Dispensationen  \r\n\r\n kan alene meddeles, efter at fonden har foretaget en vurdering af  \r\n\r\n virksomhedens sundhed og fremtidsmuligheder, og at der efter denne vurdering  \r\n\r\n ikke kan antages at være en særskilt risiko for en belastning af fondens  \r\n\r\n formue. Fonden bør i sin vurdering af årsagerne til, at fuld garanti ikke  \r\n\r\n umiddelbart kan stilles, bl.a. lægge vægt på, om den pågældende virksomhed er  \r\n\r\n nystartet og dermed kan have særlige problemer, f. eks. i forbindelse med  \r\n\r\n anlægsinvesteringer m.v. af ikke ubetydelig størrelse. Dispensation kan  \r\n\r\n meddeles for en periode på maksimalt 2 år, hvor virksomheden gradvis kan nå  \r\n\r\n op på den foreskrevne garantistørrelse. </P>  \r\n\r\n<P>Kim Nøhr Skibsted (S) Ole Vagn Christensen (S) Sonja Mikkelsen (S) Hardy  \r\n\r\n Hansen (S) Jacob Buksti (S) fmd. <I>Kjeld Rahbæk Møller (SF) Ulla Solvang  \r\n\r\n (RV) Frank Aaen (EL) Sonja Albrink (CD) Svend Erik Hovmand (V) Pia Larsen (V)  \r\n\r\n Svend Heiselberg (V) Erik Larsen (V) Kai Dige Bach (KF)</I> nfmd. <I>Pernille  \r\n\r\n Sams (KF) Flemming Hansen (KF) Kirsten Jacobsen (FP) Dansk Folkeparti havde  \r\n\r\n ikke medlemmer i udvalget. </I></P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde og har </P>  \r\n\r\n<P>herunder stillet spørgsmål til erhvervsministeren, som denne vil </P>  \r\n\r\n<P>besvare skriftligt inden 3. behandling. Et af udvalgets spørgsmål </P>  \r\n\r\n<P>med tilhørende bilag samt erhvervsministerens besvarelse heraf er </P>  \r\n\r\n<P>optrykt som bilag til tillægsbetænkningen. </P>  \r\n\r\n<P>Endvidere har udvalget modtaget skriftlige henvendelser fra Foreningen af  \r\n\r\n Statsautoriserede Revisorer og Mogens Kønig, Lyngby. </P>  \r\n\r\n<P>Der er af erhvervsministeren stillet ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse</I> med  \r\n\r\n de af erhvervsministeren stillede ændringsforslag. </P>  \r\n\r\n<P>ÆndringsforslagAf <I>erhvervsministeren,</I> tiltrådt af <I>udvalget:</I>  \r\n\r\n</P>  \r\n\r\n<P>Til § 19 <B>1)</B> I <I>stk. 1, 2. pkt,</I> ændres  \r\n\r\n &#187;personskattelovens § 19 a, stk. 2-4,&#187; til:  \r\n\r\n &#187;aktieavancebeskatningslovens § 11, stk. 2-4,&#187;. </P>  \r\n\r\n<P>Til § 25 <B>2)</B> I <I>stk. 1, nr. 3,</I> ændres &#187;, der er  \r\n\r\n nødvendige for at sikre lovens overholdelse&#171; til: &#187;til fonden eller  \r\n\r\n erhvervsministeren&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 Der er tale om en teknisk ændring som følge af lovændring på  \r\n\r\n området. </P>  \r\n\r\n<P>Til nr. 2 Der er tale om en sproglig præcisering. Meningen har hele tiden  \r\n\r\n været, at straf kun skal kunne pålægges den, der afgiver urigtige eller  \r\n\r\n vildledende oplysninger til fonden eller erhvervsministeren. </P>  \r\n\r\n<P>Kim Nøhr Skibsted (S) Ole Vagn Christensen (S) Sonja Mikkelsen (S) Hardy  \r\n\r\n Hansen (S) Jacob Buksti (S) fmd. <I>Kjeld Rahbæk Møller (SF) Ulla Solvang  \r\n\r\n (RV) Frank Aaen (EL) Sonja Albrink (CD) Svend Erik Hovmand (V) Pia Larsen (V)  \r\n\r\n Svend Heiselberg (V) Erik Larsen (V) Kai Dige Bach (KF)</I> nfmd. <I>Pernille  \r\n\r\n Sams (KF) Flemming Hansen (KF) Annette Just (FP) Dansk Folkeparti havde ikke  \r\n\r\n medlemmer i udvalget. </I></P>  \r\n\r\n<P> <B>Bilag </B></P>  \r\n\r\n<P>Et af udvalgets spørgsmål til erhvervsministeren og dennes svar </P>  \r\n\r\n<P>herpå </P>  \r\n\r\n<P>Ministeren bedes kommentere vedlagte henvendelse fra Idrættens Fællesråd  \r\n\r\n af 23. april 1997. (Henvendelsen er optrykt nedenfor). </P>  \r\n\r\n<P> <I>Svar:</I>  </P>  \r\n\r\n<P>Der er ved lovforslaget ikke tilsigtet nogen ændring i forhold til den  \r\n\r\n gældende lov om en rejsegarantifond om, hvilken rejsearrangørvirksomhed der  \r\n\r\n falder ind under kravet om registrering i Rejsegarantifonden. </P>  \r\n\r\n<P>I den gældende lov om en rejsegarantifond § 2 henvises der til lov om  \r\n\r\n pakkerejser. </P>  \r\n\r\n<P>I lovforslagets § 3, stk. 1, er dette præciseret ved at give udtryk for,  \r\n\r\n at &#187;lejlighedsvis&#171; rejsearrangørvirksomhed kan holdes uden for  \r\n\r\n lovens krav om registrering i Rejsegarantifonden. </P>  \r\n\r\n<P>Af bemærkningerne til lovens § 3, stk. 1, anføres det derfor også, at  \r\n\r\n fortolkningen af udtrykket &#187;lejlighedsvis&#171; skal sammenholdes med  \r\n\r\n begrebet i pakkerejseloven, jf. bemærkningerne hertil. Heraf fremgår bl.a.,  \r\n\r\n at &#187;den, der tilrettelægger rejsearrangementer, kun anses som arrangør i  \r\n\r\n lovens forstand, hvis denne virksomhed er så regelmæssig og systematisk eller  \r\n\r\n i øvrigt har et sådant omfang, at den må anses for at have erhvervslignende  \r\n\r\n karakter. Folkelige foreninger, skoler m.v. skal således alene anses som  \r\n\r\n arrangører, hvis tilrettelæggelsen af ferierejser og lignende dels har et  \r\n\r\n professionelt tilsnit, f.eks. ved, at der udarbejdes egentlige rejsebrochurer  \r\n\r\n og lignende markedsføringsmateriale, dels har et ikke ubetydeligt  \r\n\r\n omfang.&#171; </P>  \r\n\r\n<P>Idrætsforeninger omfattes netop af begrebet folkelige foreninger, og som  \r\n\r\n det fremgår af bemærkningerne, afhænger det af et konkret skøn over deres  \r\n\r\n virksomhed, om der skal ske registrering i Rejsegarantifonden. Dette skøn  \r\n\r\n skal fastlægges af fondens bestyrelse. </P>  \r\n\r\n<P>Idrættens FællesrådVingsted, den 23. april 1997 </P>  \r\n\r\n<P>Bestående af: </P>  \r\n\r\n<P>Danmarks Idræts-Forbund (DIF) </P>  \r\n\r\n<P>Danske Gymnastik- og Idrætsforeninger (DGI) </P>  \r\n\r\n<P>Dansk Firmaidrætsforbund (DFIF) </P>  \r\n\r\n<P>Christiansborg </P>  \r\n\r\n<P>1240 København K </P>  \r\n\r\n<P> <I>Vedr.: Folketingets behandling af forslag til lov om en  \r\n\r\n rejsegarantifond, L 115</I>  </P>  \r\n\r\n<P>Idrættens Fællesråd, der består af Danmarks Idræts-Forbund, Dansk  \r\n\r\n Firmaidrætsforbund og Danske Gymnastik- og Idrætsforeninger, har ved flere  \r\n\r\n lejligheder udtrykt sin bekymring over, i hvilket omfang danske  \r\n\r\n idrætsforeninger eventuelt risikerer at blive berørt af forslag til lov om en  \r\n\r\n rejsegarantifond. Dette fremgår bl.a. af vedlagte skrivelser fra november  \r\n\r\n 1995 og januar 1997 fra Fællesrådet til Erhvervsministeriet. </P>  \r\n\r\n<P>Idrættens Fællesråd ser med tilfredshed på lovforslagets § 8, stk. 7, og §  \r\n\r\n 14 og de hertil hørende bemærkninger, hvoraf fremgår, at den enkeltstående  \r\n\r\n medlemsrejse fjernt fra ethvert erhvervsmæssigt sigte ikke omfattes af loven.  \r\n\r\n Men bekymringen er, at der fortsat kan være tvivl om, hvornår en  \r\n\r\n aktivitet/medlemsrejse befinder sig inden for eller uden for lovens  \r\n\r\n gyldighedsområde. </P>  \r\n\r\n<P>Idrættens Fællesråds bekymring skyldes lovforslagets § 2 og 3, efter  \r\n\r\n hvilke en række af de tilbud, medlemsforeninger i de landsdækkende  \r\n\r\n idrætsorganisationer giver, uomtvisteligt vil være omfattet af lovforslagets  \r\n\r\n § 2 og dermed underkastet nævnte registrerings- og garantistillelsespligt.  \r\n\r\n</P>  \r\n\r\n<P>Denne forpligtelse er søgt fjernet ved i § 3 at angive, at man ikke anses  \r\n\r\n for omfattet af bestemmelsen, såfremt &#187;virksomheden alene udøves  \r\n\r\n lejlighedsvis&#171;. Det er formentlig tvivlsomt, om den anførte begrænsning  \r\n\r\n i § 3 er tilstrækkelig til at undgå, at foreninger under Idrættens Fællesråds  \r\n\r\n organisationer rammes af lovforslagets bestemmelser. </P>  \r\n\r\n<P>Som det fremgår af vedlagte, har Idrættens Fællesråd derfor ved flere  \r\n\r\n lejligheder foreslået lovforslagets tekst ændret og præciseret således, at  \r\n\r\n der ikke hersker tvivl om, hvornår en almennyttig forening befinder sig inden  \r\n\r\n for eller uden for lovens gyldighedsområde. </P>  \r\n\r\n<P>Da Idrættens Fællesråd i forbindelse med den nært forestående  \r\n\r\n andenbehandling af lovforslaget erfarer, at der ikke er taget initiativ til  \r\n\r\n at ændre eller præcisere lovforslagets indhold som tidligere foreslået,  \r\n\r\n anmoder Idrættens Fællesråd Folketingets partier om at gøre deres indflydelse  \r\n\r\n gældende under den fortsatte behandling af lovforslaget, så lovens  \r\n\r\n gyldighedsområde er klarlagt senest ved forslagets vedtagelse i Folketinget.  \r\n\r\n</P>  \r\n\r\n<P>Venlig hilsen </P>  \r\n\r\n<P>Idrættens Fællesråd </P>  \r\n\r\n<P>Leif Mikkelsen </P>  \r\n\r\n<P>formand </P>  \r\n\r\n<P>Sekretariat 1996: Vingsted Skovvej 1, Postboks 569, 7100 Vejle </P>  \r\n\r\n<P>Idrættens FællesrådVingsted, den 6. januar 1997 </P>  \r\n\r\n<P>Bestående af: </P>  \r\n\r\n<P>Danmarks Idræts-Forbund (DIF) </P>  \r\n\r\n<P>Danske Gymnastik- og Idrætsforeninger (DGI) </P>  \r\n\r\n<P>Dansk Firmaidrætsforbund (DFIF) </P>  \r\n\r\n<P>Erhvervsministeriet </P>  \r\n\r\n<P>Slotsholmsgade 10-12 </P>  \r\n\r\n<P>1216 København K </P>  \r\n\r\n<P> <I>Vedrørende forslag til lov om rejsegarantifond - (Journal nr.  \r\n\r\n 95-176-12/Vo)</I>  </P>  \r\n\r\n<P>Under henvisning til ovennævnte skal Idrættens Fællesråd, som består af  \r\n\r\n Dansk Firmaidrætsforbund, Danmarks Idræts-Forbund og Danske Gymnastik- og  \r\n\r\n Idrætsforeninger, hermed fremkomme med følgende kommentarer til det  \r\n\r\n fremsendte forslag til lov om en rejsegarantifond. </P>  \r\n\r\n<P>Idrættens Fællesråd opfatter lovens bestemmelser sådan, at landets  \r\n\r\n idrætsforeninger og sportsklubber principielt ikke er og i fremtiden ikke  \r\n\r\n skal være omfattet af lov om rejsegarantifonden. </P>  \r\n\r\n<P>Fællesrådet baserer denne opfattelse især på lovforslagets § 8, stk. 7, og  \r\n\r\n § 14 og de hertil hørende bemærkninger. Det fremgår heraf, at det også  \r\n\r\n fremover vil være muligt for lokale idrætsforeninger at arrangere ture for  \r\n\r\n medlemskredsen i forbindelse med stævner, kampe, turneringer, besøg i  \r\n\r\n venskabsklubber m.v. såvel i indland som udland, uden at foreningerne vil  \r\n\r\n være omfattet af reglerne i rejsegarantifondloven. </P>  \r\n\r\n<P>Det er derimod Idrættens Fællesråds opfattelse, at der endnu ikke med  \r\n\r\n ordlyden af lovforslagets § 3 og bemærkningerne hertil, bl.a. vedrørende  \r\n\r\n fortolkningen af udtrykket &#187;lejlighedsvis&#171; og begrebet  \r\n\r\n &#187;ubetydeligt omfang&#171;, er skabt endelig klarhed om, i hvilket omfang  \r\n\r\n en forening vil kunne blive ramt af lovens bestemmelser m.h.t. definitionen  \r\n\r\n af begrebet arrangør i lovens forstand. </P>  \r\n\r\n<P>Idrættens Fællesråd finder fortsat, at § 3's undtagelsesbegreb  \r\n\r\n &#187;lejlighedsvis&#171; har et skønsmæssigt indhold og derfor indebærer en  \r\n\r\n ikke ubetydelig risiko for, at lokale idrætsforeninger vil blive omfattet af  \r\n\r\n lovforslagets § 3. Dette især fordi man i bemærkningerne i øvrigt fortsat  \r\n\r\n henviser til andre skønsmæssige begreber, sådan at man som almennyttig  \r\n\r\n forening vil være at opfatte som arrangør, hvis man gennem  \r\n\r\n &#187;husstandsomdelte brochurer&#171; tilbyder rejser, som ikke kun har et  \r\n\r\n &#187;ubetydeligt omfang&#171;. </P>  \r\n\r\n<P>Fællesrådet må derfor kræve, at lovteksten ændres og præciseres således,  \r\n\r\n at der ikke hersker tvivl om, hvornår en almennyttig forening befinder sig  \r\n\r\n inden for eller uden for lovens gyldighedsområde. </P>  \r\n\r\n<P>Venlig hilsen </P>  \r\n\r\n<P>Idrættens Fællesråd </P>  \r\n\r\n<P>Leif Mikkelsen </P>  \r\n\r\n<P>formand </P>  \r\n\r\n<P>Sekretariat 1996: Vingsted Skovvej 1, Postboks 569, 7100 Vejle </P>  \r\n\r\n<P>Idrættens FællesrådNyborg, den 7. november 1995 </P>  \r\n\r\n<P>Bestående af: </P>  \r\n\r\n<P>Danmarks Idræts-Forbund (DIF) </P>  \r\n\r\n<P>Danske Gymnastik- og Idrætsforeninger (DGI) </P>  \r\n\r\n<P>Dansk Firmaidrætsforbund (DFIF) </P>  \r\n\r\n<P>Erhvervsministeriet </P>  \r\n\r\n<P>Slotsholmsgade 10-12 </P>  \r\n\r\n<P>1216 København K </P>  \r\n\r\n<P> <I>Svar til Erhvervsministeriets skrivelse dateret 9.10.95, journal nr.  \r\n\r\n 95-176-12 /LKR/CH-1</I>  </P>  \r\n\r\n<P>P.gr.a. Idrættens Fællesråds struktur har det ikke været muligt at  \r\n\r\n indsende rådets svar inden den 31.10.95, hvilket vi beklager. Hermed følger  \r\n\r\n vort svar. </P>  \r\n\r\n<P>Gennemgangen af og bemærkningerne til det til høring fremsendte forslag  \r\n\r\n til ny lov om rejsegarantifond har alene centreret sig om at fastlægge, om og  \r\n\r\n eventuelt i hvilket omfang en eventuel senere lov i den foreliggende  \r\n\r\n skikkelse kunne blive problematisk i relation til den ikke ubetydelige mængde  \r\n\r\n rejser, der etableres ved de tilknyttede foreningers og organisationers  \r\n\r\n mellemkomst. </P>  \r\n\r\n<P>Det er i denne forbindelse helt uomtvisteligt, at en lang række af de  \r\n\r\n tilbud, som medlemmer modtager fra deres lokalforeninger, amtsforeninger,  \r\n\r\n forbund eller andet, vil kunne blive omfattet af især udkastets § 2 og dermed  \r\n\r\n af den i udkastet nævnte registrerings- og garantistillelsespligt. </P>  \r\n\r\n<P>Denne forpligtelse er, for så vidt angår vel især vore medlemmer, søgt  \r\n\r\n fjernet ved i § 3 i udkastet at angive, at man ikke anses for omfattet,  \r\n\r\n såfremt &#187;virksomheden alene udøves lejlighedsvis&#171;. </P>  \r\n\r\n<P>Forpligtelsens begrænsning skulle herefter fremgå af begrebet  \r\n\r\n &#187;lejlighedsvis&#171;, jævnfør også bemærkningerne til udkastet. </P>  \r\n\r\n<P>Det er formentlig højst tvivlsomt, om den ovenfor anførte begrænsning er  \r\n\r\n tilstrækkelig til at undgå, at foreninger under Idrættens Fællesråd kan  \r\n\r\n rammes af udkastets bestemmelser. Et er sikkert. Har aktiviteten en - om end  \r\n\r\n perifer - &#187;erhvervsmæssig&#171; følge, vil den være omfattet af  \r\n\r\n bestemmelserne og dermed pålagt forpligtelser i henhold til udkastet. </P>  \r\n\r\n<P>Lige så sikkert er det, at den enkeltstående medlemsrejse fjernt fra  \r\n\r\n ethvert erhvervsmæssigt sigte er undtaget. </P>  \r\n\r\n<P>Herefter er imidlertid intet særligt sikkert. </P>  \r\n\r\n<P>I henhold til bemærkningerne til § 3 er der en ikke ubetydelig risiko for,  \r\n\r\n at Fællesrådets medlemmer vil blive grebet af § 3 og dennes følgebestemmelser  \r\n\r\n og ikke været omfattet af § 3's undtagelsesbegreb &#187;lejlighedsvis&#171;,  \r\n\r\n der jo klart har et skønsmæssigt indhold. Dette er især, fordi man i  \r\n\r\n bemærkningerne har henvist til andre skønsmæssige begreber, nemlig at man  \r\n\r\n også på foreningssiden vil være at opfatte som arrangør, hvis man gennem  \r\n\r\n &#187;husstandsomdelte brochurer&#171; tilbyder rejser, som ikke kun har et  \r\n\r\n &#187;ubetydeligt omfang&#171;! Der vil endvidere i denne situation blive  \r\n\r\n hensyntagen til antallet af rejser. </P>  \r\n\r\n<P>Der er ikke ved den foreslåede § 3 og dennes bemærkninger skabt den  \r\n\r\n fornødne klarhed for, om og i hvilket omfang en forening vil kunne blive ramt  \r\n\r\n af udkastets bestemmelser, og en klar følge af disse uklarheder er en  \r\n\r\n alvorlig risiko for foreningerne og fortsættelse af den række af retssager,  \r\n\r\n som den tidligere lovs bestemmelser på netop dette område har givet anledning  \r\n\r\n til. </P>  \r\n\r\n<P>Det må være et selvfølgeligt krav til en revision af et regelsæt, der har  \r\n\r\n vist sig uhensigtsmæssigt, at der specielt på det område, hvor loven har haft  \r\n\r\n uheldige og uhensigtsmæssige konsekvenser, søges etableret klare  \r\n\r\n retningslinjer for lovens gyldighedsområde. Dette er ikke følgende af den  \r\n\r\n foreslåede tekst, hvorfor det må kræves, at teksten ændres og udbygges  \r\n\r\n således, at der ikke for Fællesrådets medlemmer hersker nogen tvivl om, om de  \r\n\r\n befinder sig inden for eller uden for en senere lovs gyldighedsområde, ellers  \r\n\r\n er selvfølgelige retssikkerhedskrav ikke opfyldt. </P>  \r\n\r\n<PRE>  \r\n\r\n Venlig hilsen  \r\n\r\n Idrættens Fællesråd  \r\n\r\n Tage Carlsen      Svend Møller  \r\n\r\n formand         generalsekretær  \r\n\r\n Storebæltsvej 11, 5800 Nyborg  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "20/08/1997"
        },
        {
            "displayName": "Accession",
            "displayValue": "199614K00115"
        },
        {
            "displayName": "Entydig dokumentidentifikation",
            "displayValue": "CL007916"
        },
        {
            "displayName": "Dato for førstegangsindlæggelse",
            "displayValue": "20/08/1997"
        },
        {
            "displayName": "Dato for indlæggelse",
            "displayValue": "20/08/1997"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "115"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}