{
    "id": 15994,
    "title": "Beskatning ved afståelse af loft i ejendom med ejerlejligheder",
    "documentTypeId": "230",
    "isSagsforlobPeriodValid": true,
    "shortName": "AFG nr 9480 af 18/02/2003",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</SPAN>  \r\n\r\n<B>  \r\n\r\n Resumé  \r\n\r\n<BR>  \r\n\r\n</B>  \r\n\r\n Ligningsrådet har afgivet bindende forhåndsbesked  \r\n\r\n om, at en ejer af en beboelsesejerlejlighed vil være skattefri efter  \r\n\r\n ejendomsavancebeskatningslovens § 8, stk. 1, af den del af fortjenesten ved  \r\n\r\n afståelse af loftet i ejerforeningens ejendom, som kan opgøres på baggrund af  \r\n\r\n ejerens beregnede andel af salgssummen efter fordelingstal. Derimod vil  \r\n\r\n ejeren  \r\n\r\n blive beskattet efter statsskattelovens § 4 af et beløb svarende til  \r\n\r\n forskellen  \r\n\r\n mellem den faktisk opgjorte andel af salgssummen og den andel af salgssummen,  \r\n\r\n der kan opgøres på baggrund af skatteyders fordelingstal.  \r\n\r\n</SPAN>  \r\n\r\n<B>  \r\n\r\n<BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Beskatning ved afståelse af  \r\n\r\n loft i ejendom med ejerlejligheder  \r\n\r\n</SPAN>  \r\n\r\n</P>  \r\n\r\n<P class=\"lsp8L\" style='margin-left:14.2pt'>  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</SPAN>  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P>  \r\n\r\n Ligningsrådet har taget stilling til en bindende  \r\n\r\n forhåndsbesked vedrørende anvendelse af ejendomsavancebeskatningslovens § 8,  \r\n\r\n stk. 1, og statsskattelovens § 4.  \r\n\r\n</SPAN>  \r\n\r\n</P>  \r\n\r\n<P>  \r\n\r\n<B>  \r\n\r\n Spørgsmål  \r\n\r\n</SPAN>  \r\n\r\n</B>  \r\n\r\n</P>  \r\n\r\n<P>  \r\n\r\n Vil skatteyder, der ejer en  \r\n\r\n beboelsesejerlejlighed, blive beskattet af en eventuel fortjeneste ved salg  \r\n\r\n af  \r\n\r\n loftet i ejerlejlighedsforeningens ejendom?  \r\n\r\n</SPAN>  \r\n\r\n</P>  \r\n\r\n<P>  \r\n\r\n<B>  \r\n\r\n Svar  \r\n\r\n</SPAN>  \r\n\r\n</B>  \r\n\r\n</P>  \r\n\r\n<P>  \r\n\r\n Ja, for så vidt angår et beløb svarende til  \r\n\r\n forskellen mellem den faktisk opgjorte andel af salgssummen og den andel af  \r\n\r\n salgssummen, der kan opgøres på baggrund af skatteyders fordelingstal.  \r\n\r\n Beløbet  \r\n\r\n er skattepligtigt efter statsskattelovens § 4.  \r\n\r\n</SPAN>  \r\n\r\n</P>  \r\n\r\n<P>  \r\n\r\n Derimod vil fortjeneste, der kan opgøres på  \r\n\r\n baggrund af skatteyders beregnede andel af salgssummen efter fordelingstal,  \r\n\r\n være skattefri efter ejendomsavancebeskatningslovens § 8, stk. 1. Det er dog  \r\n\r\n en  \r\n\r\n forudsætning for skattefritagelsen, at loftet overdrages efter reglerne om  \r\n\r\n arealoverførsel, eller at aftalen om salg af loftet er betinget af  \r\n\r\n udstykning,  \r\n\r\n men at udstykning endnu ikke er sket, jf. sagsfremstilling og begrundelse.  \r\n\r\n</SPAN>  \r\n\r\n</P>  \r\n\r\n<P>  \r\n\r\n<B>  \r\n\r\n Beskrivelse  \r\n\r\n af de faktiske forhold  \r\n\r\n</SPAN>  \r\n\r\n</B>  \r\n\r\n</P>  \r\n\r\n<P>  \r\n\r\n Ejendommen indeholder i alt 11 ejerlejligheder,  \r\n\r\n hvoraf 8 er ejerlejligheder til beboelse, og 3 er ejerlejligheder, der  \r\n\r\n anvendes  \r\n\r\n til erhvervsmæssig virksomhed. 2 af erhvervsejerlejlighederne har samme ejer.  \r\n\r\n</SPAN>  \r\n\r\n</P>  \r\n\r\n<P>  \r\n\r\n Skatteyder har siden primo 2000 ejet en  \r\n\r\n beboelseslejlighed i ejendommen. Skatteyder har beboet og bebor fortsat  \r\n\r\n lejligheden.  \r\n\r\n</SPAN>  \r\n\r\n</P>  \r\n\r\n<P>  \r\n\r\n Ejerlejlighedsforeningen administrerer  \r\n\r\n fællesanliggender for ejerforeningens lejligheder. Ejerne af  \r\n\r\n ejerlejlighederne  \r\n\r\n er pligtmæssigt medlemmer af foreningen.  \r\n\r\n</SPAN>  \r\n\r\n</P>  \r\n\r\n<P>  \r\n\r\n Ejerlejlighedsforeningen har fra trediemand fået  \r\n\r\n tilbud om at købe loftet over ejendommen med henblik på, at køber skal  \r\n\r\n indrette  \r\n\r\n 2 lejligheder på loftet til videresalg.  \r\n\r\n</SPAN>  \r\n\r\n</P>  \r\n\r\n<P>  \r\n\r\n Loftsarealet er endnu ikke opdelt (udstykket).  \r\n\r\n</SPAN>  \r\n\r\n</P>  \r\n\r\n<P>  \r\n\r\n Det forventes, at den samlede købssum bliver i  \r\n\r\n størrelsesordenen X kr., der skal fordeles ligeligt på de 10 ejere af de 11  \r\n\r\n lejligheder. Hver af ejerne får således 1/10 af X kr.  \r\n\r\n</SPAN>  \r\n\r\n</P>  \r\n\r\n<P>  \r\n\r\n Loftet indeholder et antal tidligere  \r\n\r\n tjenestepigeværelser, hvor der hverken er indlagt varme eller vand. Herudover  \r\n\r\n indeholder loftet 2 større rum, der benyttes som tørrerum.  \r\n\r\n</SPAN>  \r\n\r\n</P>  \r\n\r\n<P>  \r\n\r\n De tidligere tjenestepigeværelser anvendes nu til  \r\n\r\n pulterrum, hvor hver ejer af en beboelseslejlighed som minimum har adgang til  \r\n\r\n 2  \r\n\r\n rum. Brugsretten til 2 rum er tinglyst. Hvis den enkelte ejer ønsker at  \r\n\r\n benytte  \r\n\r\n flere rum, kan vedkommende blot rydde op i de ubenyttede rum. Ejerne af  \r\n\r\n erhvervslejlighederne har derimod ikke en brugsret til loftet.  \r\n\r\n</SPAN>  \r\n\r\n</P>  \r\n\r\n<P>  \r\n\r\n Der er ikke i vedtægterne for  \r\n\r\n ejerlejlighedsforeningen fastsat udtrykkelige bestemmelser om ejendomsretten  \r\n\r\n til fællesarealer i ejendommen. Det er oplyst, at alle ejere i ejendommen  \r\n\r\n ejer  \r\n\r\n en andel af fællesarealet inklusive loftet svarende til den enkelte  \r\n\r\n lejligheds  \r\n\r\n fordelingstal. Erhvervslejlighederne ejer således også en andel af loftet  \r\n\r\n svarende til den enkelte lejligheds fordelingstal, uanset at disse  \r\n\r\n lejligheder  \r\n\r\n ikke har en brugsret til loftet.  \r\n\r\n</SPAN>  \r\n\r\n</P>  \r\n\r\n<P>  \r\n\r\n Endvidere er det oplyst, at fællesarealer ikke  \r\n\r\n indgår i fordelingstallene for ejerlejlighederne.  \r\n\r\n</SPAN>  \r\n\r\n</P>  \r\n\r\n<P>  \r\n\r\n De enkelte ejere bidrager til foreningens betaling  \r\n\r\n af fælles udgifter m.v. med et beløb, der er fastsat i forhold til de  \r\n\r\n fordelingstal, der er fastsat for og tinglyst på lejlighederne.  \r\n\r\n</SPAN>  \r\n\r\n</P>  \r\n\r\n<P>  \r\n\r\n<B>  \r\n\r\n Told- og  \r\n\r\n Skattestyrelsens indstilling og begrundelse  \r\n\r\n</SPAN>  \r\n\r\n</B>  \r\n\r\n</P>  \r\n\r\n<P>  \r\n\r\n Nærværende anmodning om bindende forhåndsbesked  \r\n\r\n omhandler spørgsmålet, om ejeren af en ejerlejlighed vil blive beskattet af  \r\n\r\n en  \r\n\r\n eventuel fortjeneste ved ejerforeningens salg af loftet i ejendommen.  \r\n\r\n</SPAN>  \r\n\r\n</P>  \r\n\r\n<P>  \r\n\r\n Anmodningen aktualiserer dermed for det første  \r\n\r\n spørgsmålet, om den pågældende ejerforening er et selvstændigt skattesubjekt  \r\n\r\n eller et i skatteretlig henseende transparent sameje.  \r\n\r\n</SPAN>  \r\n\r\n</P>  \r\n\r\n<P>  \r\n\r\n Antages det, at ejerforeningen er et selvstændigt  \r\n\r\n skattesubjekt, aktualiseres for det andet spørgsmålet, om ejerforeningen  \r\n\r\n eller  \r\n\r\n det enkelte medlem er rette indkomstmodtager i relation til den pågældende  \r\n\r\n fortjeneste.  \r\n\r\n</SPAN>  \r\n\r\n</P>  \r\n\r\n<P>  \r\n\r\n For en besvarelse af spørgsmålet om subjektiv  \r\n\r\n skattepligt for den pågældende ejerforening må det indledningsvist slås fast,  \r\n\r\n at ejerforeningen ikke er omfattet af bestemmelserne i selskabsskattelovens  \r\n\r\n (SEL) § 1, stk. 1, nr. 1-5b, eller af bestemmelserne i fondsbeskatningsloven.  \r\n\r\n Da ejerforeningen heller ikke udtrykkeligt er undtaget fra skattepligt efter  \r\n\r\n SEL § 3, stk. 1, er spørgsmålet nærmere, om ejerforeningen er omfattet af  \r\n\r\n opsamlingsbestemmelsen i SEL § 1, stk. 1, nr. 6.  \r\n\r\n</SPAN>  \r\n\r\n</P>  \r\n\r\n<P>  \r\n\r\n Det er ikke muligt på baggrund af ordlyden af SEL  \r\n\r\n § 1, stk. 1, nr. 6, at foretage en afgrænsning af de selvstændigt  \r\n\r\n skattepligtige foreninger, der er omfattet af bestemmelsen, over for de ikke  \r\n\r\n selvstændigt skattepligtige sammenslutninger.  \r\n\r\n</SPAN>  \r\n\r\n</P>  \r\n\r\n<P>  \r\n\r\n Ej heller forarbejderne til bestemmelsen eller  \r\n\r\n forarbejderne til den tidligere gældende bestemmelse i statsskattelovens § 2,  \r\n\r\n nr. 5, litra g, giver bidrag til fastlæggelsen af, hvilke foreninger der er  \r\n\r\n selvstændige skattesubjekter.  \r\n\r\n</SPAN>  \r\n\r\n</P>  \r\n\r\n<P>  \r\n\r\n Det må herefter bero på en konkret vurdering, om  \r\n\r\n den pågældende ejerforening er en forening omfattet af SEL § 1, stk. 1, nr.  \r\n\r\n 6.  \r\n\r\n Vurderingen må tage sit udgangspunkt i ejerforeningens vedtægter.  \r\n\r\n</SPAN>  \r\n\r\n</P>  \r\n\r\n<P>  \r\n\r\n Det må indledningsvist slås fast, at den blotte  \r\n\r\n benævnelse som forening ikke kan lægges til grund ved den skatteretlige  \r\n\r\n kvalifikation af ejerforeningen.  \r\n\r\n</SPAN>  \r\n\r\n</P>  \r\n\r\n<P>  \r\n\r\n I vurderingen må dernæst indgå følgende momenter,  \r\n\r\n som Skatteministeriet i TfS 1984, 434 DEP har opstillet som karakteristiske  \r\n\r\n for  \r\n\r\n selvstændigt skattepligtige foreninger. Sådanne foreninger vil efter  \r\n\r\n departementets udtalelse typisk være kendetegnet ved en flerhed af deltagere,  \r\n\r\n ved en skiftende deltagerkreds og ved, at optagelsen af nye deltagere sker  \r\n\r\n efter objektive kriterier eller eventuelt er helt fri. Det vil endvidere være  \r\n\r\n kendetegnende, at foreningen styres af foreningsorganer - generalforsamlingen  \r\n\r\n og en valgt bestyrelse - og at en deltagers udtræden er uden retlig betydning  \r\n\r\n for foreningens beståen og ikke giver den udtrædende krav på en andel af  \r\n\r\n foreningsformuen. Endelig er det karakteristisk, at deltagerne normalt kun  \r\n\r\n hæfter med deres indskud.  \r\n\r\n</SPAN>  \r\n\r\n</P>  \r\n\r\n<P>  \r\n\r\n Bortset fra det sidstnævnte moment opfylder den  \r\n\r\n pågældende ejerforening ovennævnte karakteristika.  \r\n\r\n</SPAN>  \r\n\r\n</P>  \r\n\r\n<P>  \r\n\r\n Ved fastlæggelsen af om den pågældende  \r\n\r\n ejerforening er et selvstændigt skattesubjekt efter SEL § 1, stk. 1, nr. 6,  \r\n\r\n må  \r\n\r\n der efter styrelsens opfattelse lægges særlig vægt på, at ejerforeningen  \r\n\r\n efter  \r\n\r\n vedtægterne ikke kan opløses uden i forbindelse med et samlet salg af  \r\n\r\n ejendommen.  \r\n\r\n Ejerforeningen vil således vedblive at bestå, uanset at der finder en  \r\n\r\n kontinuerlig udskiftning sted af medlemskredsen.  \r\n\r\n</SPAN>  \r\n\r\n</P>  \r\n\r\n<P>  \r\n\r\n Der må endvidere lægges særlig vægt på, at  \r\n\r\n ejerforeningens vedtægter ikke giver det enkelte medlem krav på en andel af  \r\n\r\n foreningsformuen ved medlemmets udtræden af foreningen. Ejerforeningens  \r\n\r\n vedtægter adskiller sig herved fra det typiske sameje. At dette kriterium må  \r\n\r\n tillægges vægt følger blandt andet af Vestre Landsrets afgørelse i TfS 2001,  \r\n\r\n 371 VLD.  \r\n\r\n</SPAN>  \r\n\r\n</P>  \r\n\r\n<P>  \r\n\r\n På baggrund af ovenstående er det styrelsens  \r\n\r\n opfattelse, at ejerforeningen har et så betydeligt foreningspræg, at den må  \r\n\r\n anses for et selvstændigt skattesubjekt omfattet af SEL § 1, stk. 1, nr. 6.  \r\n\r\n</SPAN>  \r\n\r\n</P>  \r\n\r\n<P>  \r\n\r\n Styrelsen henviser til støtte herfor til Østre  \r\n\r\n Landsrets afgørelse i TfS 1993, 455 ØLD, hvis præmisser bygger på en  \r\n\r\n forudsætning om, at ejerforeninger er selvstændige skattesubjekter.  \r\n\r\n</SPAN>  \r\n\r\n</P>  \r\n\r\n<P>  \r\n\r\n Det må herefter afgøres, om den pågældende  \r\n\r\n ejerforening eller de enkelte medlemmer er rette indkomstmodtager i relation  \r\n\r\n til den pågældende fortjeneste ved et salg af loftet.  \r\n\r\n</SPAN>  \r\n\r\n</P>  \r\n\r\n<P>  \r\n\r\n Ifølge det oplyste er det pågældende loftsrum  \r\n\r\n endnu ikke opdelt (udstykket). Loftsrummet må dermed henregnes til  \r\n\r\n ejendommens  \r\n\r\n fælles bestanddele.  \r\n\r\n</SPAN>  \r\n\r\n</P>  \r\n\r\n<P>  \r\n\r\n I konsekvens af ovenstående vil ejerforeningen ved  \r\n\r\n et salg af loftsrummet handle på medlemmernes vegne som fuldmægtig for disse.  \r\n\r\n En eventuel fortjeneste ved salget må i konsekvens heraf efter styrelsens  \r\n\r\n opfattelse skulle henføres til de enkelte medlemmer af ejerforeningen som  \r\n\r\n rette  \r\n\r\n indkomstmodtagere.  \r\n\r\n</SPAN>  \r\n\r\n</P>  \r\n\r\n<P>  \r\n\r\n Det er endvidere lagt til grund, at de enkelte  \r\n\r\n ejere har en rettighed til loftet i forhold til den enkelte lejligheds  \r\n\r\n fordelingstal. Tilsvarende gælder derfor også vedrørende rettigheden til en  \r\n\r\n andel af fortjenesten ved salg af loftet.  \r\n\r\n</SPAN>  \r\n\r\n</P>  \r\n\r\n<P>  \r\n\r\n Da loftet endnu ikke er udstykket, er det  \r\n\r\n styrelsens opfattelse, at et salg af loftsarealet må anses for en  \r\n\r\n delafståelse,  \r\n\r\n idet loftet må anses for at være en integreret del af de enkelte lejligheder.  \r\n\r\n</SPAN>  \r\n\r\n</P>  \r\n\r\n<P>  \r\n\r\n Da skatteyder ejer en beboelseslejlighed, vil  \r\n\r\n skatteyders andel af loftet være at anse som en del af hans  \r\n\r\n beboelsesejerlejlighed.  \r\n\r\n</SPAN>  \r\n\r\n</P>  \r\n\r\n<P>  \r\n\r\n Fortjeneste ved salg af fast ejendom medregnes til  \r\n\r\n indkomstopgørelsen efter § 1 i ejendomsavancebeskatningsloven.  \r\n\r\n</SPAN>  \r\n\r\n</P>  \r\n\r\n<P>  \r\n\r\n Efter § 8, stk. 1, i  \r\n\r\n ejendomsavancebeskatningsloven gælder dog, at fortjeneste ved afståelse af  \r\n\r\n ejerlejligheder ikke medregnes, hvis lejligheden har tjent til bolig for  \r\n\r\n ejeren  \r\n\r\n eller dennes husstand i en del af eller hele den periode, hvori denne har  \r\n\r\n ejet  \r\n\r\n lejligheden, og hvor ejendommen har opfyldt betingelserne for at kunne afstås  \r\n\r\n skattefrit.  \r\n\r\n</SPAN>  \r\n\r\n</P>  \r\n\r\n<P>  \r\n\r\n Da det er oplyst, at skatteyder har beboet beboelsesejerlejligheden  \r\n\r\n som ejer, er det styrelsens opfattelse, at ejerlejligheden vil kunne sælges  \r\n\r\n skattefrit efter ejendomsavancebeskatningslovens § 8, stk. 1.  \r\n\r\n</SPAN>  \r\n\r\n</P>  \r\n\r\n<P>  \r\n\r\n Hvis en ejendom kan sælges skattefrit efter den  \r\n\r\n nævnte bestemmelse i ejendomsavancebeskatningsloven, vil en del af en sådan  \r\n\r\n ejendom ligeledes kunne sælges skattefrit. Det er dog en forudsætning herfor,  \r\n\r\n at loftsarealet overdrages efter reglerne om arealoverførsel, jf.  \r\n\r\n bekendtgørelse nr. 265 af 10. april 2000 af lov om udstykning og anden  \r\n\r\n registrering i matriklen med senere ændringer, eller at aftalen om salg af  \r\n\r\n loftet er betinget af udstykning, men at udstykning endnu ikke er sket, jf.  \r\n\r\n TfS  \r\n\r\n 2000, 829 LR.  \r\n\r\n</SPAN>  \r\n\r\n</P>  \r\n\r\n<P>  \r\n\r\n Da loftet som nævnt må anses for en integreret del  \r\n\r\n af skatteyders beboelsesejerlejlighed, er det styrelsens indstilling, at  \r\n\r\n skatteyders fortjeneste, der kan opgøres på baggrund af skatteyders beregnede  \r\n\r\n andel af salgssummen efter fordelingstal, vil være skattefri efter  \r\n\r\n ejendomsavancebeskatningslovens § 8, stk. 1. Det er som nævnt en forudsætning  \r\n\r\n for skattefritagelsen, at loftet overdrages efter reglerne om  \r\n\r\n arealoverførsel,  \r\n\r\n eller at aftalen om salg af loftet er betinget af udstykning, men at  \r\n\r\n udstykning  \r\n\r\n endnu ikke er sket  \r\n\r\n</SPAN>  \r\n\r\n</P>  \r\n\r\n<P>  \r\n\r\n Derimod vil et beløb svarende til forskellen  \r\n\r\n mellem den faktisk opgjorte andel af salgssummen og den andel af salgssummen,  \r\n\r\n der kan opgøres på baggrund af skatteyders fordelingstal, være at anse for et  \r\n\r\n gode, som skatteyder erhverver fra andre ejere af ejerlejligheder i  \r\n\r\n ejendommen.  \r\n\r\n Værdien af dette gode er derfor skattepligtigt efter statsskattelovens § 4.  \r\n\r\n Dette gælder, uanset om salget af loftet eventuelt udløser et tab og ikke en  \r\n\r\n fortjeneste.  \r\n\r\n</SPAN>  \r\n\r\n</P>  \r\n\r\n<P>  \r\n\r\n<B>  \r\n\r\n Ligningsrådet  \r\n\r\n</SPAN>  \r\n\r\n</B>  \r\n\r\n tiltrådte indstillingen.  \r\n\r\n</SPAN>  \r\n\r\n</P>  \r\n\r\n<P class=\"TekstV\">  \r\n\r\n &nbsp;  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/09/2003"
        },
        {
            "displayName": "Accession",
            "displayValue": "X20030948001"
        },
        {
            "displayName": "Entydig dokumentidentifikation",
            "displayValue": "AN003620"
        },
        {
            "displayName": "Dato for indlæggelse",
            "displayValue": "26/06/2007"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "9480"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Dato for underskrift",
            "displayValue": "18/02/2003"
        },
        {
            "displayName": "Administrerende myndighed",
            "displayValue": "Ligningsrådet"
        },
        {
            "displayName": "Ressortministeriets journalnummer",
            "displayValue": "Skattemin,<br />Told- og Skattestyrelsen, j.nr. 99/02-482-00389"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}