{
    "id": 105459,
    "title": "1995 BR 1   BERETNING OVER VIDEREGÅENDE UDDANNELSERS EDB-SYSTEM (VUE-PROJEKTET)    NR 1 1995-96, 1. SAMLING ",
    "documentTypeId": "370",
    "isSagsforlobPeriodValid": false,
    "shortName": "1995/1 BR 1",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BR 1 </P>  \r\n\r\n<P></P>  \r\n\r\n<P>Beretning over Videregående Uddannelsers Edb-system (VUE-projektet) <BR>  \r\n\r\n Nr 1 1995-96, 1. samling </P>  \r\n\r\n<P></P>  \r\n\r\n<P>Afgivet af Finansudvalget </P>  \r\n\r\n<P></P>  \r\n\r\n<P>Afgivet: 19951025 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>1. Finansudvalget har modtaget og drøftet beretning om Videregående </P>  \r\n\r\n<P>Uddannelsers Edb-system (beretning fra Rigsrevisor fremsendt til </P>  \r\n\r\n<P>Folketinget i henhold til § 18, stk. 1, i lov om revisionen af </P>  \r\n\r\n<P>statens regnskaber m.m.) med de af Folketinget valgte </P>  \r\n\r\n<P>Statsrevisorers bemærkninger, dateret 14. oktober 1995. </P>  \r\n\r\n<P>I forbindelse hermed har udvalget haft samråd med finansministeren og  \r\n\r\n undervisningsministeren den 11. oktober 1995, og ministrene har efterfølgende  \r\n\r\n afgivet svar på spørgsmål til skriftlig besvarelse. </P>  \r\n\r\n<P>I forbindelse med samrådet afgav undervisningsministeren endvidere et  \r\n\r\n oplæg dateret den 11. oktober 1995 til ny organisation af VUE-projektet, og  \r\n\r\n ved brev af 24. oktober 1995 har undervisningsministeren afgivet en  \r\n\r\n statusrapport om færdigudviklingen af STADS (Studieadministrativt System).  \r\n\r\n</P>  \r\n\r\n<P>Udvalget har endvidere fra undervisningsministeren ved brev af 19.  \r\n\r\n september 1995 modtaget rapport om den i henhold til udvalgets påtegning til  \r\n\r\n aktstykke nr. 335 af 22. maj 1995 (VUE-projektet, ekstrabevillinger) pkt. b  \r\n\r\n forudsatte konsulentundersøgelse af STADS-projektet (McKinsey-rapporten).  \r\n\r\n</P>  \r\n\r\n<P>2. Udvalget tager undervisningsministerens oplæg til ny organisation af  \r\n\r\n VUE-projektet til efterretning, idet udvalget herved forudsætter, at  \r\n\r\n projektledelsen i Undervisningsministeriet nedlægges, og at  \r\n\r\n undervisningsministeren udpeger en ekstern bestyrelse for VUE-Centret, som  \r\n\r\n tiltræder 1. november 1995. Bestyrelsen får et overordnet ansvar for  \r\n\r\n VUE-Centrets drift- og udviklingsopgaver i overensstemmelse med aktstykke nr.  \r\n\r\n 335 af 22. maj 1995. Ansvaret fastlægges i en af ministeren godkendt vedtægt  \r\n\r\n for Centret. </P>  \r\n\r\n<P>Finansudvalget noterer endvidere, at bestyrelsen får ansvaret for en  \r\n\r\n omlægning af samarbejdet med brugerinstitutionerne. I forbindelse hermed  \r\n\r\n gennemføres en omlægning af finansieringsansvaret, således at udgifter ud  \r\n\r\n over VUE-Centrets basisbevilling finansieres af de tilsluttede institutioner,  \r\n\r\n der herved får en finansieringsforpligtelse for nye funktionskrav, der  \r\n\r\n stilles til VUE-systemerne og for eget træk på service for Centret. Hjemmel  \r\n\r\n hertil søges på afsluttende ændringsforslag til finanslovforslaget for 1996.  \r\n\r\n</P>  \r\n\r\n<P>Udvalget lægger vægt på, at planlægningen af de enkelte institutioners  \r\n\r\n tilslutning til VUE-systemerne gennemføres inden for de i oplægget beskrevne  \r\n\r\n tidsfrister i 1996, og således at hovedintentionen bag VUE-projektet -  \r\n\r\n anvendelsen af fælles edb-systemer for universitetssektoren og  \r\n\r\n ingeniørhøjskolerne fastholdes. </P>  \r\n\r\n<P>3. Finansudvalget kritiserer såvel den tidligere som den nuværende  \r\n\r\n undervisningsministers orientering af udvalget i forbindelse med de opståede  \r\n\r\n problemer i VUE-projektet og kritiserer samtidig finansministeren for den  \r\n\r\n manglende orientering i forbindelse med udkast til aktstykke i maj 1993.  \r\n\r\n Udvalget har noteret, at undervisningsministeren har beklaget manglende  \r\n\r\n information af Finansudvalget om projektets vanskeligheder i 1992 og 1993.  \r\n\r\n Udvalget har endvidere taget til efterretning, at finansministeren over for  \r\n\r\n ministerierne vil præcisere, at der ved projekter med en flerårig  \r\n\r\n totaludgift, der har været forelagt Finansudvalget ved aktstykke, vil være  \r\n\r\n behov for bevillingsmæssige initiativer, når det kan forudses, at  \r\n\r\n totaludgiften vil blive overskredet, eller at projektet indholdsmæssigt må  \r\n\r\n reduceres væsentligt for at kunne holdes inden for den godkendte totaludgift.  \r\n\r\n Hovedfremgangsmåden vil ifølge finansministeren være, at ministrene så  \r\n\r\n hurtigt som det er muligt og forsvarligt, udarbejder et nyt bevillingsforslag  \r\n\r\n til forelæggelse for Finansudvalget, og i helt særlige situationer kan en  \r\n\r\n mellemliggende orientering af Finansudvalget være påkrævet. </P>  \r\n\r\n<P>4. Udvalget går samtidig ud fra, at undervisningsministeren vil afgive et  \r\n\r\n udførligt svar til Statsrevisorerne i forbindelse med de forhold, der er  \r\n\r\n kritiseret i Rigsrevisionens beretning og Statsrevisorernes påtaler. </P>  \r\n\r\n<P>Udvalget forudsætter, at undervisningsministeren i forbindelse hermed  \r\n\r\n påtaler kritisable forhold i Undervisningsministeriet og indskærper de  \r\n\r\n bevillingsretlige retningslinjer. </P>  \r\n\r\n<P>Finansudvalget har noteret undervisningsministerens oplysning om, at der  \r\n\r\n ikke i forbindelse med projektet vil blive fremsat flere  \r\n\r\n bevillingsaktstykker. </P>  \r\n\r\n<P>Udvalget afventer videre statusrapporteringer fra undervisningsministeren  \r\n\r\n ultimo januar, april, august og oktober 1996 samt primo 1997 om  \r\n\r\n færdigudvikling og ibrugtagning af STADS. </P>  \r\n\r\n<P>P.u.v. </P>  \r\n\r\n<P>Peter Duetoft </P>  \r\n\r\n<P>formand </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "31/10/1995"
        },
        {
            "displayName": "Accession",
            "displayValue": "19951SR00001"
        },
        {
            "displayName": "Entydig dokumentidentifikation",
            "displayValue": "CL000109"
        },
        {
            "displayName": "Dato for førstegangsindlæggelse",
            "displayValue": "31/10/1995"
        },
        {
            "displayName": "Dato for indlæggelse",
            "displayValue": "31/10/1995"
        },
        {
            "displayName": "Dokumenttype",
            "displayValue": "Selvstændig beretning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "1"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}