{
    "id": 76612,
    "title": "Vejledning om visse forhold i forbindelse med administrationen af folkeskolens afsluttende prøver (Til alle amtsråd, kommunalbestyrelser, Skoledirektionen i København, alle skolekommissioner, skolenævn, lærerråd, ledere af kommunale folkeskoler,    statsøvelsesskoler, friskoler, private grundskoler, grundskolekursus samt andre skoler, kursus, institutioner m.v., som afholder folkeskolens afsluttende prøver) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 190 af 12/11/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om visse forhold i forbindelse med  \r\n\r\n administrationen af folkeskolens afsluttende prøver </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til alle amtsråd, kommunalbestyrelser,  \r\n\r\n Skoledirektionen i København, </P>  \r\n\r\n<P CLASS=TITEL-KOMMENTAR ALIGN=CENTER>alle skolekommissioner, skolenævn,  \r\n\r\n lærerråd, ledere af kommunale </P>  \r\n\r\n<P CLASS=TITEL-KOMMENTAR ALIGN=CENTER>folkeskoler, statsøvelsesskoler,  \r\n\r\n friskoler, private grundskoler, </P>  \r\n\r\n<P CLASS=TITEL-KOMMENTAR ALIGN=CENTER>grundskolekursus samt andre skoler,  \r\n\r\n kursus, institutioner m.v., </P>  \r\n\r\n<P CLASS=TITEL-KOMMENTAR ALIGN=CENTER>som afholder folkeskolens afsluttende  \r\n\r\n prøver) </P>  \r\n\r\n<BR>  \r\n\r\n<P>Den 1. januar 1988 træder en ny bekendtgørelse om folkeskolens afsluttende  \r\n\r\n prøver i kraft. Bekendtgørelsen skal først og fremmest ses som en justering  \r\n\r\n af gældende regler i overensstemmelse med den praksis, der har udviklet sig  \r\n\r\n siden udstedelsen af bekendtgørelsen fra 1977. </P>  \r\n\r\n<P>Direktoratet skal dog fremhæve nogle ændringer i de generelle  \r\n\r\n bestemmelser, der er af betydning for skolernes/kursernes administration af  \r\n\r\n bekendtgørelsen: </P>  \r\n\r\n<P>1. <I>I henhold til § 4, stk. 4</I>  , kan elever, som er tilmeldt en  \r\n\r\n institution med prøveret, og som i 10. klasse ønsker at aflægge folkeskolens  \r\n\r\n afgangsprøve i eet eller flere fag uden at have modtaget undervisning i faget  \r\n\r\n i 10. klasse, aflægge den eller de ønskede prøver på deres skole. Baggrunden  \r\n\r\n kan være, at eleven ønsker at tage prøven om, eller at eleven ikke har aflagt  \r\n\r\n prøve ved afslutningen af undervisningen i 9. klasse. </P>  \r\n\r\n<P>2. <I>I henhold til § 6, stk. 2</I>  kan skolens leder, når der foreligger  \r\n\r\n særlige forhold, tillade, at elever, der har indstillet sig til prøve, men  \r\n\r\n som af anden grund end sygdom ikke eller kun delvis har gennemført prøven, på  \r\n\r\n ny indstiller sig til prøve i nærmest efterfølgende prøvetermin. </P>  \r\n\r\n<P>Anmodning om tilladelse til prøveaflæggelse i henhold til § 6, stk. 2,  \r\n\r\n skal altså ikke mere indsendes til direktoratet. </P>  \r\n\r\n<P>3. <I>I § 8</I>  om privatister skelnes mellem personer over og under 18  \r\n\r\n år. Privatister, der er fyldt 18 år ved skoleårets begyndelse, skal med  \r\n\r\n virkning fra den 1. januar 1988 henvende sig direkte til et amtskommunalt  \r\n\r\n enkeltfagskursus med ønske om prøveaflæggelse. </P>  \r\n\r\n<P>Anmodning om prøveaflæggelse i maj-juni prøvetermin skal fremsættes over  \r\n\r\n for kurset inden 1. februar, medens anmodning om prøveaflæggelse i  \r\n\r\n november-januar prøvetermin skal fremsættes inden 1. september. </P>  \r\n\r\n<P>Privatister over 18 år, der efter 1. januar 1988 henvender sig til  \r\n\r\n direktoratet med henblik på prøveaflæggelse i maj-juni prøvetermin 1988, vil  \r\n\r\n derfor modtage besked fra direktoratet om, at deres ansøgning er videresendt  \r\n\r\n til det for ansøgeren nærmestliggende enkeltfagskursus. </P>  \r\n\r\n<P>Privatister under 18 år vil derimod fortsat skulle henvende sig til  \r\n\r\n direktoratet, jf. § 8, stk. 3. </P>  \r\n\r\n<P>4. <I>Vedrørende § 11</I>  om elever, der kommer for sent til en prøve,  \r\n\r\n gøres opmærksom på, at der ikke mere skal ske indberetning til direktoratet  \r\n\r\n med henblik på godkendelse af prøve. </P>  \r\n\r\n<P>Tilladelse fra lederen til at deltage vil være udtryk for, at  \r\n\r\n prøveaflæggelsen godkendes. Direktoratet skal præcisere, at det i henhold til  \r\n\r\n § 11 er hovedreglen, at en elev, der kommer for sent til en prøve, ikke kan  \r\n\r\n deltage. </P>  \r\n\r\n<P>Skolens leder kan dog tillade eleven at aflægge prøve, forudsat at det må  \r\n\r\n anses for udelukket, at eleven har modtaget nogen oplysning om prøven, at  \r\n\r\n forsinkelsen er rimeligt begrundet, samt at forsinkelsen er af kortere  \r\n\r\n varighed. </P>  \r\n\r\n<P>Den sidste betingelse betyder, at skolens leder ikke kan tillade eleven at  \r\n\r\n deltage, hvis forsinkelsen er af en sådan varighed, at den må antages at  \r\n\r\n forringe elevens mulighed for at løse den stillede opgave inden det fastsatte  \r\n\r\n sluttidspunkt. Dette bør skolens leder især være opmærksom på ved prøven i  \r\n\r\n retstavning på grund af denne prøves specielle form. </P>  \r\n\r\n<P>5. <I>I henhold til § 42</I>  vil skolerne dog ved de <I>mundtlige og  \r\n\r\n praktiske prøver i prøveterminen maj-juni 1988</I>  kunne vælge mellem  \r\n\r\n prøveafholdelse i henhold til bestemmelserne i den nye bekendtgørelse og  \r\n\r\n prøveafholdelse i henhold til bestemmelserne i bekendtgørelse nr. 88 af 8.  \r\n\r\n marts 1977. </P>  \r\n\r\n<P>Man skal anmode lederen af skolen/kurset om nederst på blanketten til  \r\n\r\n tekstopgivelser/undervisningsbeskrivelser for det enkelte hold at  \r\n\r\n tilkendegive, om prøven afholdes i henhold til bekendtgørelsen af 8. marts  \r\n\r\n 1977 eller bekendtgørelsen af 12. november 1987. </P>  \r\n\r\n<P> <I>Undervisningsministeriet</I>  , </P>  \r\n\r\n<P> <I>Direktoratet for Folkeskolen</I>  </P>  \r\n\r\n<P> <I>og Seminarier m.v., den 12. november 1987</I>  </P>  \r\n\r\n<P>P. d. v. </P>  \r\n\r\n<P>BIRGITTE KLINGSEY </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/01/1988"
        },
        {
            "displayName": "Accession",
            "displayValue": "C19870019060"
        },
        {
            "displayName": "Entydig dokumentidentifikation",
            "displayValue": "CM035818"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "15/06/2000"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "190"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "12/11/1987"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Folkeskoleafdelingen"
        },
        {
            "displayName": "Ressortministeriets journalnummer",
            "displayValue": "Undervisningsministeriet DFS, j.nr. 08-31-21/87"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}