{
    "id": 223935,
    "title": "Beretning over Forslag til folketingsbeslutning om styrkelse af retten til erstatning for voldsofre",
    "documentTypeId": "510",
    "isSagsforlobPeriodValid": true,
    "shortName": "2020/1 BRB 236",
    "documentHtml": "<div class=\"bjelke\">Den fulde tekst</div><p class=\"DokumentHoved\">Beretning afgivet af Retsudvalget den 25. maj 2021</p>\r\n<p class=\"TitelPrefiks1\">Beretning</p>\r\n<p class=\"TitelPrefiks2\">over</p>\r\n<p class=\"Titel2\">Forslag til folketingsbeslutning om styrkelse af retten til erstatning for voldsofre</p>\r\n<p class=\"Fremsaetter\">[af Karina Lorentzen Dehnhardt (SF) m.fl.]:</p>\r\n<p class=\"BetaenkningsTekst1\">1. Politiske bemærkninger</p>\r\n<p class=\"BetaenkningsTekst2\">Socialdemokratiet, Socialistisk Folkeparti, Enhedslisten, Radikale Venstre, Siumut, Javnaðarflokkurin og Sikandar Siddique (UFG)</p>\r\n<p class=\"TekstGenerel\">Et <span class=\"Italic\">mindretal</span> i udvalget (S, SF, EL, RV, SIU, JF og Sikandar Siddique (UFG)) mener, at det er afgørende, at ofre for forbrydelser får den erstatning, de er berettiget til. Det har Institut for Menneskerettigheders rapport »Voldsofre med psykiske og kognitive handicap: En undersøgelse af barrierer i straffesager« sat fokus på.</p>\r\n<p class=\"TekstGenerel\">I rapporten indgår en undersøgelse udarbejdet af Elmer Advokater af Erstatningsnævnets behandling af en række enkeltsager. Det konkluderes, at det i 18 af de 100 gennemgåede sager ikke kunne udelukkes, at de forurettede kunne have været berettiget til yderligere erstatning og godtgørelse, end hvad der var ansøgt om og tilkendt.</p>\r\n<p class=\"TekstGenerel\">Mindretallet noterer sig, at de sager, som er gennemgået i undersøgelsen, er afgjort i første halvår af 2017. Siden da har Erstatningsnævnet i forbindelse med en ændring af offererstatningsloven den 1. maj 2019 ændret sin vejledningspraksis. Det betyder, at der vejledes udvidende i forbindelse med nævnets endelige afgørelser. Erstatningsnævnets afgørelser indeholder i dag en vejledning om frister for indgivelse af yderligere krav, der tilpasses i de enkelte sager. Denne vejledning skal gøre ansøgere opmærksomme på, at de kan søge om yderligere erstatning og/eller godtgørelse.</p>\r\n<p class=\"TekstGenerel\">Mindretallet bemærker, at det vil have væsentlig betydning for sagsbehandlingstiden, hvis ordningen ændres fra en ansøgningsordning til en anmeldelsesordning. Der er imidlertid også andre bud på, hvordan processen vedrørende ansøgninger om offererstatning ved Erstatningsnævnet kan forbedres med henblik på at understøtte ofrene, og justitsministeren har forpligtet sig til at vende tilbage til Retsudvalget inden udgangen af 2022 med mulige løsninger.</p>\r\n<p class=\"TekstGenerel\">I den forbindelse bør det undersøges, om Erstatningsnævnet skal give yderligere vejledning til ansøgere. Samtidig bør det undersøges, om bistandsadvokaters rolle skal styrkes, således at disse kan beskikkes, frem til erstatningsspørgsmålet er afklaret ved Erstatningsnævnet, især – men ikke kun – for mennesker med støttebehov.</p>\r\n<p class=\"TekstGenerel\">Mindretallet er enig om, at det er afgørende, at alle relevante løsninger undersøges, herunder også fordelene og ulemperne ved en anmeldelsesordning ved Erstatningsnævnet, og ser frem til at blive præsenteret for mulige løsninger.</p>\r\n<p class=\"BetaenkningsTekst2\">Venstre og Det Konservative Folkeparti</p>\r\n<p class=\"TekstGenerel\">Et <span class=\"Italic\">andet mindretal</span> i udvalget (V og KF) er enig i, at det er afgørende, at ofre for forbrydelser får den erstatning, de er berettiget til, så de i det mindste kan få den økonomiske genoprejsning, som de er berettiget til. Mindretallet bakker således op om intentionen med forslaget, men mindretallet ønsker at få belyst konsekvenserne ved at ændre ordningen til et anmeldelsesprincip, ligesom mindretallet er optaget af at sikre en effektiv ordning, som sikrer ofrene den erstatning, de er berettiget til, uden at ordningen samtidig bliver et bureaukratisk tungt system med lange sagsbehandlingstider og øgede administrative omkostninger. Mindretallet ser derfor frem til, at justitsministeren præsenterer Retsudvalget for mulige løsningsforslag, hvor finansieringen forudsættes anvist, med henblik på politiske drøftelser af en fremtidig ordning. Mindretallet opfordrer dog kraftigt til, at der i Justitsministeriet sættes tempo på arbejdet, ikke mindst i lyset af at tal viser, at det i 18 af de 100 gennemgåede sager ikke kunne udelukkes, at de forurettede kunne have været berettiget til yderligere erstatning og godtgørelse, end hvad der var ansøgt om og tilkendt. I mindretallets optik bør justitsministeren kunne præsentere mulige løsninger for Retsudvalget markant tidligere end inden udgangen af 2022, og mindretallet imødeser derfor, at ministeren præsenterer løsningerne for udvalget senest primo 2022, så der er tilstrækkelig tid til, at eventuelle lovændringer kan behandles i Folketingsåret 2021-22.</p>\r\n<p class=\"TekstGenerel\">Liberal Alliance, Alternativet og Sambandsflokkurin havde ved beretningsafgivelsen ikke medlemmer i udvalget og dermed ikke adgang til at komme med politiske bemærkninger i beretningen.</p>\r\n<p class=\"BetaenkningsTekst1\">2. Udvalgsarbejdet</p>\r\n<p class=\"TekstGenerel\">Beslutningsforslaget blev fremsat den 9. marts 2021 og var til 1. behandling den 20. april 2021. Beslutningsforslaget blev efter 1. behandling henvist til behandling i Retsudvalget.</p>\r\n<p class=\"BetaenkningsTekst2\">Oversigt over beslutningsforslagets sagsforløb og dokumenter</p>\r\n<p class=\"TekstGenerel\">Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.</p>\r\n<p class=\"BetaenkningsTekst2\">Møder</p>\r\n<p class=\"TekstGenerel\">Udvalget har behandlet beslutningsforslaget i 2 møder.</p>\r\n<p class=\"BetaenkningsTekst2\">Bilag</p>\r\n<p class=\"TekstGenerel\">Under udvalgsarbejdet er der omdelt 1 bilag på beslutningsforslaget.</p>\r\n<p class=\"BeretningsUnderskriverPUV\">P.u.v.</p>\r\n<p class=\"BeretningsUnderskriverTekst\">Morten Dahlin</p>\r\n<p class=\"BeretningsUnderskriverTekst\">udvalgsformand</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2020/1 BF 236",
            "stateLabel": "Beretning afgivet",
            "references": [
                {
                    "shortName": "2020/1 BSF 236",
                    "title": "Forslag til folketingsbeslutning om styrkelse af retten til erstatning for voldsofre",
                    "presentationName": "Beslutningsforslag som fremsat",
                    "documentTypeId": 480,
                    "documentId": 221563,
                    "eliUri": "/eli/ft/20201BB00236",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20201/beslutningsforslag/b236/index.htm"
                },
                {
                    "shortName": "2020/1 BRB 236",
                    "title": "Beretning over Forslag til folketingsbeslutning om styrkelse af retten til erstatning for voldsofre",
                    "presentationName": "Beretning over beslutningsforslag",
                    "documentTypeId": 510,
                    "documentId": 223935,
                    "eliUri": "/eli/ft/20201EB01495",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "10/06/2021"
        },
        {
            "displayName": "Accession",
            "displayValue": "20201EB01495"
        },
        {
            "displayName": "Entydig dokumentidentifikation",
            "displayValue": "AX026661"
        },
        {
            "displayName": "Dato for førstegangsindlæggelse",
            "displayValue": "10/06/2021"
        },
        {
            "displayName": "Dato for indlæggelse",
            "displayValue": "10/06/2021"
        },
        {
            "displayName": "Dokumenttype",
            "displayValue": "Beretning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "236"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}