{
    "id": 128484,
    "title": "Orientering om ny bekendtgørelse om pasningsgaranti, kommunens tilskud til brug for dag-, fritids- og klubtilbud, forældrenes egenbetaling og indhentelse af børneattester m.v. (Dagtilbudsbekendtgørelsen)\\n(Til samtlige kommuner m.fl.)",
    "documentTypeId": "200",
    "isSagsforlobPeriodValid": true,
    "shortName": "SKR nr 105 af 20/11/2009",
    "documentHtml": "<div class=\"bjelke\">Den fulde tekst</div><p class=\"Titel2\">Orientering om ny bekendtgørelse om pasningsgaranti, kommunens tilskud til brug for dag-, fritids- og klubtilbud, forældrenes egenbetaling og indhentelse af børneattester m.v. (Dagtilbudsbekendtgørelsen)</p>\r\n      <p class=\"UnderTitel2\">(Til samtlige kommuner m.fl.)</p>\r\n      <p class=\"Tekst\">Indenrigs- og Socialministeriet fremsender en ny dagtilbudsbekendtgørelse, der træder i stedet for dagtilbudsbekendtgørelsen nr. 1233 af 11. december 2008. Bekendtgørelsen, som den er sendt til optagelse i lovtidende, vedlægges.</p>\r\n      <p class=\"Tekst\">Bekendtgørelsen træder i kraft den 1. januar 2010.</p>\r\n      <p class=\"Tekst\">Baggrunden for bekendtgørelsen er blandt andet:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Aftale mellem regeringen og Dansk Folkeparti om Forårspakke 2.0 af 1. marts 2009 – herunder regler om økonomisk fripladstilskud til enlige forsørgere.</p>\r\n        <p class=\"Liste1\"><span class=\"Liste1Nr\" id=\"\">2)</span> Lov nr. 1148 om ændring af lov om dag-, fritids- og klubtilbud m.v. til børn og unge (dagtilbudsloven) (Frokostmåltid i daginstitutioner m.v.).</p>\r\n      </p>\r\n      <p class=\"Tekst\">Bekendtgørelsen gennemfører både indholdsmæssige og tekniske ændringer i forhold til den tidligere bekendtgørelse, jf. nr. 1233 af 11. december 2008.</p>\r\n      <p class=\"Tekst\">Det drejer sig om følgende:</p>\r\n      <p class=\"TekstoverskriftVenstreN\">§ 1 - Ret til plads og pligt til forældrebetaling</p>\r\n      <p class=\"Standard\">Bestemmelsen er ny, men indeholder en beskrivelse af gældende ret for så vidt angår sammenhængen mellem den person, der har retten til en plads i dagtilbud og den person forældrebetalingen påhviler, herunder retten til tilskud til reduktion af forældrebetalingen.</p>\r\n      <p class=\"Standard\">Bestemmelsen præciserer således, at tilskud og forældrebetaling efter dagtilbudsloven, herunder retten til økonomisk fripladstilskud, søskende tilskud, behandlingsmæssigt fripladstilskud og/eller socialpædagogisk fripladstilskud følger barnets forældre eller den af barnets forældre, der har retten til pladsen i dagtilbud, fritidshjem eller klubtilbud, jf. dagtilbudslovens § 2.</p>\r\n      <p class=\"Standard\">Reguleringen sker for at tydeliggøre sammenhængen, således at der skabes større klarhed på dette punkt.</p>\r\n      <p class=\"TekstoverskriftVenstreN\">§ 2 - Rækkefølge for tilskud</p>\r\n      <p class=\"Standard\">Bestemmelsen er ny, men indeholder en beskrivelse af den gældende ret i forhold til rækkefølgen for beregningen af de forskellige tilskud til en plads i dagtilbud.</p>\r\n      <p class=\"Standard\">Bestemmelsen præciserer således at den prioriterede rækkefølge for beregning af tilskud er: økonomisk fripladstilskud, søskendetilskud, behandlingsmæssigt fripladstilskud og socialpædagogisk fripladstilskud.</p>\r\n      <p class=\"Standard\">Reguleringen sker for at skabe klarhed over rækkefølgen for tilskudsberegning.</p>\r\n      <p class=\"TekstoverskriftVenstreN\">§ 18 - Størrelse af depositum ved ansøgning om godkendelse af privatinstitution.</p>\r\n      <p class=\"Standard\">Bestemmelsen er ny og fastsætter i overensstemmelse med gældende ret, et loft på 30.000 kr. for størrelsen af det depositum, kommunalbestyrelsen kan opkræve i forbindelse med behandling af ansøgning om godkendelse af privatinstitution, jf. dagtilbudslovens § 20, stk. 4.</p>\r\n      <p class=\"Standard\">Samtidig fastsætter bestemmelsen i overensstemmelse med gældende ret, at depositummet skal tilbagebetales, når kommunalbestyrelsen har truffet afgørelse, uanset om institutionen godkendes eller ej.</p>\r\n      <p class=\"Standard\">Fastsættelsen sker med henvisning til § 30 i dagtilbudsloven, der bemyndiger ministeren til at fastsætte regler for depositummets størrelse, jf. § 30 i lov nr. 501 af, 6. juni 2007 samt tilhørende bemærkninger i L 170 FT 2006/07.</p>\r\n      <p class=\"Standard\">Reguleringen sker for at præcisere omfanget af adgangen til at opkræve depositum.</p>\r\n      <p class=\"TekstoverskriftVenstreN\">§ 22 (tidligere § 25 og § 27) – Økonomisk fripladstilskud</p>\r\n      <p class=\"TekstoverskriftVenstreN\">Opgørelse af indtægt</p>\r\n      <p class=\"Standard\">Bestemmelsen præciserer, at det er indtægten hos den person, der har retten til dagtilbudspladsen, der skal lægges til grund ved vurdering af om betingelserne for økonomisk fripladstilskud er opfyldt.</p>\r\n      <p class=\"Standard\">Det er således præciseret, at kommunen ved behandling af fripladsansøgninger skal se på, hvem der har pladsen og herefter vurdere friplads ud fra denne persons indtægts forhold.</p>\r\n      <p class=\"Standard\">Når kommunen således én gang har vurderet, hvem der har retten til pladsen, kan kommunen tage udgangspunkt i disse personers eller denne persons indtægtsforhold ved vurderingen af fripladstilskud, fortsat under iagttagelse af de nærmere regler for opgørelse af indtægt m.v.</p>\r\n      <p class=\"Standard\">Tilsvarende ændringer er foretaget i bestemmelserne for fritidshjem og klubtilbud, jf. §§ 57 og 84.</p>\r\n      <p class=\"TekstoverskriftVenstreN\">Økonomisk fripladstilskud til enlige forsørgere</p>\r\n      <p class=\"Standard\">Som en følge af aftalen mellem regeringen og Dansk Folkeparti om Forårspakken 2.0, fastsætter bekendtgørelsens § 22, stk. 1, at fripladsskalaens grænser skal forhøjes med 52.000 kr. (2010-niveau) for enlige forsørgere.</p>\r\n      <p class=\"Standard\">Af § 22, stk. 4, fremgår en nærmere, men ikke udtømmende afgrænsning af begrebet enlig forsørger.</p>\r\n      <p class=\"Standard\">Tilsvarende ændringer er foretaget i bestemmelserne for fritidshjem og klubtilbud, jf. §§ 57 og 84.</p>\r\n      <p class=\"Standard\">Se vedlagte vejledning om reglerne for økonomisk fripladstilskud til enlige forsørgere til en plads I dagtilbud.</p>\r\n      <p class=\"TekstoverskriftVenstreN\">§ 24 – Fripladsskala i forhold til forældrenes egenbetaling</p>\r\n      <p class=\"Tekst\">Fripladsskalaen, jf. bilag 1 til bekendtgørelsen, ændres med virkning fra 1. januar 2010 således, at det økonomiske fripladstilskud fremover beregnes i forhold til forældrenes egenbetaling, det vil sige som en andel af forældrebetalingen.</p>\r\n      <p class=\"Tekst\">Ændringen betyder, at der fremover gælder én og samme fripladsskala for både dagtilbud, fritidshjem og klubtilbud, hvor der tidligere var separate skalaer for hver tilbuds-type.</p>\r\n      <p class=\"Tekst\">Den nye fripladsskala svarer til de tidligere regler for friplads til klubtilbud. Indtægtsgrænserne er korrigeret til 2010 satser. § 24 som omhandler fripladsskalaen og beregningsmetoden for friplads, er tilpasset i overensstemmelse hermed.</p>\r\n      <p class=\"TekstoverskriftVenstreN\">Baggrund for ændring</p>\r\n      <p class=\"Tekst\">Baggrunden for ændringen af fripladsskalaen og friplads beregnet som en andel af forældrenes egenbetaling er følgende:</p>\r\n      <p class=\"Tekst\">Som følge af indførelsen af et sundt frokost i daginstitutioner (L 1148) indføres to forskellige maksimale grænser for forældrebetaling i dagtilbud, henholdsvis 25 procent for dagpleje og daginstitutioner, der ikke tilbyder frokost som en del af dagtilbudsydelsen, og 30 procent for daginstitutioner, der tilbyder frokost som en del af dagtilbudsydelsen.</p>\r\n      <p class=\"Tekst\">De forskellige grænser for maksimal forældrebetaling afføder et behov for en teknisk løsning, der tager højde for, at den økonomiske friplads til forskellige typer af pladser ikke kan udmåles på en skala med faste ændringer i procent point af bruttodriftsudgiften. Dette behov gælder både ved plads i anden kommune og plads i privatinstitution.</p>\r\n      <p class=\"Tekst\">Herudover sikres samtidig, at kommuner, der allerede har et frokostmåltid som en del af dagtilbudsydelsen indenfor et betalingsloft på 25 procent, kan bevare betalingsandelen uændret uden afledte merudgifter til friplads. Jf. også kommuneaftalen: ”For kommuner, som allerede har en madordning i daginstitutioner, er det en lokalpolitisk prioritering at vælge at hæve egenbetalingen fra de nuværende 25 procent.”</p>\r\n      <p class=\"Tekst\">I kraft af at beregning af fripladstilskud foretages i forhold til forældrenes egenbetaling, er der behov for at definere, hvilken forældrebetaling, tilskuddet beregnes i forhold til. Dette gælder særligt ved en plads i en anden kommune eller ved en plads i privatinstitution, hvor forældrenes egenbetaling ikke er et entydigt begreb.</p>\r\n      <p class=\"TekstoverskriftVenstreN\">Nyt begreb – tilskudsberettiget forældrebetaling</p>\r\n      <p class=\"Tekst\">I § 24, stk. 4, er der derfor som noget nyt indsat en bestemmelse om, at friplads skal beregnes på grundlag af en såkaldt ” tilskudsberettiget forældrebetaling”.</p>\r\n      <p class=\"Tekst\">Begrebet er nyt og anvendes fremtidigt som begreb for den forældrebetaling, der skal beregnes fripladstilskud af.</p>\r\n      <p class=\"Tekst\">Den ”tilskudsberettigede forældrebetaling” opgøres forskelligt alt afhængigt af, om det er en plads i opholdskommunen, en plads i anden kommune eller en plads i privatinstitution.</p>\r\n      <p class=\"TekstoverskriftVenstreN\">Definition på tilskudsberettiget forældrebetaling</p>\r\n      <p class=\"Tekst\">I §§ 25-27 er den <span class=\"Italic\">”tilskudsberettiget forældrebetaling” </span>derfor defineret for de respektive pladstilfælde.</p>\r\n      <p class=\"Tekst\">Eksempelvis anvendes den ”tilskudsberettigede forældrebetaling” for en plads i privatinstitution, som defineret i § 26, ved beregning af fripladstilskud til en plads i privatinstitution.</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 25 <span class=\"Bold\">-</span>Den <span class=\"Italic\">”tilskudsberettigede forældrebetaling”</span> ved en plads i opholdskommunen er den faktiske forældrebetaling ved den benyttede plads.</p>\r\n        <p class=\"Liste1\"><span class=\"Liste1Nr\" id=\"\">–</span> § 26<span class=\"Bold\"> - </span>For en plads i privatinstitution er den <span class=\"Italic\">”tilskudsberettigede forældrebetaling”</span> defineret som den gennemsnitlige budgetterede egenbetaling pr. plads i et alderssvarende dagtilbud i opholdskommunen.</p>\r\n        <p class=\"Liste1\"><span class=\"Liste1Nr\" id=\"\">–</span> § 27<span class=\"Bold\"> - </span>For en plads i anden kommune er den <span class=\"Italic\">”tilskudsberettigede forældrebetaling”</span> defineret som laveste af 1) den gennemsnitlige budgetterede egenbetaling ved ophold i et alderssvarende dagtilbud i opholdskommunen (som ovenfor) eller 2) den faktiske egenbetaling.</p>\r\n      </p>\r\n      <p class=\"Tekst\">Tilsvarende ændringer er foretaget i bestemmelserne for fritidshjem og klubtilbud.</p>\r\n      <p class=\"TekstoverskriftVenstreN\">§§ 32-37 (tidligere §§ 18-23) - Søskendetilskud</p>\r\n      <p class=\"Tekst\">Med et regelforenklings formål, ændres reglerne om søskendetilskud ligeledes, således at der henvises til den ”tilskudsberettigede forældrebetaling” som grundlag for beregningen af søskendetilskuddet. Der er tale om en teknisk ændring som følge af, at der gennem definitionen af den tilskudsberettigede forældrebetaling som beregningsgrundlag for økonomisk fripladstilskud og søskendetilskud, fremover i de respektive tilskudsbestemmelser blot kan henvises til definitionen heraf, jf. §§ 25-27.</p>\r\n      <p class=\"TekstoverskriftVenstreN\">§ 77 - Tilskud til klubtilbud i anden kommune</p>\r\n      <p class=\"Tekst\">Bestemmelsen er ny, men fastsætter gældende retstilstand.</p>\r\n      <p class=\"Tekst\">Bestemmelsen svarer i det hele til de tilsvarende bestemmelser for henholdsvis dagtilbud og fritidshjem.</p>\r\n      <p class=\"TekstoverskriftVenstreN\">Tekniske ændringer</p>\r\n      <p class=\"Tekst\">Herudover er der i en række bestemmelser foretaget tekniske ændringer og sproglige præciseringer uden indholdsmæssige konsekvenser.</p>\r\n      <p class=\"Tekst\">Det drejer sig særligt om følgende:</p>\r\n      <p class=\"TekstoverskriftVenstreN\">§ 15 (tidligere § 12) - Bygningstilskud til privatinstitutioner</p>\r\n      <p class=\"Tekst\">Det er præciseret, at bygningstilskuddet skal opgøres på grundlag af udgifterne til aldersgruppen. Der er tale om en præcisering af gældende ret.</p>\r\n      <p class=\"TekstoverskriftVenstreN\">§ 23 (tidligere § 26) - Fripladstilskud – aktuel indtægt</p>\r\n      <p class=\"Tekst\">I § 23, stk. 1, nr. 1, er der foretaget en præcisering af, hvilket indtægtsgrundlag, der skal anvendes ved vurdering af retten til økonomisk friplads. Begrebet personlig indkomst er således præciseret ved en henvisning til personskattelovens § 3, ligesom der er foretaget en generel sproglig ændring af bestemmelsen for sprogligt at bringe den i overensstemmelse med tilsvarende bestemmelser om indtægtsgrundlag i anden lovgivning.</p>\r\n      <p class=\"Tekst\">Tilsvarende ændringer er foretaget i bestemmelserne for fritidshjem og klubtilbud.</p>\r\n      <p class=\"TekstoverskriftVenstreN\">Kapitler om fripladstilskud og søskendetilskud</p>\r\n      <p class=\"Tekst\">Rækkefølgen på kapitlet om økonomisk fripladstilskud og kapitlet om søskendetilskud er ændret, således at reglerne om økonomisk friplads kommer før reglerne om søskendetilskud. Dette for at afspejle den prioriterede rækkefølge for beregning af tilskuddene som fastsat ved bekendtgørelsens § 2.</p>\r\n      <p class=\"TekstoverskriftVenstreN\">Udgåede regler</p>\r\n      <p class=\"TekstoverskriftVenstreN\">Regler om overgangstilskud (tidligere §§ 36-39)</p>\r\n      <p class=\"Standard\">Bestemmelserne er udgået som følge af, at fripladstilskuddet fremover beregnes som en andel af forældrebetalingen. Bestemmelserne kompenserede for skævhed som følge af reglerne om beregning af friplads som en andel af tilskuddet, og er derfor overflødige fremadrettet.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Indenrigs- og Socialministeriet, den 20. november 2009</P><P CLASS=SIGN1 ALIGN=\"CENTER\">Anders Lynge Madsen</P><P CLASS=SIGN2 ALIGN=\"RIGHT\">/ Tine Nyeng Toldbod</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/11/2009"
        },
        {
            "displayName": "Accession",
            "displayValue": "C20090010554"
        },
        {
            "displayName": "Entydig dokumentidentifikation",
            "displayValue": "BM000257"
        },
        {
            "displayName": "Dato for førstegangsindlæggelse",
            "displayValue": "25/11/2009"
        },
        {
            "displayName": "Dato for indlæggelse",
            "displayValue": "25/11/2009"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "105"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "20/11/2009"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Indenrigs- og Socialmin., j.nr. 2009-8436"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}