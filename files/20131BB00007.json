{
    "id": 158550,
    "title": "Forslag til folketingsbeslutning om ny forberedelsesskole for unge (reform af hf)",
    "documentTypeId": "480",
    "isSagsforlobPeriodValid": true,
    "shortName": "2013/1 BSF 7",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 3. oktober 2013 af Marie Krarup (DF), Alex Ahrendtsen (DF), Kristian Thuelsen Dahl (DF), Søren Espersen (DF), Dennis Flydtkjær (DF), Martin Henriksen (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"TitelPrefiks2\">om</p>\r\n<p class=\"Titel2\">ny forberedelsesskole for unge (reform af hf)</p>\r\n<p class=\"NormalInd\">Folketinget opfordrer undervisningsministeren til at oprette en ny forberedelsesskole for unge med dette hovedindhold:</p>\r\n<p>\r\n   <p class=\"Liste1\">\r\n      <span class=\"Liste1Nr\">a.</span> Skolen skal udgøre et alternativt uddannelsesforløb, som ligger mellem de gymnasiale uddannelser og erhvervsuddannelserne.</p>\r\n   <p class=\"Liste1\">\r\n      <span class=\"Liste1Nr\">b.</span> Skolen skal være målrettet unge, der efter 9. eller 10. klasse ikke har interesse for en gymnasial uddannelse med henblik på efterfølgende videregående uddannelse eller endnu ikke er klar til at træffe et erhvervsvalg og dermed til at tage en erhvervsuddannelse.</p>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">c.</span> Skolen skal udgøres af et 2-årigt modulopbygget forløb med fag på B- og C-niveau, som kan afsluttes med en eksamen efter 1 eller 2 år.</p>\r\n   <p class=\"Liste1\">\r\n      <span class=\"Liste1Nr\">d.</span> Bestået eksamen efter et 2-årigt forløb skal være adgangsgivende til de fleste professionsbacheloruddannelser, og man skal kunne påbegynde en erhvervsuddannelse efter 1 eller 2 år.</p>\r\n   <p class=\"Liste1\">\r\n      <span class=\"Liste1Nr\">e.</span> Hvis en ung undervejs fortryder ikke at have valgt gymnasiet, skal det være muligt for denne efter 2 år at supplere med et 3. år på f.eks. VUC, hvor den unge kan lægge A-niveauer på sin eksamen og få adgang til videregående uddannelser.</p>\r\n   <p class=\"Liste1\">\r\n      <span class=\"Liste1Nr\">f.</span> Der skal fastsættes adgangskrav for optagelse på skolen.</p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"Overskriftstekst2\" style=\"text-align: left;\">Baggrund for forslaget</p>\r\n<p class=\"NormalInd\">Ministeriet for Børn og Undervisning udgav i december 2012: »Endnu bedre uddannelser – for unge og voksne«. Det fremgår bl.a. af dette udspil, at andelen af en ungdomsårgang, som søger direkte ind på en erhvervsuddannelse efter 9. eller 10. klasse, er faldet fra 32 pct. i 2001 til 20 pct. i 2012. Samtidig er andelen, som søger direkte ind på en gymnasial uddannelse, steget fra 58 til 72 pct. Denne problemstilling tager forslagsstillerne også op i Dansk Folkepartis seneste uddannelsesudspil: »Sådan vil Dansk Folkeparti styrke erhvervs- og ungdomsuddannelserne« af 3. september 2013.</p>\r\n<p class=\"NormalInd\">Det fremgår også, at mange unge, der begynder på en ungdomsuddannelse, falder fra. Frafaldet er især et problem på erhvervsuddannelserne, hvor 47 pct. af alle elever falder fra i løbet af deres uddannelse. På gymnasierne er der i gennemsnit ca. 13 pct. af eleverne, som ikke fuldfører uddannelsesforløbet. Mange unge, som vælger en gymnasial uddannelse, benytter ikke deres eksamen til at påbegynde en videregående uddannelse, og nogle vælger at starte på en ny ungdomsuddannelse, f.eks. en erhvervsuddannelse, som de kunne have gennemført direkte efter grundskolen. Mange må endvidere gennemføre gymnasiale suppleringskurser for at kunne blive optaget på en videregående uddannelse.</p>\r\n<p class=\"NormalInd\">Undervisningsministerens forslag til at imødegå disse udfordringer er, jf. pressemeddelelse af 7. december 2012, flere og bedre undervisningstimer til eleverne, en mere differentieret undervisning, så alle får den undervisning, der svarer til deres niveau og forudsætninger. Samtidig skal lærer og elever være mere sammen både i forbindelse med den traditionelle undervisning og ved lektiehjælp og skriftligt arbejde.</p>\r\n<p class=\"NormalInd\">Dansk Folkeparti finder, at ovennævnte fakta viser, at der er tale om et enormt spild af ressourcer i forbindelse med ungdomsuddannelserne. Det giver ikke mening, at unge begynder med at tage en studentereksamen for bagefter at starte på en erhvervsuddannelse, eller at unge med en studentereksamen må gennemføre suppleringskurser for at kunne blive optaget på universitetet.</p>\r\n<p class=\"NormalInd\">Dansk Folkeparti afviser undervisningsministerens forslag om, at mere differentiering i undervisningen, mere undervisningstid og mere lektiehjælp i gymnasiet kan løse problemerne. Det vil koste, men det vil ikke virke. For det giver ikke mening at kræve mere undervisningsdifferentiering i den enkelte gymnasieklasse, når sandheden er, at eleverne vil have meget mere glæde af at blive sorteret efter interesser og evner.</p>\r\n<p class=\"NormalInd\">Dansk Folkeparti finder, at der er brug for at gentænke ungdomsuddannelserne, og at der er brug for at  indrette forskellige uddannelser til forskellige grupper af unge. Gymnasiet skal fastholdes for unge, der senere ønsker at studere på de videregående uddannelser, og som har gode boglige resultater fra folkeskolen. Erhvervsuddannelserne skal fastholdes for unge, der har truffet et erhvervsvalg tidligt i deres liv og er klar til at tage en praktisk uddannelse. Men som man kan se af søgningen og frafaldet, jf. ovenfor, er der ikke mange unge, der er klar til dette valg efter 10. klasse. Derfor bruges gymnasiet i dag som en varmestue for de uafklarede. Denne brug sænker niveauet for alle på gymnasiet og udgør et samfundsøkonomisk spild. Dansk Folkeparti foreslår derfor, at der bliver oprettet en ny ungdomsuddannelse, der overtager hf’s nuværende plads de fleste steder, jf. nedenfor.</p>\r\n<p class=\"Overskriftstekst2\" style=\"text-align: left;\">Forslagets indhold</p>\r\n<p class=\"NormalInd\">Dansk Folkeparti foreslår, at der oprettes en ny forberedelsesskole for unge. 2-årigt hf nedlægges derfor på en række uddannelsesinstitutioner, da ressourcerne i stedet skal bruges på forberedelsesskolen, – dog består muligheden for at tage den klassiske hf-uddannelse på VUC og ved særlig ansøgning på andre uddannelsesinstitutioner. Dansk Folkeparti ønsker således med dette beslutningsforslag både at oprette en ny skoleform og at målrette det eksisterende hf til i højere grad at gælde voksne studerende.</p>\r\n<p class=\"NormalInd\">Forberedelsesskolen skal udgøre et uddannelsesforløb, som falder mellem de gymnasiale uddannelser og erhvervsuddannelserne. Skolen skal give boglig ballast uden at være studieforberedende til videregående uddannelser og samtidig være med til at kvalificere erhvervsvalget for de unge. Skolen skal være målrettet unge, der efter 9. eller 10. klasse ikke har interesse for en gymnasial uddannelse med henblik på efterfølgende videregående uddannelse eller endnu ikke er klar til at træffe erhvervsvalg og dermed til at tage en erhvervsuddannelse. Der skal fastsættes adgangskrav for optagelse på skolen, ligesom der bør fastsættes adgangskrav for de øvrige ungdomsuddannelser.</p>\r\n<p class=\"NormalInd\">Skolen skal bestå af et 2-årigt modulopbygget forløb med gode, gedigne boglige fag på C- og B-niveau – lidt tilsvarende den måde, som nogle unge i dag bruger hf (men uden akademiske og studieforberedende elementer). Modulopbygningen skal gøre det muligt at afslutte forløbet med en eksamen efter 1 eller 2 år.</p>\r\n<p class=\"NormalInd\">Bestået eksamen efter et 2-årigt forløb skal være adgangsgivende til de fleste professionsbacheloruddannelser.</p>\r\n<p class=\"NormalInd\">Det skal være muligt for skolerne at tone den 2-årige forberedelsesskole til forskellige professionsbacheloruddannelser, sådan som visse hf-kurser allerede gør med den nuværende hf-uddannelse.</p>\r\n<p class=\"NormalInd\">Skolen skal ikke være en omvej til gymnasiet, som skal fastholdes som en samlet 3-årig pakke, der vælges umiddelbart efter 9. klasse. Hvis en ung fortryder ikke at have valgt gymnasiet, skal det være muligt for denne efter 2 år at supplere med et 3. år på VUC, hvor den unge kan lægge A-niveauer på sin forberedelseseksamen og få adgang til videregående uddannelser. Det nuværende hf på VUC skal derfor bibeholdes som det klassiske hf, dvs. en studentereksamen for voksne.  Samtidig skal skoler og kurser i særlige tilfælde stadig kunne oprette den klassiske hf. Dette kan ske efter ansøgning, hvor det vil være et hovedkrav, at den 2-årige klassiske hf-uddannelse er målrettet voksne studerende. Dette indebærer, som nævnt ovenfor, at de fleste nuværende 2-årige hf-uddannelser erstattes med den nye forberedelsesskole.</p>\r\n<p class=\"NormalInd\">Da forberedelsesskolen er et alternativ for de unge til de gymnasiale uddannelser og erhvervsuddannelserne, og da skolen foreslås oprettet i nuværende hf-bygninger og med de nuværende hf-lærere og undervisningsmaterialer, vurderes forslaget ikke at have økonomiske konsekvenser for staten eller skolerne.</p>\r\n<p class=\"NormalInd\">På længere sigt må der forventes en frigørelse af ressourcer, da det offentlige skal bruge færre midler på, at unge studerende skifter uddannelsesretning, da forberedelsesskolen vil kvalificere de unges uddannelsesvalg.</p>\r\n<p class=\"NormalInd\">Partierne, der stemmer for beslutningsforslaget, indkaldes af den ansvarlige minister for at drøfte den konkrete udforming af et lovforslag.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Marie Krarup</span> (DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om ny forberedelsesskole for unge (reform af hf).</p>\r\n<p class=\"ForslagsNummer\">(Beslutningsforslag nr. B 7)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2013/1 BF 7",
            "stateLabel": "Bortfaldet",
            "references": [
                {
                    "shortName": "2013/1 BSF 7",
                    "title": "Forslag til folketingsbeslutning om ny forberedelsesskole for unge (reform af hf)",
                    "presentationName": "Beslutningsforslag som fremsat",
                    "documentTypeId": 480,
                    "documentId": 158550,
                    "eliUri": "/eli/ft/20131BB00007",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20131/beslutningsforslag/b7/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "04/10/2013"
        },
        {
            "displayName": "Accession",
            "displayValue": "20131BB00007"
        },
        {
            "displayName": "Entydig dokumentidentifikation",
            "displayValue": "AX015318"
        },
        {
            "displayName": "Dato for førstegangsindlæggelse",
            "displayValue": "04/10/2013"
        },
        {
            "displayName": "Dato for indlæggelse",
            "displayValue": "04/10/2013"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "7"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}