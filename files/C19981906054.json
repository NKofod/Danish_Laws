{
    "id": 86728,
    "title": "Restafregning af refusion af udgifter til sociale ydelser i regnskabsåret 1997 (Til samtlige (amts)kommuner og (amts)kommunale revisorer) ",
    "documentTypeId": "200",
    "isSagsforlobPeriodValid": false,
    "shortName": "SKR nr 19060 af 30/01/1998",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Restafregning af refusion af udgifter til  \r\n\r\n sociale ydelser i regnskabsåret 1997 (Til samtlige (amts)kommuner og  \r\n\r\n (amts)kommunale revisorer) </H1>  \r\n\r\n<P></P>  \r\n\r\n<BR>  \r\n\r\n<P>Reglerne om statsrefusion mv. til amtskommunerne er senest fastsat i  \r\n\r\n Socialministeriets bekendtgørelse nr. 924 af 2. december 1993 om  \r\n\r\n amtskommunernes samt Københavns og Frederiksberg kommuners  \r\n\r\n regnskabsaflæggelse og statsrefusion på visse dele af det sociale område.  \r\n\r\n</P>  \r\n\r\n<P>Efter bestemmelserne i bekendtgørelsens §§ 31 og 32 foretages der en  \r\n\r\n foreløbig restafregning og en endelig restafregning. </P>  \r\n\r\n<P>Tilsvarende bestemmelser for kommunerne er senest fastsat i  \r\n\r\n Socialministeriets bekendtgørelse nr. 927 af 2. december 1993 om kommunernes  \r\n\r\n regnskabsaflæggelse og statsrefusion på visse dele af det sociale område.  \r\n\r\n</P>  \r\n\r\n<P>Efter bestemmelserne i denne bekendtgørelses §§ 22 og 23 foretages der en  \r\n\r\n foreløbig restafregning og en endelig restafregning. </P>  \r\n\r\n<P CLASS=PUNKT> <B>1.</B> Foreløbig restafregning. </P>  \r\n\r\n<P>I forbindelse med udløbet af den kommunale supplementsperiode påhviler det  \r\n\r\n kommunalbestyrelsen at indsende en foreløbig refusionsopgørelse for det  \r\n\r\n foregående regnskabsår i underskrevet stand. Opgørelsen for 1997 skal i et  \r\n\r\n eksemplar indsendes til ministeriet senest den 20. marts 1998. </P>  \r\n\r\n<P>Skema til foreløbig restafregning vedlægges i 3 eksemplarer. Skemaet er  \r\n\r\n påtrykt &#187;Foreløbig restafregning&#171; og er uden en side 6 til  \r\n\r\n revisionspåtegning, men opstillingen svarer i øvrigt til det endelige  \r\n\r\n restafregningskema. </P>  \r\n\r\n<P>Med henvisning til lov om kommunernes styrelse § 31 skal det henstilles,  \r\n\r\n at den foreløbige refusionsopgørelse underskrives af kommunalbestyrelsens  \r\n\r\n formand (borgmesteren). </P>  \r\n\r\n<P>Har en kommune ifølge den foreløbige opgørelse fået udbetalt mere i  \r\n\r\n refusion, end den er berettiget til, skal det for meget udbetalte beløb  \r\n\r\n sendes til Socialministeriet samtidig med indsendelsen af opgørelsen. Beløbet  \r\n\r\n indsættes på Socialministeriets girokonto nr. 5 30 25 52 med angivelse af  \r\n\r\n kommunenummer samt af, at beløbet vedrører foreløbig restafregning af sociale  \r\n\r\n ydelser for 1997. Har en kommune fået udbetalt mindre, end den er berettiget  \r\n\r\n til, vil efterbetalingen snarest blive foretaget. </P>  \r\n\r\n<P CLASS=PUNKT> <B>2.</B> Endelig restafregning. </P>  \r\n\r\n<P>Skemaet vedrørende den endelig restafregning vedlægges i 4 eksemplarer.  \r\n\r\n Når regnskabet er revideret og forsynet med påtegning af kommunens revision,  \r\n\r\n skal endelig restafregning finde sted, jf. henholdsvis § 32 og § 23 i  \r\n\r\n ovennævnte bekendtgørelser. </P>  \r\n\r\n<P>På skemaet til endelig restafregning skal der i kolonne B på side 5  \r\n\r\n (Modtaget refusion) kun anføres de beløb, som kommunen har modtaget i 1997  \r\n\r\n som løbende forskudsrefusion. </P>  \r\n\r\n<P>De 2 sidste linier nederst i kolonne A på side 5 (Samlet refusion) skal  \r\n\r\n anvendes af kommunerne i de tilfælde, hvor den foreløbige restafregning ikke  \r\n\r\n svarer til den endeligt reviderede restafregning. </P>  \r\n\r\n<P>På næstsidste linie anføres det beløb, som kommunen i forbindelse med  \r\n\r\n foreløbig restafregning enten har tilbagebetalt til Socialministeriet, eller  \r\n\r\n som ministeriet har udbetalt til kommunen. </P>  \r\n\r\n<P>På sidste linie beregnes herefter det nye og endelige restafregningsbeløb  \r\n\r\n (+/-). </P>  \r\n\r\n<P>Er beregningen af den endelige restafregning fejlagtig opgjort, vil  \r\n\r\n kommunen blive bedt om en ny opgørelse med revisionspåtegning. </P>  \r\n\r\n<P>Afregningen finder sted ved indsendelse af restafregningsskemaet i et  \r\n\r\n eksemplar umiddelbart efter at regnskabet er revideret, dog senest den 20.  \r\n\r\n august 1998. Det understreges, at fristen skal overholdes. De kommuner, der  \r\n\r\n medio august ikke har fået revideret restafregningsskemaet for 1997, anmodes  \r\n\r\n om at indsende et skema - evt. fotokopi - uden revisionspåtegning. Dette  \r\n\r\n foreløbige skema bruges ved statens finanslovsbudgettering. Endelig  \r\n\r\n restafregning foretages først, når revideret skema er indsendt. </P>  \r\n\r\n<P>I de tilfælde, hvor en kommune har fået udbetalt mindre i refusion, end  \r\n\r\n den skulle have haft, vil efterbetaling blive foretaget af Socialministeriet  \r\n\r\n snarest efter indsendelsen af opgørelsen. </P>  \r\n\r\n<P>Har en kommune fået udbetalt mere, end den er berettiget til, skal det for  \r\n\r\n meget udbetalte beløb tilbagesendes til Socialministeriet samtidig med  \r\n\r\n indsendelsen af opgørelsen. Beløbet skal indsættes på Socialministeriets  \r\n\r\n girokonto nr. 5 30 25 52 med angivelse af kommunenummer samt af, at beløbet  \r\n\r\n vedrører endelig restafregning af sociale ydelser for 1997. </P>  \r\n\r\n<P>Det skal bemærkes, at der ikke må rettes eller tilføjes noget i  \r\n\r\n forspalterne på skemaet, hverken kontonummer eller tekst. </P>  \r\n\r\n<P CLASS=PUNKT> <B>3.</B> Skemaets enkelte kolonner. </P>  \r\n\r\n<P>Kolonne A. </P>  \r\n\r\n<P>Her anføres udgifter/indtægter, således som det fremgår af det  \r\n\r\n regnskabsmateriale, der danner grundlag for regnskabsafslutningen og  \r\n\r\n refusionsberegningsskemaet. </P>  \r\n\r\n<P>Kolonne B. </P>  \r\n\r\n<P>Her opføres de udgifter og indtægter, der ikke indgår i  \r\n\r\n refusionsberegningen. Der kan ikke forekomme beløb i de skraverede felter.  \r\n\r\n</P>  \r\n\r\n<P>Kolonne C. </P>  \r\n\r\n<P>De åbne felter i denne kolonne anvendes til at opføre de  \r\n\r\n refusionsberettigende udgifter, der ikke er registreret på hovedkonto 5,  \r\n\r\n f.eks. forrentning/renter og afskrivning/afdrag vedrørende institutioner  \r\n\r\n efter bistandslovens § 105. </P>  \r\n\r\n<P CLASS=PUNKT> <B>4.</B> Afstemning af refusionsberegningsskemaet til  \r\n\r\n regnskabsmaterialet. </P>  \r\n\r\n<P>Kolonnerne skal sammentælles hver for sig og slutsummen i kolonne D for de  \r\n\r\n enkelte hovedposter (I, II, III, IV og V) skal afstemmes således:  \r\n\r\n Slutsummerne kolonne A - kolonne B + kolonne C = kolonne D. </P>  \r\n\r\n<P CLASS=PUNKT> <B>5.</B> Refusionsopgørelsen (side 5). </P>  \r\n\r\n<P>Kolonne A (Samlet refusion). </P>  \r\n\r\n<P>Til post VI &#187;Berigtigelser af refusion vedrørende udgifter og  \r\n\r\n indtægter for tidligere år&#171; bemærkes: </P>  \r\n\r\n<P>Der skal medsendes en specifikation af dette beløb indeholdende oplysning  \r\n\r\n om den konto, hvor det pågældende refusionsbeløb er bogført, samt den  \r\n\r\n indtægt/udgift hvoraf berigtigelsen er beregnet. </P>  \r\n\r\n<P>Kolonne B (Modtaget refusion). </P>  \r\n\r\n<P>De beløb, der opføres under I-V, skal svare til den forskudsrefusion, som  \r\n\r\n kommunen har modtaget fra Socialministeriet i 1997. </P>  \r\n\r\n<P CLASS=PUNKT> <B>6.</B> Indberetning af foreløbig og endelig restafregning  \r\n\r\n over internettet. </P>  \r\n\r\n<P>Socialministeriet har udviklet et program, således at amterne og  \r\n\r\n kommunerne kan indberette foreløbig og endelig restafregning over  \r\n\r\n internettet. </P>  \r\n\r\n<P>De amter og kommuner, der indberetter de kvartalsvise sociale refusioner  \r\n\r\n over nettet, skal ved indberetning af restafregning benytte samme brugernavn  \r\n\r\n og kodeord for at få adgang til systemet. </P>  \r\n\r\n<P>Der vedlægges en grundig vejledning i indberetning af restafregning over  \r\n\r\n internettet. </P>  \r\n\r\n<P>De amter og kommuner, der endnu ikke indberetter over nettet, skal for at  \r\n\r\n få adgang til systemet først udfylde vedlagte tilmeldingskema og tilbagesende  \r\n\r\n dette til Socialministeriet. Kommunen vil herefter straks få tilsendt et  \r\n\r\n brugernavn og kodeord, som giver adgang til at indberette både de  \r\n\r\n kvartalsvise sociale refusioner og foreløbig og endelig restafregning over  \r\n\r\n nettet. </P>  \r\n\r\n<P>Eventuelle spørgsmål vedrørende internettet kan rettes til  \r\n\r\n refusionsafdelingen, Grethe Håkansson på tlf. 3392 4700 eller Lars Larsen på  \r\n\r\n tlf. 3392 4632. </P>  \r\n\r\n<P CLASS=PUNKT> <B>7.</B> Bemærkninger vedrørende nogle konti m.m. </P>  \r\n\r\n<P CLASS=PUNKT> <B>1.</B> Som følge af lov nr. 1226 af 27. december 1996 om  \r\n\r\n ændring af lov om dagpenge ved sygdom eller fødsel (Styrkelse af  \r\n\r\n opfølgningen, ændrede beregningsregler mv.) er refusionsreglerne vedrørende  \r\n\r\n udgifterne til sygedagpenge ændret i løbet af regnskabsåret. Lovændringen  \r\n\r\n indebærer, at kommunerne fra lovændringens ikrafttræden skal afholde 50 pct.  \r\n\r\n af udgifterne til sygedagpenge efter 8 uger mod hidtil efter 13 uger. Denne  \r\n\r\n lovændring er trådt i kraft den 31. marts 1997 og finder anvendelse på de  \r\n\r\n sygdomstilfælde, hvor første fraværsdag er den 3. februar 1997 eller senere.  \r\n\r\n På skemaerne for foreløbig og endelig restafregning er denne ændring af  \r\n\r\n finansieringen af udgifterne til sygedagpenge fra &#187;efter 13 uger&#171;  \r\n\r\n til &#187;efter 8 uger&#171; markeret på kontiene vedrørende sygedagpenge med  \r\n\r\n henholdsvis 50 pct. og 100 pct. refusion: </P>  \r\n\r\n<P>5.71.03 Sygedagpenge (ud over 13/8 uger) </P>  \r\n\r\n<P>8.52.13 Sygedagpenge (de første 13/8 uger) </P>  \r\n\r\n<P CLASS=PUNKT> <B>2.</B> Som følge af lov nr. 456 af 10. juni 1997 om  \r\n\r\n ændring af lov om social pension og lov om delpension  \r\n\r\n (Tilkendelseskompetence, administration mv.) er finansieringen af kommunernes  \r\n\r\n udgifter til førtidspension efter §§ 14, 16 og 18 til personer mellem 60 og  \r\n\r\n 67 år ændret i løbet af regnskabsåret. Lovændringen indebærer, at den  \r\n\r\n statslige refusion af kommunernes udgifter til førtidspension til personer  \r\n\r\n under 67 år fastsættes til 50 pct., mens staten hidtil har refunderet 100  \r\n\r\n pct. af kommunens udgifter til pension til personer fyldt 60 år. Ændringen  \r\n\r\n trådte i kraft den 12. juni 1997 med virkning for alle pensioner, der  \r\n\r\n tilkendes efter denne dato. </P>  \r\n\r\n<P>Denne lovændring giver ikke anledning til ændringer i skemaerne for  \r\n\r\n foreløbig og endelig restafregning. De eksisterende konti 5.68.01 og 03 for  \r\n\r\n højeste og mellemste førtidspension med 50 pct. refusion og 5.68.02 og 04 for  \r\n\r\n forhøjet almindelig førtidspension med 50 pct. skal anvendes til kontering af  \r\n\r\n udgifterne til nye førtidspensionister mellem 60 og 67 år fra lovændringens  \r\n\r\n ikrafttræden. </P>  \r\n\r\n<P>De ændrede finansieringsregler gælder også udgifter til forhøjelse af en  \r\n\r\n allerede tilkendt pension. Såfremt der tilkendes en forhøjelse af en allerede  \r\n\r\n tilkendt pension, afholder staten 50 pct. af udgiften til forhøjelsen. </P>  \r\n\r\n<P>De udgifter, der skal konteres på henholdsvis konto 5.68.01 og konto  \r\n\r\n 5.68.02 fra lovændringens ikrafttræden, er således følgende: </P>  \r\n\r\n<P>5.68.01 Højeste og mellemste førtidspension med 50 pct. refusion. </P>  \r\n\r\n<P>Her registreres udgifter til de højeste og mellemste førtidspensioner til  \r\n\r\n personer under 60 år, som revaliderings- og pensionsnævnene eller  \r\n\r\n kommunalbestyrelsen har tilkendt inden den 12. juni 1997 og som refunderes  \r\n\r\n med 50 pct. På samme måde registreres også her udgifter til  \r\n\r\n invaliditetsydelse og bistands- og plejetillæg med 50 pct. refusion. </P>  \r\n\r\n<P>Endvidere registreres her udgifter til højeste og mellemste  \r\n\r\n førtidspensioner til personer under 67 tilkendt fra og med den 12. juni 1997  \r\n\r\n med 50 pct. refusion. På samme måde registreres også her udgifter til  \r\n\r\n invaliditetsydelse og bistands- og plejetillæg med 50 pct. refusion. </P>  \r\n\r\n<P>Såfremt der til personer under 60 år er tilkendt en forhøjelse af en  \r\n\r\n pension, som var tilkendt eller indstillet før 1. januar 1992, registreres  \r\n\r\n udgifterne til forhøjelsen ligeledes her. Såfremt der til personer mellem 60  \r\n\r\n og 67 år er tilkendt en forhøjelse af en pension, som var tilkendt inden 12.  \r\n\r\n juni 1997, registreres udgifterne til forhøjelsen også her. </P>  \r\n\r\n<P>5.68.02 Almindelig og forhøjet almindelig førtidspension med 50 pct.  \r\n\r\n refusion. </P>  \r\n\r\n<P>Her registreres udgifter til forhøjet almindelig førtidspension til  \r\n\r\n personer under 60 år, som kommunalbestyrelsen har tilkendt inden den 12. juni  \r\n\r\n 1997, og som refunderes med 50 pct. Endvidere registreres udgifter til  \r\n\r\n almindelig og forhøjet almindelig førtidspension til personer under 67  \r\n\r\n tilkendt fra og med den 12. juni 1997 med 50 pct. refusion. </P>  \r\n\r\n<P>Tilbagebetaling af førtidspension med 50 pct. refusion skal modregnes på  \r\n\r\n de respektive konti. </P>  \r\n\r\n<P CLASS=PUNKT> <B>3.</B> Som følge af lov nr. 1188 af 18. december 1996 om  \r\n\r\n ændring af lov om social bistand (Regler om oprettelse, visitation og  \r\n\r\n finansiering mv. af individuelt beskyttede enkeltpladser efter bistandslovens  \r\n\r\n §§ 91-95) blev finansieringen af løntilskuddet til personer med nedsat  \r\n\r\n erhvervsevne, som ikke får social pension i individuelt beskyttede  \r\n\r\n enkeltpladser (50/50-ordningen), ændret med virkning fra 1. januar 1997.  \r\n\r\n Ændringen indebærer, at staten overtager amtskommunens andel af  \r\n\r\n løntilskuddet, således at kommunen og staten hver afholder 50 pct. af  \r\n\r\n udgifterne af løntilskuddet. </P>  \r\n\r\n<P>Beskrivelsen i Socialministeriet brev af 22. januar 1997 til  \r\n\r\n (amts)-kommunerne om statsrefusion af sociale udgifter i regnskabsåret 1997  \r\n\r\n har givet anledning til en del henvendelser fra kommuner om forståelsen af de  \r\n\r\n nye finansieringsregler. I den anledning skal det hermed præciseres, at  \r\n\r\n kommunerne skal anmelde alle deres udgifter til løntilskud til personer i  \r\n\r\n individuelt beskyttede enkeltpladser efter 50/50-ordningen til 50 procents  \r\n\r\n statsrefusion. Det gælder også udgifter til løntilskud til personer i  \r\n\r\n individuelt beskyttede enkeltpladser efter 50/50- ordningen i kommunale  \r\n\r\n institutioner, virksomheder mv. Derimod kan selve lønnen til personer i  \r\n\r\n individuelt beskyttede enkeltpladser efter 50/50-ordningen i kommunale  \r\n\r\n institutioner, virksomheder mv. ikke anmeldes til statsrefusion. Kommunen  \r\n\r\n skal således selv afholde den del af lønnen, der påhviler kommunen som  \r\n\r\n arbejdsgiver, mens løntilskuddet også for personer ansat i kommunalt regi  \r\n\r\n refunderes med 50 pct. </P>  \r\n\r\n<P CLASS=PUNKT> <B>4.</B> Opmærksomheden henledes på, at der ved  \r\n\r\n restafregningen skal skelnes mellem ikke-forskudsvis udlagte underholdsbidrag  \r\n\r\n og forskudsvis udlagte underholdsbidrag. I Indenrigsministeriets Budget- og  \r\n\r\n regnskabssystem for kommuner og amtskommuner er der en særskilt gruppering 10  \r\n\r\n på funktion 8.52 til registrering af de ikke-forskudsvis udlagte  \r\n\r\n underholdsbidrag. De forskudsvis udlagte underholdsbidrag skal registreres på  \r\n\r\n gruppering 11 på funktion 8.52. </P>  \r\n\r\n<P>Spørgsmål til ovenstående bemærkninger kan rettes til Per Kampmann på tlf.  \r\n\r\n 3392 4743. </P>  \r\n\r\n<P>Med venlig hilsen </P>  \r\n\r\n<P>Per Kampmann </P>  \r\n\r\n<P>/ Grethe Håkansson </P>  \r\n\r\n<P>Der vedlægges: </P>  \r\n\r\n<P>3 skemaer til foreløbig restafregning </P>  \r\n\r\n<P>4 skemaer til endelig restafregning </P>  \r\n\r\n<P>1 tilmeldingskema </P>  \r\n\r\n<P>1 vejledning + bilag </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/03/1998"
        },
        {
            "displayName": "Accession",
            "displayValue": "C19981906054"
        },
        {
            "displayName": "Entydig dokumentidentifikation",
            "displayValue": "CM046493"
        },
        {
            "displayName": "Dato for førstegangsindlæggelse",
            "displayValue": "15/03/1998"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "19060"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "30/01/1998"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Socialministeriet, 4.kt. j.nr. 1026-5, gsh/pk"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}