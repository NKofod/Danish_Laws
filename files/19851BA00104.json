{
    "id": 106064,
    "title": "1985 BSF 104   FORSLAG TIL FOLKETINGSBESLUTNING OM FINANSIERINGSMÆSSIG NEUTRALITET MELLEM   REVALIDERING OG FØRTIDSPENSION FOR HANDICAPPEDE ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 104",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 104 </P>  \r\n\r\n<P></P>  \r\n\r\n<P>Forslag til folketingsbeslutning om finansieringsmæssig neutralitet mellem  \r\n\r\n revalidering og førtidspension for handicappede </P>  \r\n\r\n<P></P>  \r\n\r\n<P>Fremsat af Tinning (VS) Albrechtsen (VS) Anne Grete Holmsgård (VS) Lenger  \r\n\r\n (VS) Elisabeth Bruun Olesen (VS) </P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte de nødvendige </P>  \r\n\r\n<P>lovforslag til sikring af finansieringsmæssig neutralitet mellem </P>  \r\n\r\n<P>revalidering og førtidspension for handicappede. </P>  \r\n\r\n<P>Lovforslagene fremsættes for folketinget senest 1. september 1986 med </P>  \r\n\r\n<P>henblik på ikrafttræden pr. 1. januar 1987. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>I dag er det sådan, at udgifter til pension dækkes fuldt ud af </P>  \r\n\r\n<P>staten, hvorimod udgifter til revalidering over bistandslovens § </P>  \r\n\r\n<P>42 dækkes med 50 pct. af staten og 50 pct. af den enkelte kommune. </P>  \r\n\r\n<P>Dette har givet anledning til megen kritik og forslag om nyordninger. </P>  \r\n\r\n<P>Senest har regeringens ungdomsudvalg i sin afsluttende betænkning </P>  \r\n\r\n<P>&#187;En fremtidig ungdomspolitik&#171; fremhævet: </P>  \r\n\r\n<P>&#187;Med hensyn til invalidepensionen må denne finansieringsmæssigt gøres  \r\n\r\n</P>  \r\n\r\n<P>økonomisk neutral for kommunerne i forhold til alternativer i den </P>  \r\n\r\n<P>sociale indsats, således at man undgår tendenser til at indstille </P>  \r\n\r\n<P>unge til invalidepension, før revalideringsmulighederne er udtømt. </P>  \r\n\r\n<P>Udvalget foreslår, at der sker en omfordeling af </P>  \r\n\r\n<P>refusionsbeløbene, således at der på dette område bliver </P>  \r\n\r\n<P>finansieringsmæssig neutralitet mellem revalidering og </P>  \r\n\r\n<P>invalidepension.&#171; (Side 209). </P>  \r\n\r\n<P>I 1985 vedtog folketinget en ændring af finansieringsreglerne på en </P>  \r\n\r\n<P>del af det sociale område. Et af de hensyn, regeringen og </P>  \r\n\r\n<P>folketingets flertal ønskede at varetage, var netop </P>  \r\n\r\n<P>neutralitetshensynet: det forhold, at den besluttende myndighed </P>  \r\n\r\n<P>bærer samme andel af udgifterne ved alle sammenhængende ydelser og </P>  \r\n\r\n<P>foranstaltninger, den er ansvarlig for. </P>  \r\n\r\n<P>I forbindelse med forarbejdet til dette lovforslag drøftedes en </P>  \r\n\r\n<P>omlægning af reglerne for refusion af udgifterne til </P>  \r\n\r\n<P>førtidspension. Regeringen ønskede at inddrage kommunerne i </P>  \r\n\r\n<P>finansieringen af førtidspensionen, men frafaldt senere forslaget. </P>  \r\n\r\n<P>For forslagsstillerne er det afgørende at komme den praksis til livs, </P>  \r\n\r\n<P>hvor folk indstilles til pension i stedet for revalidering, ene og </P>  \r\n\r\n<P>alene fordi det er det billigste for kommunen. </P>  \r\n\r\n<P>Forslagsstillerne mener, at det enkleste vil være, at staten </P>  \r\n\r\n<P>finansierer både revalidering og eventuelt førtidspensionering af </P>  \r\n\r\n<P>handicappede med et hundrede procent, men vi vil ikke på forhånd </P>  \r\n\r\n<P>afvise en løsning, hvor kommunen f.eks. betaler 25 pct. af </P>  \r\n\r\n<P>udgifterne. </P>  \r\n\r\n<P>Nyordningen foreslås iværksat pr. 1. januar 1987, hvor også de </P>  \r\n\r\n<P>allerede vedtagne ændringer af finansieringsreglerne på det </P>  \r\n\r\n<P>sociale område træder i kraft. </P>  \r\n\r\n<P>Forslaget er som antydet langtfra nyt, og vi vil derfor gerne på </P>  \r\n\r\n<P>forhånd kommentere et par af de kendte indvendinger. </P>  \r\n\r\n<P>En type indvending tager udgangspunkt i, at indstillingen til </P>  \r\n\r\n<P>revalidering foregår på kommunalt niveau, mens indstillingen om </P>  \r\n\r\n<P>førtidspension færdigbehandles af det amtslige revaliderings- og </P>  \r\n\r\n<P>pensionsnævn. Det er da rigtigt, men vi er langtfra overbeviste </P>  \r\n\r\n<P>om, at revaliderings- og pensionsnævnene afviser enhver sag, hvor </P>  \r\n\r\n<P>den pågældende kommune ud fra hensynet til den enkelte burde </P>  \r\n\r\n<P>iværksætte et revalideringsforløb. Tværtimod fungerer det sådan </P>  \r\n\r\n<P>over for revaliderings- og pensionsnævnet, at en kommunal </P>  \r\n\r\n<P>indstilling i sig selv er et argument for pensionstildeling </P>  \r\n\r\n<P>fremfor revalidering. </P>  \r\n\r\n<P>En anden type indvending tager udgangspunkt i, at en eventuel </P>  \r\n\r\n<P>førtidspension er en stabil og kendt ydelse og dermed et sikrere </P>  \r\n\r\n<P>økonomisk grundlag for den enkelte end en ydelse efter </P>  \r\n\r\n<P>bistandslovens § 42, der løbende er afhængig af det kommunale </P>  \r\n\r\n<P>skøn. I forlængelse heraf argumenteres der for, at det centrale må </P>  \r\n\r\n<P>være at forbedre førtidspensioneredes adgang til revalidering </P>  \r\n\r\n<P>efter bistandslovens § 42. Et sådant fremskridt vil </P>  \r\n\r\n<P>forslagsstillerne bestemt ikke vende sig imod, men der er nok tale </P>  \r\n\r\n<P>om en mere ideel nyordning end den, der er indeholdt i det </P>  \r\n\r\n<P>foreliggende forslag. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00104"
        },
        {
            "displayName": "Entydig dokumentidentifikation",
            "displayValue": "CL005703"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "104"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}