{
    "id": 69193,
    "title": "FORSKRIFTER FOR NEDFÆLDNING AF FLYDENDE AMMONIAK Beholdernes konstruktion, armatur, montering, vedligeholdelse og fyldning samt nedfældeapparatur og sikkerhedsforanstaltninger i forbindelse med nedfældningen. ",
    "documentTypeId": "650",
    "isSagsforlobPeriodValid": false,
    "shortName": "FSK nr 3003 af 01/09/1975",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>FORSKRIFTER FOR NEDFÆLDNING AF FLYDENDE AMMONIAK  \r\n\r\n Beholdernes konstruktion, armatur, montering, vedligeholdelse og fyldning  \r\n\r\n samt nedfældeapparatur og sikkerhedsforanstaltninger i forbindelse med  \r\n\r\n nedfældningen. </H1>  \r\n\r\n<P></P>  \r\n\r\n<BR>  \r\n\r\n<P>INDHOLDSFORTEGNELSE </P>  \r\n\r\n<P>1 OMRÅDE </P>  \r\n\r\n<P>2 IKRAFTTRÆDEN </P>  \r\n\r\n<P>3 BEHOLDERE </P>  \r\n\r\n<P>3.1 Konstruktion, beregning </P>  \r\n\r\n<P>3.2 Anmeldelse og ibrugtagning </P>  \r\n\r\n<P>3.3 Opstilling af beholdere stationært </P>  \r\n\r\n<P>3.4 Montering af transportable beholdere </P>  \r\n\r\n<P>3.5 Fyldning og omfyldning </P>  \r\n\r\n<P>3.6 Skiltning m.v. </P>  \r\n\r\n<P>4 ARMATUR OG TILBEHØR </P>  \r\n\r\n<P>4.1 Generelt </P>  \r\n\r\n<P>4.2 Sikkerhedsventiler </P>  \r\n\r\n<P>4.3 Afspærringsventiler </P>  \r\n\r\n<P>4.4 Væskestandsmålere </P>  \r\n\r\n<P>4.5 Trykmålere (manometre) </P>  \r\n\r\n<P>4.6 Rørledninger </P>  \r\n\r\n<P>4.7 Slanger og slangeforbindelser </P>  \r\n\r\n<P>5 NEDFÆLDEAPPARATUR </P>  \r\n\r\n<P>6 EFTERSYN OG AFPRØVNING </P>  \r\n\r\n<P>6.1 Beholdere </P>  \r\n\r\n<P>6.2 Armatur, tilbehør og montering </P>  \r\n\r\n<P>6.3 Fejl og mangler </P>  \r\n\r\n<P>6.4 Tilsynsbog </P>  \r\n\r\n<P>7 PERSONLIG BESKYTTELSE </P>  \r\n\r\n<P>8 INSTRUKTION </P>  \r\n\r\n<P>FORORD </P>  \r\n\r\n<P>Denne forskrift har hjemmel i arbejdsministeriets bekendtgørelse nr. 566  \r\n\r\n af 22. december 1971 om trykbeholdere m.v. på landjorden. </P>  \r\n\r\n<P>Bekendtgørelsen er en såkaldt rammebekendtgørelse, idet den fastsætter  \r\n\r\n almindelige regler for trykbeholderes konstruktion, forarbejdning, udstyr  \r\n\r\n m.v., samt deres anmeldelse, godkendelse og tilsyn. Disse almindelige  \r\n\r\n bestemmelser udbygges med nærmere regler, der udfærdiges af direktøren for  \r\n\r\n arbejdstilsynet efter udtalelse fra trykbeholderudvalget (nedsat i henhold  \r\n\r\n til § 27, stk. 1) og fra arbejdsrådet. Med hensyn til dispensation og  \r\n\r\n klageadgang findes bestemmelserne i bekendtgørelsen (§§ 23-26), som ligeledes  \r\n\r\n indeholder en bestemmelse om strafansvar (§ 28) for overtrædelse af  \r\n\r\n bekendtgørelsen og de tekniske forskrifter, forbud og påbud, som er udstedt i  \r\n\r\n henhold til den. </P>  \r\n\r\n<P>I denne forskrift er der fastsat regler for beholdere for nedfældning af  \r\n\r\n flydende ammoniak, deres tilbehør, pasning m.v. </P>  \r\n\r\n<P>Forskriften supplerer kravene i bekendtgørelsens §§ 3, 6, 7 og 8 samt kap.  \r\n\r\n 3. </P>  \r\n\r\n<P>Direktoratet for arbejdstilsynet i september 1975. </P>  \r\n\r\n<P> <I>Erik Andersen</I>  </P>  \r\n\r\n<P>I henhold til § 27, stk. 2, jfr. § 24 i arbejdsministeriets bekendtgørelse  \r\n\r\n nr. 566 af 22. december 1971 om trykbeholdere m.v. på landjorden fastsættes:  \r\n\r\n</P>  \r\n\r\n<P>1 OMRÅDE </P>  \r\n\r\n<P>1.1 Forskriften omfatter følgende arter af trykbeholdere, der anvendes i  \r\n\r\n forbindelse med nedfældning af flydende ammoniak: </P>  \r\n\r\n<P CLASS=PUNKT> <B>1.</B> Tanke, der er fast monteret på motorkøretøjer. </P>  \r\n\r\n<P CLASS=PUNKT> <B>2.</B> Tanke, der opstilles stationært som mellemlager på  \r\n\r\n bedriften. </P>  \r\n\r\n<P CLASS=PUNKT> <B>3.</B> Marktanke (nursetanke). </P>  \r\n\r\n<P CLASS=PUNKT> <B>4.</B> Tanke på traktor eller trailer. </P>  \r\n\r\n<P>Lagertanke på egentlige ammoniaklagre (leverandørlagre o.l.) er ikke  \r\n\r\n omfattet af denne forskrift. </P>  \r\n\r\n<P>2 IKRAFTTRÆDEN </P>  \r\n\r\n<P>2.1 Forskriften træder i kraft den 1. okt. 1975 med undtagelse af  \r\n\r\n punkterne 4.2.3, 4.7.5 samt 6.2.3, sidste stykke. Nævnte punkter træder i  \r\n\r\n kraft den 1. august 1977. </P>  \r\n\r\n<P>2.2 For beholdere, der er taget i brug før denne forskrifts ikrafttræden,  \r\n\r\n kan bestemmelserne i pkt. 4.4, om at beholdere skal være udstyret både med  \r\n\r\n væskestandsmåler og med maksimalfyldeventil, først kræves opfyldt den 1.  \r\n\r\n august 1977. </P>  \r\n\r\n<P>2.3 Fra 1. okt. 1975 ophæves direktoratet for arbejdstilsynets meddelelse  \r\n\r\n nr. 7/1960 om nedfældning af flydende ammoniak inden for landbruget. </P>  \r\n\r\n<P>3 BEHOLDERE </P>  \r\n\r\n<P>3.1 Konstruktion, beregning </P>  \r\n\r\n<P>Beholdere for flydende ammoniak skal med hensyn til konstruktion,  \r\n\r\n beregning, materialer, svejsning m.v. opfylde bestemmelserne i  \r\n\r\n arbejdsministeriets bekendtgørelse nr. 566 af 22. december 1971 om  \r\n\r\n trykbeholdere m.v. på landjorden og de forskrifter, der er udfærdiget i  \r\n\r\n henhold til denne. </P>  \r\n\r\n<P>3.2 Anmeldelse og ibrugtagning </P>  \r\n\r\n<P>3.2.1 Anmeldelse </P>  \r\n\r\n<P>Enhver, der leverer eller videresælger en ny eller brugt beholder for  \r\n\r\n flydende ammoniak, skal sende anmeldelse herom til arbejdstilsynet i den  \r\n\r\n kreds, hvor beholderen er hjemmehørende. Beholdere, monteret på  \r\n\r\n indregistrerede motorkøretøjer, skal anmeldes i den kreds, hvor beholderen er  \r\n\r\n hjemmehørende. </P>  \r\n\r\n<P>Dersom beholderen leveres helt eller delvis uden armatur og tilbehør,  \r\n\r\n påhviler det den nye ejer at sørge for, at anmeldelsen kommer til at omfatte  \r\n\r\n det til beholderen nødvendige armatur og tilbehør (jfr. 4 ARMATUR OG  \r\n\r\n TILBEHØR). </P>  \r\n\r\n<P>Beholdere anmeldes på blanketter, der rekvireres hos arbejdstilsynet. </P>  \r\n\r\n<P>Anmeldelse af såvel beholder som armatur og tilbehør skal indeholde de  \r\n\r\n oplysninger, som er nødvendiuge for bedømmelse af sikkerheden. </P>  \r\n\r\n<P>3.2.2 Ibrugtagning </P>  \r\n\r\n<P>Før en ammoniakbeholder tages i brug som ny skal der for arbejdstilsynet  \r\n\r\n forelægges: </P>  \r\n\r\n<P CLASS=PUNKT> <B>1.</B> Dokumentation for at beholderen er  \r\n\r\n forskriftsmæssigt konstrueret og godkendt. </P>  \r\n\r\n<P CLASS=PUNKT> <B>2.</B> Dokumentation for at beholderen ved en besigtigelse  \r\n\r\n er fundet i forskriftsmæssig stand, og </P>  \r\n\r\n<P CLASS=PUNKT> <B>3.</B> Dokumentation for at beholderen har været  \r\n\r\n underkastet trykprøvning med tilfredsstillende resultat. </P>  \r\n\r\n<P>Samme regler gælder efter ombygning, flytning eller væsentlig reparation  \r\n\r\n af beholderen. </P>  \r\n\r\n<P>Af- og påmontering af en ammoniakbeholder på vogn eller traktor betragtes  \r\n\r\n dog ikke som flytning, og vil normalt ikke medføre fornyet eftersyn og  \r\n\r\n trykprøvning, under forudsætning af, at afmonteringen foretages med henblik  \r\n\r\n på midlertidig oplagring af beholderen og under forudsætning af, at der i  \r\n\r\n forbindelse med af- og påmonteringen ikke foretages ombygning (ændring) af  \r\n\r\n beholderens understøtninger (fastgørelser). </P>  \r\n\r\n<P>3.3 Opstilling af beholdere stationært </P>  \r\n\r\n<P>Beholdere må ikke opstilles på stærkt skrånende eller ujævnt terræn og  \r\n\r\n skal være således placeret, at de er til mindst mulig fare for omgivelserne  \r\n\r\n (* 1). </P>  \r\n\r\n<P>Beholdere skal være effektivt beskyttet mod påkørsel. </P>  \r\n\r\n<P>De skal være placeret mindst 15 m fra offentlig vej, beboelse og  \r\n\r\n brandfarlige oplag (F-gasbeholdere, udleveringsstandere for benzin m.m.).  \r\n\r\n</P>  \r\n\r\n<P>Beholdere skal endvidere være placeret mindst 100 m fra bygninger, hvor  \r\n\r\n mange mennesker opholder sig (skoler, boligkarreer, sportshaller m.m.) samt  \r\n\r\n arealer, hvor der hyppigt er mange mennesker forsamlet (idrætsanlæg,  \r\n\r\n legepladser, parker, offentlige badestrande m.m.) (* 2) </P>  \r\n\r\n<P>3.4 Montering af transportable beholdere </P>  \r\n\r\n<P>Beholdere på enhver art køretøjer og påhængsvogne skal være monteret  \r\n\r\n forsvarligt. </P>  \r\n\r\n<P>Montering af beholdere på traktorer skal i øvrigt ske således, at  \r\n\r\n funktionen af traktorernes manøvreopgaver ikke hindres, og at godkendt  \r\n\r\n førerværn kan benyttes, uden at dørene blokeres. </P>  \r\n\r\n<P>Traktorers stabilitet skal påvirkes mindst muligt ved beholdernes  \r\n\r\n montering, og der må ikke monteres tungere beholdere end svarende til de af  \r\n\r\n biltilsynet tilladte akselbelastninger. </P>  \r\n\r\n<P>Ved anlæg med traktormonterede beholdere skal rør- og slangeforbindelser  \r\n\r\n til nedfældeapparaturet være således befæstede, beliggende eller afskærmende,  \r\n\r\n at forbindelsen hverken udsætttes for mekanisk eller termisk overlast eller  \r\n\r\n giver risiko for blokering af traktorens manøvrefunktioner. Rør skal  \r\n\r\n monteres, så forbindelserne ikke bliver for stive. </P>  \r\n\r\n<P>Fyldeslanger på lastvognstanke og marktanke skal under kørsel være således  \r\n\r\n anbragt, at slangen hindres i at frigøre sig eller falde af. </P>  \r\n\r\n<P>Beholdere eller køretøjer skal være forsynet med nødvendige lejdere og  \r\n\r\n arbejdsplatforme til sikring af, at fyldning og omfyldning kan ske på  \r\n\r\n forsvarlig måde. </P>  \r\n\r\n<P>Foretages omfyldning efter mørkets frembrud, skal lastmotorvogne og  \r\n\r\n traktorer med beholdere være udstyret med indstilleligt arbejdslys. </P>  \r\n\r\n<P>3.5 Fyldning og omfyldning </P>  \r\n\r\n<P>3.5.1 Generelt </P>  \r\n\r\n<P>Fyldning og omfyldning af beholdere skal ske under stadig overvågning og  \r\n\r\n må kun ske i det fri i passende afstand fra beboelse m.v. Arbejdet må kun  \r\n\r\n udføres af nøje instruerede personer, der er fuldt fortrolige hermed. Egnede  \r\n\r\n beskyttelsesbriller og -handsker skal benyttes under arbejdet. </P>  \r\n\r\n<P>Ammoniakbeholdere må ikke uden arbejdstilsynets tilladelse påfyldes andre  \r\n\r\n stoffer. </P>  \r\n\r\n<P>3.5.2 Samtidig fyldning af flere beholdere </P>  \r\n\r\n<P>Samtidig fyldning af to eller flere beholdere fra samme beholder må kun  \r\n\r\n ske med arbejdstilsynets tilladelse. Ansøgninger skal være vedlagt rør- og  \r\n\r\n ventildiagram og beskrivelse af fremgangsmåden. </P>  \r\n\r\n<P>3.6 Skiltning m.v. </P>  \r\n\r\n<P>Ammoniakbeholdere skal udvendig være behandlet med korrosionsbeskyttende  \r\n\r\n maling. Lyse farver bør anvendes. </P>  \r\n\r\n<P>Beholdere skal være mærket med påskriften -  <B>AMMONIAK</B>  - med mindst  \r\n\r\n 10 cm høje bogstaver. </P>  \r\n\r\n<P>Beholdere skal forsynes med et skilt med tydelig og holdbar skrift.  \r\n\r\n Følgende tekst skal benyttes: </P>  \r\n\r\n<PRE>  \r\n\r\n ---------------------------------------------------------------------  \r\n\r\n                      Ved OMFYLDNING  \r\n\r\n        Brug beskyttelsesbriller og beskyttelseshandsker  \r\n\r\n              Hav gasmaske og skyllevand parat!  \r\n\r\n                      -------------  \r\n\r\n                Ved TRANSPORT og PARKERING  \r\n\r\n                       før og efter  \r\n\r\n                 OMFYLDNING OG NEDFÆLDNING  \r\n\r\n              Luk beholderens afspærringsventiler!  \r\n\r\n ---------------------------------------------------------------------  \r\n\r\n</PRE>  \r\n\r\n<P>4 ARMATUR OG TILBEHØR </P>  \r\n\r\n<P>4.1 Generelt </P>  \r\n\r\n<P>Armatur og tilbehør skal være velegnet til brug i forbindelse med flydende  \r\n\r\n ammoniak og være konstrueret af egnede materialer med henblik på de tryk og  \r\n\r\n temperaturer, som armaturet m.v. kan blive udsat for under normale  \r\n\r\n driftsforhold. På højtrykssiden skal armatur og tilbehør være beregnet til  \r\n\r\n mindst tryktrin 25. </P>  \r\n\r\n<P>Stål er i almindelighed velegnet materiale. Kobber og zink angribes af  \r\n\r\n ammoniak, hvorfor disse metaller og deres legeringer ikke må anvendes. </P>  \r\n\r\n<P>Armatur skal være beskyttet mod beskadigelser, hidhørende fra stød,  \r\n\r\n påkørsler eller lignende utilsigtede påvirkninger. Beskyttelseshætter eller  \r\n\r\n -bøjler skal være således udført og anbragt, at armaturets betjening ikke  \r\n\r\n hindres eller generes. </P>  \r\n\r\n<P>Ventiler til ammoniak i henholdsvis væske- og gasfase skal mærkes på en  \r\n\r\n sådan måde, at ammoniakkens tilstand (væskefase/gasfase) klart fremgår af  \r\n\r\n mærkningen. Ved farvemærkning skal følgende farver benyttes: væskefase: grøn  \r\n\r\n - gasfase: gul </P>  \r\n\r\n<P>4.2 Sikkerhedsventiler </P>  \r\n\r\n<P>4.2.1 Generelt </P>  \r\n\r\n<P>Beholdere skal sikres mod utilladelige trykstigninger ved en eller flere  \r\n\r\n øverst på beholderen monterede fjederbelastede sikkerhedsventiler, som skal  \r\n\r\n være godkendt til formålet af direktoratet for arbejdstilsynet. </P>  \r\n\r\n<P>Sikkerhedsventiler skal være udstyret med passende drænanordninger, hvis  \r\n\r\n der på afløbssiden er mulighed for væskeansamling. </P>  \r\n\r\n<P>4.2.2 Uafspærrelighed </P>  \r\n\r\n<P>Trykaflastning gennem sikkerhedsventiler må ikke kunne forhindres af  \r\n\r\n afspærringsventil. </P>  \r\n\r\n<P>4.2.3 Montage </P>  \r\n\r\n<P>Sikkerhedsventiler på beholdere skal være således indrettet eller  \r\n\r\n monteret, at den i pkt. 6.2.2 foreskrevne årlige afprøvning kan foretages.  \r\n\r\n</P>  \r\n\r\n<P>Dette betragtes som opfyldt, såfremt sikkerhedsventilen er udstyret med  \r\n\r\n letteanordning, eller beholderen er udstyret med fx &#187;manifold&#171;  \r\n\r\n påmonteret flere sikkerhedsventiler, hvoraf kun een ad gangen kan afspærres,  \r\n\r\n eller med to sikkerhedsventiler med vekselventil mellem sikkerhedsventilerne  \r\n\r\n og beholderen. Ved afspærring af en sikkerhedsventil skal de resterende have  \r\n\r\n fuld afblæsningskapacitet. </P>  \r\n\r\n<P>4.2.4 Åbningstryk </P>  \r\n\r\n<P>Sikkerhedsventiler på beholdere skal være indstillet til at lette  \r\n\r\n (afblæse) senest ved beholderens beregningstryk. Åbningstrykket skal være  \r\n\r\n indstillet af ventilfabrikanten. Senere justeringer af åbningstryk må kun  \r\n\r\n foretages af en af arbejdstilsynet anerkendt sagkyndig. </P>  \r\n\r\n<P>4.2.5 Afblæsningskapacitet </P>  \r\n\r\n<P>Beholderes sikkerhedsventiler skal have en afblæsningskapacitet, som  \r\n\r\n fastlægges ud fra størrelsen af beholderens overflade. Afblæsningskapaciteten  \r\n\r\n kan beregnes efter formlen </P>  \r\n\r\n<P>V = 4,463 x A0,82 kubikmeter/min, </P>  \r\n\r\n<P>hvor V er normalrumfanget af den mængde luft, som ventilen kan afblæse ved  \r\n\r\n et tryk på højst 120 % af lettetrykket, og A er beholderens udvendige  \r\n\r\n overflade i kvadratmeter. </P>  \r\n\r\n<P>Afblæsningen fra sikkerhedsventiler skal ske på farefri måde, og  \r\n\r\n sikkerhedsventiler og eventuelle afblæsningsrør skal være forsynet med  \r\n\r\n passende beskyttelse med vejrliget (regnhætte). </P>  \r\n\r\n<P>4.2.6 Mærkning af sikkerhedsventiler </P>  \r\n\r\n<P>Sikkerhedsventiler skal være mærket således, at følgende kan fastslås:  \r\n\r\n Fabrikant type tryktrin størrelse eller kapacitet og åbningstryk. </P>  \r\n\r\n<P>Afprøvning og justering af sikkerhedsventilers åbningstryk skal anføres  \r\n\r\n ved stempling af ventilen eller en på denne anbragt plombe ved angivelse af  \r\n\r\n måned og årstal for justeringen og den anerkendte sagkyndiges bomærke. </P>  \r\n\r\n<P>4.3 Afspærringsventiler </P>  \r\n\r\n<P>4.3.1 Håndbetjente afspærringsventiler </P>  \r\n\r\n<P>Alle forbindelser til beholderen - med undtagelse af forbindelser til  \r\n\r\n sikkerhedsventiler og trykmålere - skal kunne afspærres ved hjælp af  \r\n\r\n håndbetjente afspærringsventiler, anbragt så tæt som muligt ved beholderen.  \r\n\r\n</P>  \r\n\r\n<P>4.3.2 Kontraventiler </P>  \r\n\r\n<P>Rørledninger, der udelukkende benyttes som fyldeledninger for flydende  \r\n\r\n ammoniak, skal være udstyret med kontraventil, der så vidt muligt skal være  \r\n\r\n anbragt inde i beholderen. </P>  \r\n\r\n<P>4.3.3 Maksimaludstrømningsventiler </P>  \r\n\r\n<P>Alle rørforbindelser skal være udstyret med maksimaludstrømningsventil,  \r\n\r\n som så vidt muligt skal være anbragt inde i beholderen. Undtaget herfra er  \r\n\r\n stutse til sikkerhedsventiler, fyldeledninger med kontraventil samt alle  \r\n\r\n rørledninger med lysning ikke over 1,5 mm og rørledninger, hvori der  \r\n\r\n umiddelbart ved beholderen er indskudt en blende med max. 1,5 mm lysning.  \r\n\r\n</P>  \r\n\r\n<P>4.3.4 Fjernstyrede, hurtigtlukkende ventiler </P>  \r\n\r\n<P>Maksimaludstrømningsventiler kan erstattes med egnede fjernstyrede,  \r\n\r\n hurtigtlukkende ventiler, der skal være således konstrueret, at styringssvigt  \r\n\r\n automatisk medfører fuldstændig lukning af ventilen. </P>  \r\n\r\n<P>4.4 Væskestandsmålere </P>  \r\n\r\n<P>Beholdere skal være udstyret med mindst een fast anbragt væskestandsmåler  \r\n\r\n og med maksimalfyldeventil. </P>  \r\n\r\n<P>4.5 Trykmålere (manometre) </P>  \r\n\r\n<P>Beholdere skal være udstyret med trykmåler, der mindst kan vise  \r\n\r\n beregningstrykket og højst 25 bar (1 bar = 0,1 MPa?1 Kp/kvadratcentimeter).  \r\n\r\n</P>  \r\n\r\n<P>Beregningstrykket for beholderen skal være tydeligt og holdbart markeret  \r\n\r\n på trykmålerskivens skalainddeling. </P>  \r\n\r\n<P>4.6 Rørledninger </P>  \r\n\r\n<P>4.6.1 Rørkvaliteter </P>  \r\n\r\n<P>Rørforbindelser på højtrykssiden skal udføres af let svejsbare, normerede  \r\n\r\n stålrør, beregnet til mindst tryktrin 25. </P>  \r\n\r\n<P>4.6.2 Rørsamlinger </P>  \r\n\r\n<P>Rørstykker skal samles fortrinsvis ved svejsning. </P>  \r\n\r\n<P>De med svejsning beskæftigede personer skal have aflagt svejseprøve,  \r\n\r\n svarende til bestemmelserne i DS 320.5. </P>  \r\n\r\n<P>Tilsatsmaterialer skal med tilfredsstillende resultat være afprøvet, enten  \r\n\r\n efter DS 317 eller efter DS 318 eller tilsvarende norm. De udførte  \r\n\r\n svejsesamllinger skal ved en radiografisk undersøgelse mindst kunne opnå  \r\n\r\n karakteren 3 efter IIws karakterskala for radiografiske undersøgelser. </P>  \r\n\r\n<P>Hvor der er nødvendigt, tillades rør samlet med flanger, når samlingen  \r\n\r\n udføres i overensstemmelse med normer, der er anerkendt af direktoratet for  \r\n\r\n arbejdstilsynet (British Standard, ANSI m.fl.). Pakningsmaterialer skal være  \r\n\r\n modstandsdygtige over for ammoniak. </P>  \r\n\r\n<P>4.6.3 Trykprøvning </P>  \r\n\r\n<P>Efter samlingen skal rørledningerne trykprøves med vand med et  \r\n\r\n prøvningstryk på 32,5 bar overtryk. </P>  \r\n\r\n<P>4.6.4 Sikkerhedsventil på rørledninger </P>  \r\n\r\n<P>Afspærrelige rørledninger, der fører eller kan føre ammoniak i flydende  \r\n\r\n fase, skal være sikret med sikkerhedsventil, egnet til afblæsning af flydende  \r\n\r\n ammoniak. </P>  \r\n\r\n<P>Sikkerhedsventilerne skal være indstillet til at lette (afblæse) ved et  \r\n\r\n tryk på højst 25 bar. Afblæsningen skal ske på farefri måde. </P>  \r\n\r\n<P>4.7 Slanger og slangeforbindelser </P>  \r\n\r\n<P>4.7.1 Konstruktion og beregning </P>  \r\n\r\n<P>Højtryksslanger og tilhørende forbindelser skal være konstrueret og  \r\n\r\n beregnet for et tryk på mindst 25 bar med en sikkerhedsfaktor på 5 gange over  \r\n\r\n for brud. Fabrikanten skal attestere, at den pågældende slangetype er  \r\n\r\n velegnet til anvendelse for flydende ammoniak, og at den stikprøvevis er  \r\n\r\n underkastet trykprøvninger ved 50 bar og sprængningsprøver ved 125 bar. </P>  \r\n\r\n<P>Lavtryksslanger og tilhørende forbindelser skal være konstrueret og  \r\n\r\n beregnet for et tryk på mindst 5 bar. </P>  \r\n\r\n<P>4.7.2 Højtryksslanger </P>  \r\n\r\n<P>Slangeforbindelser på højtrykssiden skal udføres som forskruninger med  \r\n\r\n clamps eller tilsvarende. </P>  \r\n\r\n<P>4.7.3 Lavtryksslanger </P>  \r\n\r\n<P>På lavtrykssiden skal slangen være spændt til slangestutsen med spændebånd  \r\n\r\n eller på anden forsvarlig måde. </P>  \r\n\r\n<P>4.7.4 Mærkning af slanger </P>  \r\n\r\n<P>Højtryksslanger med en lysning på 1/2&quot; (13 mm) eller større skal med  \r\n\r\n 1,5-2 meters afstand være mærket i tydelig og holdbar udførelse: </P>  \r\n\r\n<PRE>  \r\n\r\n        FLYDENDE AMMONIAK  \r\n\r\n        max. tryk ----  \r\n\r\n        fabrikantens navn eller anerkendte mærke  \r\n\r\n        fabrikationsår.  \r\n\r\n</PRE>  \r\n\r\n<P>4.7.5 Slangeventiler </P>  \r\n\r\n<P>Fyldeslanger skal være påmmonteret afspærringsventil, således konstrueret,  \r\n\r\n at den ikke kan åbnes ved utilsigtet påvirkning. </P>  \r\n\r\n<P>4.7.6 Sikkerhedsventil på slangeforbindelser </P>  \r\n\r\n<P>Afspærrelige slangeforbindelser, der fører eller kan føre ammoniak i  \r\n\r\n flydende fase, skal være sikret mod farlig trykstigning. </P>  \r\n\r\n<P>Sikkerhedsventilerne skal være egnet til afblæsning af flydende ammoniak  \r\n\r\n og være indstillet til at lette (afblæse) ved et tryk på højst 25 bar.  \r\n\r\n Afblæsningen skal ske på forsvarlig måde. </P>  \r\n\r\n<P>5 NEDFÆLDEAPPARATUR </P>  \r\n\r\n<P>Nedfældeapparaturet skal være udstyret med en hurtigtlukkende  \r\n\r\n afspærringsventil, der kan betjenes fra køretøjets førerplads. Ventilen skal  \r\n\r\n afspærre forbindelsen til nedfældeorganerne. </P>  \r\n\r\n<P>Nedfældeanlægget skal være udstyret med en egnet reguleringsventil  \r\n\r\n (reduktionsventil) og et filter. </P>  \r\n\r\n<P>6 EFTERSYN OG AFPRØVNING </P>  \r\n\r\n<P>6.1 Beholdere </P>  \r\n\r\n<P>6.1.1 Vedligeholdelse </P>  \r\n\r\n<P>Beholdere for ammoniak, herunder beholdernes overfladebeskyttelse  \r\n\r\n (maling), påskrift og mærkeskilt (jfr. pkt. 3.6), skal vedligeholdes  \r\n\r\n forsvarligt. </P>  \r\n\r\n<P>6.1.2 Eftersyn og trykprøvning af beholdere </P>  \r\n\r\n<P>Samtlige beholdere besigtiges ud- og indvendig og trykprøves ved  \r\n\r\n arbejdstilsynet efter følgende terminer: </P>  \r\n\r\n<PRE>  \r\n\r\n Udvendig besigtigelse ...........................................3 år  \r\n\r\n Indvendig besigtigelse..........................................12 år  \r\n\r\n Trykprøvning....................................................12 år  \r\n\r\n</PRE>  \r\n\r\n<P>Trykprøvning udføres med vand ved et prøvetryk 1,3 gange beholderens  \r\n\r\n beregningstryk. </P>  \r\n\r\n<P>I forbindelse med besigtigelserne skal det kontrolleres, at beholderens  \r\n\r\n armatur og tilbehør er i forsvarlig stand. </P>  \r\n\r\n<P>Ved de 12-årige indvendige besigtigelser skal alt armatur afmonteres og  \r\n\r\n dets funktionsduelighed kontrolleres. </P>  \r\n\r\n<P>Det påhviler beholderens ejer eller bruger at klargøre beholderen for de  \r\n\r\n foreskrevne undersøgelser, samt at stille pumpe og eventuel medhjælp til  \r\n\r\n rådighed for undersøgelsens gennemførelse. </P>  \r\n\r\n<P>6.2 Armatur, tilbehør og montering </P>  \r\n\r\n<P>6.2.1 Vedligeholdelse </P>  \r\n\r\n<P>Armatur og øvrigt tilbehør samt beholderens montering skal vedligeholdes  \r\n\r\n forsvarligt. </P>  \r\n\r\n<P>6.2.2 Eftersyn af armatur og tilbehør </P>  \r\n\r\n<P>Alle beholderes armatur og tilbehør skal inden nedfældesæsonens begyndelse  \r\n\r\n underkastes et grundigt eftersynn af en af direktoratet for arbejdstilsynet  \r\n\r\n anerkendt sagkyndig. Det skal ved eftersynet konstateres, at armatur,  \r\n\r\n tilbehør og befæstelser er i forsvarlig stand. Endvidere skal det  \r\n\r\n kontrolleres, at sikkerhedsventiler er funktionsdygtige. </P>  \r\n\r\n<P>Endvidere skal personligt beskytelsesudstyr (jfr. pkt. 7), kontrolleres af  \r\n\r\n anerkendt sagkyndig. </P>  \r\n\r\n<P>Fornødne reparationer, justeringer eller udskiftninger skal udføres, inden  \r\n\r\n anlægget tages i brug. </P>  \r\n\r\n<P>6.2.3 Eftersyn af slanger </P>  \r\n\r\n<P>Højtryksslanger udskiftes årligt, medmindre slangerne ved en besigtigelse  \r\n\r\n viser sig at være i forsvarlig stand og med tilfredsstillende resultat er  \r\n\r\n underkastet en fornyet trykprøvning ved 25 bar overtryk ved en af  \r\n\r\n arbejdstilsynet anerkendt sagkyndig. </P>  \r\n\r\n<P>Efter trykprøvning skal slangerne forsynes med tydelig og holdbar  \r\n\r\n mærkning, der angiver den sagkyndiges mærke og årstallet for trykprøvningens  \r\n\r\n udførelse. </P>  \r\n\r\n<P>Trykprøvning skal ske med påmonteret forskruning. </P>  \r\n\r\n<P>6.3 Fejl og mangler </P>  \r\n\r\n<P>Dersom anlægget udsættes for skadelig påvirkning, eller såfremt der  \r\n\r\n konstateres revner, korrosion eller andre alvorlige skader og  \r\n\r\n uregelmæssigheder ved anlægget, skal anlægget tages ud af brug, og der skal  \r\n\r\n gives arbejdstilsynet meddelelse herom. </P>  \r\n\r\n<P>Anlægget må først tages i brug igen, når arbejdstilsynets tilladelse  \r\n\r\n foreligger. </P>  \r\n\r\n<P>6.4 Tilsynsbog </P>  \r\n\r\n<P>For hver beholder skal der findes en tilsynsbog, hvori arbejdstilsynet og  \r\n\r\n den anerkendte sagkyndige skal anføre resultatet af de eftersyn,  \r\n\r\n undersøgelser og prøvninger, der foretages. Tilsynsbogen opbevares hos  \r\n\r\n brugeren og skal være tilgængelig for arbejdstilsynets personale,  \r\n\r\n betjeningspersonalet og den anerkendte sagkyndige. </P>  \r\n\r\n<P>7 PERSONLIG BESKYTTELSE </P>  \r\n\r\n<P>I umiddelbar nærhed af førersædet på køretøjet med ammoniakbeholdere skal  \r\n\r\n findes en kasse eller lignende, indeholdende: Filtermaske med ammoniakfilter  \r\n\r\n tætsluttende beskyttelsesbriller handsker af gummi eller egnet plast og  \r\n\r\n flaske til brug for øjenskylning. </P>  \r\n\r\n<P>Desuden skal der på køretøjet medføres en plastdunk med 10 liter vand.  \r\n\r\n</P>  \r\n\r\n<P>Ved ammoniakpåfyldnning skal beskyttelseshandsker og -briller altid  \r\n\r\n benyttes, og filtermasken og øjenskylleflasken med vand skal være umiddelbart  \r\n\r\n tilgængelig. </P>  \r\n\r\n<P>8 INSTRUKTION </P>  \r\n\r\n<P>Alle personer, der beskæftiges med ammoniak, skal være nøje instrueret om  \r\n\r\n og fuldt fortrolige med de herhen hørende arbejder, herunder fyldning af  \r\n\r\n ammoniakbeholdere. Ved fyldning af flere beholdere samtidig skal der drages  \r\n\r\n omsorg for, at ingen beholder kan blive overfyldt (jfr. pkt. 3.5.2). </P>  \r\n\r\n<P>Leverandører af lastvognstanke, marktanke og nedfældeaggregater skal  \r\n\r\n levere det for brugerne nødvendige antal instruktionsbøger på dansk. Bøgerne  \r\n\r\n skal indeholde udførlig betjeningsvejledning med tydelige koblingsdiagrammer  \r\n\r\n og fuldstændig instruks for omfyldningsproceduren. De skal endvidere  \r\n\r\n indeholde oplysninger om farerne ved ammonniak og fyldige regler for  \r\n\r\n førstehjælp til personer, der har pådraget sig skader, forårsaget af flydende  \r\n\r\n eller luftformig ammoniak. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Der henvises i øvrigt til bestemmelserne i justitsministeriets  \r\n\r\n bekendtgørelse nr. 305 af 30. september 1944 om opbevaring af transportable  \r\n\r\n beholdere med sammentrykkede, fordråbede eller under tryk opløste luftarter.  \r\n\r\n</P>  \r\n\r\n<P>(* 2) Opmærksomheden henledes på, at miljøstyrelsen har henstillet, at  \r\n\r\n beholdere, der opstilles stationært, placeres mindst 15 m fra  \r\n\r\n drikkevandsbrønde og -boringer samt andre åbne reservoirer for drikkevand.  \r\n\r\n</P>  \r\n\r\n<P>Der gøres endvidere opmærksom på, at afstandskravene i forskriften ikke er  \r\n\r\n til hinder for, at der i forbindelse med en godkendelse efter  \r\n\r\n miljøstyrelsesloven fastsættes strengere krav. </P>  \r\n\r\n<P>(* 3) Opretholdt ved ikraftholdelsesbekendtgørelsen </P>  \r\n\r\n<P>(* 4) Offentliggjort i Publikation nr 56 </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "B19750300320"
        },
        {
            "displayName": "Entydig dokumentidentifikation",
            "displayValue": "CM028377"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "12/02/2007"
        },
        {
            "displayName": "Dokumenttype",
            "displayValue": "Forskrifter"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "3003"
        },
        {
            "displayName": "År for udstedelse",
            "displayValue": "1975"
        },
        {
            "displayName": "Dato for underskrift",
            "displayValue": "01/09/1975"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}