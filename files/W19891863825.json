{
    "id": 37151,
    "title": "Fast ejendom, vedligeholdelse. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18638 af 30/08/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Efter 40 års ejertid blev 3 gamle oliefyr i en udlejningsejendom  \r\n\r\n udskiftet med fjernvarme. Der var kun tale om installation af varmebeholdere,  \r\n\r\n pumper m.v., men ikke udskiftning af radiatorer og rør. Halvdelen af udgiften  \r\n\r\n hertil blev under hensyntil ejertidens længde anset for fradragsberettiget  \r\n\r\n som opsat vedligeholdelse. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Fast ejendom, vedligeholdelse. (* 1) </H1>  \r\n\r\n<P></P>  \r\n\r\n<P>A klagdede over, at de stedlige skattemyndigheder ikke fuldt ud havde  \r\n\r\n godkendt hans fradrag i indkomstopgørelsen for 1986 for andel af delvis  \r\n\r\n udskiftning af varmeinstallation. </P>  \r\n\r\n<P>Det var oplyst, at klageren siden 1946 havde været ejer af en  \r\n\r\n udlejningsejendom. I 1986 var der sket udskiftning af 3 gamle oliefyr i  \r\n\r\n ejendommen med fjernvarme, og udgiften hertil havde udgjort 96.868 kr. Efter  \r\n\r\n drøftelse med VVS-installatøren havde klagerens revisor anslået, at 50 % af  \r\n\r\n denne udgift vedrørte opsat vedligeholdelse. </P>  \r\n\r\n<P>De stedlige skattemyndigheder havde imidlertid været af den opfattelse, at  \r\n\r\n der ved den foretagne installation af fjernvarme forelå en ny installation,  \r\n\r\n der havde en selvstændig funktion og således ikke var en til- eller ombygning  \r\n\r\n eller forbedring af den hidtidige installation. Der var herefter fra  \r\n\r\n skattemyndighedernes side nægtet fradrag for udgiften, men i stedet indrømmet  \r\n\r\n afskrivning med 4 % i medfør af afskrivningslovens § 23. </P>  \r\n\r\n<P>Klagerens revisor oplyste om ændringerne af varmeinstallationen, at  \r\n\r\n klageren bl.a. af miljømæssige hensyn havde valgt at få installeret  \r\n\r\n fjernvarme i stedet for blot at udskifte de 3 oliefyr. Arbejdet havde  \r\n\r\n omfattet udskiftning af rørføringen i kælderen. Der var derimod ikke  \r\n\r\n foretaget udskiftning af radiatorer og rørinstallationer i de enkelte  \r\n\r\n lejligheder bortset fra opsætning af varmemålere. Den egentlige forbedring  \r\n\r\n omfattede således kun installation af varmebeholdere, diverse pumper m.m.  \r\n\r\n</P>  \r\n\r\n<P>Til støtte for påstanden om godkendelse af det selvangivne fradrag anførte  \r\n\r\n revisoren, at den del af udgifterne, der vedrørte opsat vedligeholdelse ikke  \r\n\r\n skulle indgå i anskaffelsessummen for forbedringer, der alene omfattede  \r\n\r\n installation af varmebeholder m.v. </P>  \r\n\r\n<P>Revisoren henviste endvidere til ligningsvejledningens afsnit G.5.2.3.10.,  \r\n\r\n hvorefter udgifter til ændring af installation i forbindelse med overgang til  \r\n\r\n naturgas blev anset for opsat vedligeholdelse. </P>  \r\n\r\n<P>Efter det oplyste om karakteren af de på varmeanlægget udførte arbejder  \r\n\r\n sammenholdt med klagerens ejertid fandt Landsskatteretten at kunne tilslutte  \r\n\r\n sig revisorens synspunkt, hvorefter halvdelen af de afholdte udgifter blev  \r\n\r\n anset for (opsatte) vedligeholdelsesudgifter vedrørende det samlede  \r\n\r\n varmeanlæg, medens den resterende del blev anset for forbedringsudgifter. Den  \r\n\r\n påklagede ansættelse blev herefter nedsat til det selvangivne beløb. </P>  \r\n\r\n<P>LV 1988, G 5.2.3. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i Skat 1989, nr. 11, side 877."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19891863825"
        },
        {
            "displayName": "Entydig dokumentidentifikation",
            "displayValue": "CA005086"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18638"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "30/08/1989"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1989-6-486"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}