{
    "id": 56633,
    "title": "Cirkulære om aftale for overenskomstansatte tillidsrepræsentanter i staten mv. (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 6584 af 16/08/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om aftale for overenskomstansatte  \r\n\r\n tillidsrepræsentanter i staten mv. (* 1) </H1>  \r\n\r\n<P></P>  \r\n\r\n<BR>  \r\n\r\n<P> <B>INDHOLD</B>  </P>  \r\n\r\n<P> <B>CIRKULÆRE</B>  </P>  \r\n\r\n<P>Generelle bemærkninger </P>  \r\n\r\n<P>Bemærkninger til aftalens enkelte bestemmelser </P>  \r\n\r\n<P> <B>AFTALE</B>  </P>  \r\n\r\n<PRE>  \r\n\r\n §  1. Aftalens dækningsområde  \r\n\r\n §  2. Valg af tillidsrepræsentant  \r\n\r\n §  3. Tillidsrepræsentantens virksomhed  \r\n\r\n §  4. Valg af fællestillidsrepræsentant  \r\n\r\n §  5. Valg af suppleant (stedfortræder)  \r\n\r\n §  6. Tidsforbruget til tillidsrepræsentantarbejde  \r\n\r\n §  7. Tillidsrepræsentantens løn under varetagelse af  \r\n\r\n       tillidsrepræsentantarbejdet inden for institutionen  \r\n\r\n §  8. Transportgodtgørelse  \r\n\r\n §  9. Tillidsrepræsentantens løn under varetagelse af  \r\n\r\n       tillidsrepræsentantarbejdet uden for institutionen  \r\n\r\n § 10. Anvisning af fælleslokale  \r\n\r\n § 11. Afskedigelse  \r\n\r\n § 12. Uoverensstemmelser  \r\n\r\n § 13. Ikrafttræden og opsigelse  \r\n\r\n</PRE>  \r\n\r\n<P> <B>Bilag</B> Checkliste ved afskedigelser </P>  \r\n\r\n<P> <B>GENERELLE BEMÆRKNINGER</B>  </P>  \r\n\r\n<P>For at imødekomme de stadigt stigende krav om en smidig  \r\n\r\n personaleadministration og om lokal handlefrihed på de statslige  \r\n\r\n institutioner indgik Finansministeriet og centralorganisationerne (CFU) som  \r\n\r\n led i overenskomstfornyelsen i 1991 en aftale om tillidsrepræsentanter for  \r\n\r\n overenskomstansatte i staten. Aftalen er ved overenskomstforhandlingerne i  \r\n\r\n 1993 blevet fornyet og ændret og har nu et indhold, som det fremgår af  \r\n\r\n vedlagte aftale. </P>  \r\n\r\n<P>Aftalen finder anvendelse på hele statens område (inkl. folkekirken), dog  \r\n\r\n undtaget folkeskolen, og gælder alle overenskomstansatte inden for  \r\n\r\n centralorganisationernes (CFU's) forhandlingsområde. </P>  \r\n\r\n<P>Statens institutioner og virksomheder er forskellige, og de lokale krav  \r\n\r\n til arbejdsindhold og samarbejdsformer er forskellige. Aftalen er derfor  \r\n\r\n udformet, så den tager højde for lokale forskelle i institutionernes  \r\n\r\n struktur. </P>  \r\n\r\n<P>Tillidsrepræsentantens rolle er i udvikling på de statslige institutioner.  \r\n\r\n De senere års udviklingslinie mod mål- og rammestyring samt decentralisering  \r\n\r\n på det løn- og personalepolitiske område må forventes at fortsætte. Det er en  \r\n\r\n afgørende forudsætning for decentraliseringspolitikkens succes, at der på  \r\n\r\n institutionerne er et godt og tillidsfuldt samarbejde imellem ledelse og  \r\n\r\n personale. Tillidsrepræsentanten vil fremover være en nøgleperson i  \r\n\r\n samarbejdet mellem ledelse og personale på institutionerne. </P>  \r\n\r\n<P>Tillidsrepræsentanten har hidtil været de ansattes talerør ved  \r\n\r\n udformningen af fælles retningslinier om ansættelse, afskedigelse,  \r\n\r\n uddannelse, personalepolitik, turnusforhandlinger (på AC-området) og ved  \r\n\r\n løsning af konkrete personaleadministrative spørgsmål. </P>  \r\n\r\n<P>I takt med moderniseringen og omstillingen af statens institutioner og  \r\n\r\n virksomheder samt ændringen i arbejdsopgaver og arbejdsformer er  \r\n\r\n udfordringerne og kravene til tillidsrepræsentanterne skærpet. Hertil kommer,  \r\n\r\n at de ansatte lægger mere og mere vægt på at få indflydelse på deres egen  \r\n\r\n arbejdssituation, hvilket også er med til at skærpe udfordringerne og kravene  \r\n\r\n til tillidsrepræsentanten. Forhandling af individuelle løn- og  \r\n\r\n ansættelsesvilkår indtager en mere og mere dominerende rolle for  \r\n\r\n tillidsrepræsentanten. </P>  \r\n\r\n<P>Alt i alt vil de forskellige styringsformer og den øgede decentralisering  \r\n\r\n betyde en ændring i samarbejdsformerne, som vil forudsætte en visionær  \r\n\r\n personalepolitik, der bygger på individualitet, indflydelse og tillid. </P>  \r\n\r\n<P>Finansministeriet og centralorganisationerne er derfor enige om at henlede  \r\n\r\n opmærksomheden på, at de øgede krav til tillidsrepræsentantinstitutionen bør  \r\n\r\n medføre, at tillidsrepræsentanterne også får de nødvendige og tilstrækkelige  \r\n\r\n vilkår for at udøve deres virke, herunder fx den nødvendige tid og uddannelse  \r\n\r\n samt tryghed i ansættelsen. </P>  \r\n\r\n<P> <B>Bemærkninger til aftalens enkelte bestemmelser</B>  </P>  \r\n\r\n<P>Finansministeriet og centralorganisationerne har udarbejdet de følgende  \r\n\r\n fælles bemærkninger til aftaleteksten. </P>  \r\n\r\n<P> <B>Til § 2. Valg af tillidsrepræsentant</B>  </P>  \r\n\r\n<P>Ved afgørelsen af om en afdeling eller lignende kan betragtes som en'  \r\n\r\n<I>institution</I> &#187;, indgår en vurdering af, om der kan oprettes  \r\n\r\n samarbejdsudvalg, og om der i ledelsesfunktionen indgår: </P>  \r\n\r\n<P>* Selvstændig ledelsesret. </P>  \r\n\r\n<P>* Beslutnings- eller indstillingsret på ansættelser og afskedigelser. </P>  \r\n\r\n<P>* Selvstændigt budget- og regnskabsansvar. </P>  \r\n\r\n<P>Antallet af ansatte ved selvejende institutioner kan ikke lægges sammen  \r\n\r\n med antallet af ansatte ved andre institutioner med henblik på at nå en  \r\n\r\n opfyldelse af kravet om 5 medarbejdere. </P>  \r\n\r\n<P>Ved en&#171; <I>overenskomstgruppe</I> &#187; forstås følgende: </P>  \r\n\r\n<P>* <I>Områder dækket af fællesoverenskomster</I> . </P>  \r\n\r\n<P>På <I>AC-området</I> udgør en overenskomstgruppe ansatte tilknyttet en af  \r\n\r\n de i fællesoverenskomsten medunderskrivende  \r\n\r\n personaleorganisationer/foreninger. </P>  \r\n\r\n<P>På <I>StK-området, CO II-området</I> og  <I>LC/OC-området</I> udgør en  \r\n\r\n overenskomstgruppe ansatte omfattet af samme organisationsaftale. Hvis flere  \r\n\r\n personaleorganisationer har underskrevet samme organisationsaftale, udgør  \r\n\r\n disse tilsammen en overenskomstgruppe. Dog kan personaleorganisationerne  \r\n\r\n altid vælge en tillidsrepræsentant, hvis de alene eller sammen med andre af  \r\n\r\n de medunderskrivende personaleorganisationer opfylder mindstekravet om  \r\n\r\n repræsentation af 5 ansatte. </P>  \r\n\r\n<P>* <I>Øvrige områder.</I>  </P>  \r\n\r\n<P>På områder, der ikke er dækket af en fællesoverenskomst, forstås der ved  \r\n\r\n en overenskomstgruppe ansatte i henhold til samme selvstændige overenskomst.  \r\n\r\n Hvis flere personaleorganisationer har underskrevet samme overenskomst, udgør  \r\n\r\n disse tilsammen en overenskomstgruppe. Dog kan personaleorganisationerne  \r\n\r\n altid vælge en tillidsrepræsentant, hvis de alene eller sammen med andre af  \r\n\r\n de medunderskrivende organisationer opfylder mindstekravet om repræsentation  \r\n\r\n af 5 ansatte. </P>  \r\n\r\n<P>På arbejdsområder, hvor der er praksis for, at overenskomstansatte og  \r\n\r\n tjenestemænd i fællesskab har valgt en tillidsrepræsentant, kan denne praksis  \r\n\r\n fortsætte. </P>  \r\n\r\n<P>Ved&#171; <I>medarbejdere</I> &#187; forstås alle ansatte. Hvis der på en  \r\n\r\n institution til stadighed beskæftiges ansatte i midlertidige stillinger  \r\n\r\n medregnes disse ved afgørelsen af, om overenskomstgruppen udgør mindst 5. At  \r\n\r\n en midlertidigt beskæftiget vælges som tillidsrepræsentant, ændrer ikke ved  \r\n\r\n det forhold, at ansættelsen ophører uden varsel til det aftalte tidspunkt. I  \r\n\r\n disse situationer er arbejdsgiver ikke omfattet af en særlig  \r\n\r\n forhandlingspligt. Lærlinge/elever medregnes i overenskomstgruppen. </P>  \r\n\r\n<P> <B>Til § 2, stk 5</B>  </P>  \r\n\r\n<P>Kravet om mindst 9 måneders tilknytning til ansættelsesmyndigheden gælder  \r\n\r\n ikke for underordnede sygehuslæger. Kravet gælder heller ikke for  \r\n\r\n sæsonbeskæftigede, for hvem der fortsat gælder et krav om mindst 6 måneders  \r\n\r\n tilknytning. </P>  \r\n\r\n<P>Valget er først gyldigt, når det er godkendt i organisationen, og når or-  \r\n\r\n ganisationen har anmeldt valget over for institutionen. Den nyvalgte  \r\n\r\n tillidsrepræsentant er dog efter arbejdsretlig praksis omfattet af  \r\n\r\n beskyttelsen allerede fra det tidspunkt, hvor institutionen er blevet bekendt  \r\n\r\n med valget. </P>  \r\n\r\n<P>Hvis anmeldelsen af valget af en tillidsrepræsentant foretages  \r\n\r\n tidsubestemt, er det ikke ved tillidsrepræsentantens genvalg nødvendigt at  \r\n\r\n foretage en fornyet anmeldelse over for institutionen. Hvis valget derimod  \r\n\r\n anmeldes for en bestemt periode, bør der foretages en fornyet anmeldelse.  \r\n\r\n</P>  \r\n\r\n<P> <B>Til § 3. Tillidsrepræsentantens virksomhed</B>  </P>  \r\n\r\n<P>Der kan kun afholdes møder om faglige spørgsmål, der vedrører  \r\n\r\n institutionen, hvis ledelsen har givet tilladelse hertil på forhånd. </P>  \r\n\r\n<P> <B>Til § 4. Valg af fællestillidsrepræsentant</B>  </P>  \r\n\r\n<P>Det kan med ansættelsesmyndigheden aftales, at der vælges en  \r\n\r\n fællestillidsrepræsentant. Der er tre situationer, hvor der kan vælges en  \r\n\r\n fællestillidsrepræsentant: </P>  \r\n\r\n<P>- En fællestillidsrepræsentant for flere overenskomstgrupper (1. afsnit).  \r\n\r\n</P>  \r\n\r\n<P>- En fællestillidsrepræsentant for en overenskomstgruppe med flere  \r\n\r\n tillidsrepræsentanter (stk. 3). </P>  \r\n\r\n<P>- En fællestillidsrepræsentant for flere overenskomstgrupper som tilhører  \r\n\r\n samme personaleorganisation (stk. 3). </P>  \r\n\r\n<P> <B>Til § 5. Valg af suppleant</B>  </P>  \r\n\r\n<P>Ved valg af suppleant for en tillidsrepræsentant eller en  \r\n\r\n fællestillidsrepræsentant gælder samme betingelser som for valg af  \r\n\r\n tillidsrepræsentant med hensyn til: </P>  \r\n\r\n<P>* Valg og valgbarhed. </P>  \r\n\r\n<P>* Anmeldelse af valget. </P>  \r\n\r\n<P>* Indsigelse mod valget. </P>  \r\n\r\n<P>* Henstillingen om valg for mindst 2 år ad gangen. </P>  \r\n\r\n<P>En suppleant for en fællestillidsrepræsentant vælges blandt  \r\n\r\n tillidsrepræsentanterne. Suppleanten er kun omfattet af bestemmelserne i  \r\n\r\n denne aftale, såfremt suppleanten fungerer som (fælles) tillidsrepræsentant.  \r\n\r\n En suppleant er dog altid omfattet af aftalens § 9, stk. 3, om frihed til  \r\n\r\n deltagelse i faglige kurser mv. samt af beskyttelsen mod afsked, jf. § 11.  \r\n\r\n</P>  \r\n\r\n<P> <B>Til § 7. &#187;Normalt&#171; tillidsrepræsentantarbejde</B>  </P>  \r\n\r\n<P>Ved &#187;normalt&#171; tillidsrepræsentantarbejde forstås bl.a: </P>  \r\n\r\n<P>* Forhandlinger og drøftelser med ledelsen. </P>  \r\n\r\n<P>* Samtaler med og orientering af de ansatte, som tillidsrepræsentanten  \r\n\r\n repræsenterer. </P>  \r\n\r\n<P>* Nødvendig kontakt og koordinering med andre tillidsrepræsentanter inden  \r\n\r\n for institutionen. </P>  \r\n\r\n<P>* Nødvendig indsamling og formidling af information. </P>  \r\n\r\n<P>Med bestemmelsen i § 7, 1. afsnit, om at udøvelsen af hvervet som  \r\n\r\n tillidsrepræsentant aldrig kan udløse overarbejdsbetaling, er der ikke  \r\n\r\n tilsigtet en ændring af gældende praksis. Bestemmelsen udelukker således  \r\n\r\n ikke, at der kan forekomme tilfælde, hvor en tillidsrepræsentant som følge af  \r\n\r\n sit almindelige arbejde som ansat kan oppebære overarbejdsbetaling. </P>  \r\n\r\n<P> <B>Til § 10. Fælleslokaler</B>  </P>  \r\n\r\n<P>Bemærk især, at der ved ændring i lokaleforholdene (fx flytninger) bør  \r\n\r\n tages hensyn til mulighederne for anvisning af et fælleslokale. </P>  \r\n\r\n<P> <B>Til § 11, 1. afsnit og stk. 2. Afskedigelse af en  \r\n\r\n tillidsrepræsentant</B>  </P>  \r\n\r\n<P>Hvis en tillidsrepræsentant afskediges, påhviler det  \r\n\r\n ansættelsesmyndigheden at godtgøre, at der har foreligget tvingende årsager  \r\n\r\n til at afskedige tillidsrepræsentanten. Ved arbejdsmangel er det ligeledes  \r\n\r\n ansættelsesmyndigheden, der må kunne dokumentere, at man ikke lige så godt  \r\n\r\n kunne have af- skediget en anden medarbejder. </P>  \r\n\r\n<P>Inden ansættelsesmyndigheden begærer forhandling om afskedigelse af en  \r\n\r\n tillidsrepræsentant i henhold til § 11, stk. 2, skal tillidsrepræsentanten  \r\n\r\n orienteres. </P>  \r\n\r\n<P>Omfattet af den særlige tillidsrepræsentantbeskyttelse er: </P>  \r\n\r\n<P>* (Fælles) tillidsrepræsentanter. </P>  \r\n\r\n<P>* Suppleanter for (fælles) tillidsrepræsentanter. </P>  \r\n\r\n<P>* Samarbejdsudvalgsmedlemmer(medarbejderrepræsentanter). </P>  \r\n\r\n<P>* Suppleanter for samarbejdsudvalgsmedlemmer (medarbejderrepræsentanter).  \r\n\r\n</P>  \r\n\r\n<P>* Sikkerhedsrepræsentanter. </P>  \r\n\r\n<P> <B>Til § 11, stk. 3, punkt 3</B>  </P>  \r\n\r\n<P>Opsigelse med forkortet varsel efter 120 dages sygdom er bl.a. betinget  \r\n\r\n af, at opsigelse sker i umiddelbar tilknytning til udløbet af de 120  \r\n\r\n sygedage. </P>  \r\n\r\n<P>En tillidsrepræsentant kan imidlertid ikke opsiges, før sagen har været  \r\n\r\n forhandlet efter § 11, stk. 2. </P>  \r\n\r\n<P>Det er derfor aftalt, at betingelsen om umiddelbar tilknytning anses for  \r\n\r\n opfyldt, når indkaldelse til lokal forhandling er sket i umiddelbar  \r\n\r\n tilknytning til udløbet af de 120 sygedage. </P>  \r\n\r\n<P> <B>Til § 11, stk. 5</B>  </P>  \r\n\r\n<P>Kompetencen til at prøve berettigelsen eller rimeligheden af en  \r\n\r\n afskedigelse eller bortvisning ved faglig voldgift tilkommer  \r\n\r\n organisationerne. </P>  \r\n\r\n<P>Voldgiftsretten nedsættes af parterne i vedkommende  \r\n\r\n overenskomst/organisationsaftale. </P>  \r\n\r\n<P>Cirkulæret har virkning pr. 1. april 1993. </P>  \r\n\r\n<P>Samtidig ophæves cirkulære af 10. december 1991 (APD. nr. 104/91) om  \r\n\r\n tillidsrepræsentanter for overenskomstansatte i staten. </P>  \r\n\r\n<P>Finansministeriet </P>  \r\n\r\n<P>Administrations- og Personaledepartementet </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 16. august 1993 </I> </P>  \r\n\r\n<P CLASS=UNDERSKREVET-AF ALIGN=CENTER>Carsten Holm </P>  \r\n\r\n<P ALIGN=CENTER> <B>AFTALE </B></P>  \r\n\r\n<P ALIGN=CENTER>om tillidsrepræsentanter for ansatte på overenskomstvilkår i  \r\n\r\n staten,  \r\n\r\n<P CLASS=MINISTER ALIGN=RIGHT>folkekirken mv. </P>  \r\n\r\n</P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Aftalens dækningsområde </P>  \r\n\r\n<P>Denne aftale er indgået mellem på den ene side Finansministeriet og på den  \r\n\r\n anden side Statsansattes Kartel, Statstjenestemændenes Centralorganisation  \r\n\r\n II, Lærernes Centralorganisation, Overenskomstansattes Centralorganisation og  \r\n\r\n Akademikernes Centralorganisation og har bindende virkning for  \r\n\r\n overenskomstansat personale i staten, folkekirken mv. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Valg af tillidsrepræsentant </P>  \r\n\r\n<P>På enhver institution eller - for større institutioners vedkommende - i en  \r\n\r\n afdeling af denne kan der vælges 1 tillidsrepræsentant pr.  \r\n\r\n overenskomstgruppe, hvis den pågældende repræsenterer mindst 5 medarbejdere.  \r\n\r\n</P>  \r\n\r\n<P> Stk. 2. Hvis medarbejderne ønsker det, og institutionens ledelse er enig  \r\n\r\n heri, kan der vælges flere end 1 tillidsrepræsentant pr. overenskomstgruppe  \r\n\r\n pr. institution. </P>  \r\n\r\n<P> Stk. 3. Udgør antallet af medarbejdere i en overenskomstgruppe mindre end  \r\n\r\n 5 på institutionen, kan den pågældende gruppe søge bistand hos en  \r\n\r\n tillidsrepræsentant for en anden overenskomstgruppe på institutionen. Den  \r\n\r\n pågældende gruppe kan, såfremt ansættelsesmyndigheden er enig heri,  \r\n\r\n alternativt udgøre et valgfællesskab med en tilsvarende gruppe på en anden  \r\n\r\n institution under ansættelsesmyndigheden. </P>  \r\n\r\n<P> Stk. 4. Det kan mellem de lokale afdelinger (sektioner, klubber) af  \r\n\r\n personaleorganisationerne og ansættelsesmyndigheden aftales, at 2 eller flere  \r\n\r\n overenskomstgrupper på en institution indgår i valgforbund og tilsammen  \r\n\r\n vælger 1 tillidsrepræsentant, som repræsenterer mindst 5 medarbejdere. </P>  \r\n\r\n<P> Stk. 5. Tillidsrepræsentanten vælges blandt organiseredemedarbejdere med  \r\n\r\n mindst 9 måneders tilknytning til ansættelsesmyndigheden. Elever og lærlinge  \r\n\r\n er ikke valgbare. Valget anmeldes skriftligt af pågældendes organisation over  \r\n\r\n for ansættelsesmyndigheden. Ansættelsesmyndigheden er berettiget til over for  \r\n\r\n organisationen at gøre indsigelse mod valget, når dette sker inden for 3 uger  \r\n\r\n efter, at ansættelsesmyndigheden har modtaget meddelelse fra organisationen.  \r\n\r\n</P>  \r\n\r\n<P> Stk. 6. Med det formål at styrke tillidsrepræsentantens muligheder for at  \r\n\r\n udføre sit tillidsrepræsentantarbejde bedst muligt bør det tilstræbes, at  \r\n\r\n pågældende vælges for mindst 2 år ad gangen. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Tillidsrepræsentantens virksomhed </P>  \r\n\r\n<P>Det er tillidsrepræsentantens pligt såvel over for sin organisation som  \r\n\r\n over for ansættelsesmyndigheden at gøre sit bedste for at fremme og  \r\n\r\n vedligeholde rolige og gode arbejdsforhold. Tilsvarende pligt påhviler  \r\n\r\n ansættelsesmyndighedens ledelse og dennes repræsentant. </P>  \r\n\r\n<P> Stk. 2. Tillidsrepræsentanten fungerer i øvrigt som talsmand for de  \r\n\r\n medarbejdere, tillidsrepræsentanten er valgt iblandt, og kan som sådan over  \r\n\r\n for institutionens ledelse forelægge forslag, henstillinger og klager fra  \r\n\r\n medarbejdere samt optage forhandlinger om lokale spørgsmål. </P>  \r\n\r\n<P> Stk. 3. Tillidsrepræsentanten skal holdes orienteret ved forestående  \r\n\r\n afskedigelser af personale, der ikke er midlertidigt ansat, samt holdes bedst  \r\n\r\n muligt orienteret om ansættelse af personale og andre skridt fra ledelsens  \r\n\r\n side inden for pågældende overenskomstgruppe. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Valg af fællestillidsrepræsentanter </P>  \r\n\r\n<P>Det kan mellem de lokale afdelinger (sektioner, klubber) af  \r\n\r\n personaleorganisationerne og ansættelsesmyndigheden aftales, at der for  \r\n\r\n overenskomstgrupperne vælges en fællestillidsrepræsentant til at varetage og  \r\n\r\n forhandle spørgsmål fælles for de medarbejdere, som den pågældende  \r\n\r\n repræsenterer. Valget af fællestillidsrepræsentant sker af og blandt de  \r\n\r\n anmeldte tillidsrepræsentanter, som repræsenterer overenskomstgrupperne.  \r\n\r\n Valget af fællestillidsrepræsentant anmeldes til ansættelsesmyndigheden ved  \r\n\r\n en af samtlige berørte tillidsrepræsentanter underskrevet anmeldelse. </P>  \r\n\r\n<P> Stk. 2. En fællestillidsrepræsentant valgt efter stk. 1 kan ikke varetage  \r\n\r\n spørgsmål vedrørende de enkelte tillidsrepræsentanters normale funktioner  \r\n\r\n inden for deres respektive område, medmindre ledelsen og de berørte  \r\n\r\n tillidsrepræsentanter bliver enige om noget andet. </P>  \r\n\r\n<P> Stk. 3. Det kan mellem en personaleorganisations lokale afdeling (sektor,  \r\n\r\n klub) og ansættelsesmyndigheden aftales, at der vælges en  \r\n\r\n fællestillidsrepræsentant, der repræsenterer enten en overenskomstgruppe, som  \r\n\r\n har valgt mere end 1 tillidsrepræsentant, eller flere overenskomstgrupper,  \r\n\r\n der hører til overenskomster med samme personaleorganisation. Det aftales  \r\n\r\n samtidig, hvilke spørgsmål der skal varetages af fællestillidsrepræsentanten.  \r\n\r\n Valget af fællestillidsrepræsentanten sker af og blandt de berørte og  \r\n\r\n anmeldte til-lidsrepræsentanter. Valget af fællestillidsrepræsentant anmeldes  \r\n\r\n skriftligt af personaleorganisationen over for ansættelsesmyndigheden. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Valg af suppleant (stedfortræder) </P>  \r\n\r\n<P>Der kan vælges 1 suppleant (stedfortræder) for hver tillidsrepræsentant  \r\n\r\n efter tilsvarende regler som nævnt i § 2, stk. 5 og 6, samt for  \r\n\r\n fællestillidsrepræsentanten. </P>  \r\n\r\n<P> Stk. 2. Suppleanten er omfattet af bestemmelserne i § 9, stk. 3, og § 11.  \r\n\r\n Under tillidsrepræsentantens fravær indtræder suppleanten i  \r\n\r\n tillidsrepræsentantens øvrige rettigheder og pligter efter nærværende aftale.  \r\n\r\n</P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Tidsforbruget til tillidsrepræsentantarbejde  \r\n\r\n</P>  \r\n\r\n<P>Tillidsrepræsentanten må anvende den tid, der er nødvendig til  \r\n\r\n tillidsrepræsentantarbejdets forsvarlige udførelse, når hensyn tages til  \r\n\r\n arbejdspladsens størrelse og eventuelle lokale forhold. Tillidsrepræsentanten  \r\n\r\n skal dog udføre sit hverv sådan, at det medfører mindst mulig forstyrrelse af  \r\n\r\n pågældendes produktive arbejde. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Tillidsrepræsentantens løn under varetagelse af  \r\n\r\n tilllidsrepræsentantarbejdet inden for institutionen </P>  \r\n\r\n<P>Hvis der af institutionen lægges beslag på en medarbejder i dennes  \r\n\r\n egenskab af tillidsrepræsentant, ydes der medarbejderen samme løn eller  \r\n\r\n tilsvarende frihed uden lønafkortning, som han/hun ville have opnået, hvis  \r\n\r\n vedkommende i det pågældende tidsrum havde været beskæftiget med sit  \r\n\r\n sædvanlige arbejde. Udøvelsen af hvervet som tillidsrepræsentant kan dog  \r\n\r\n aldrig udløse overarbejdsbetaling. Den tid, som medarbejderen udover sin  \r\n\r\n normale arbejdstid anvender til arbejde som tillidsrepræsentant, indgår  \r\n\r\n derfor ikke i den arbejdstidsopgørelse, som danner grundlag for beregning af  \r\n\r\n overarbejdsbetaling. </P>  \r\n\r\n<P> Stk. 2. Ved henvendelse i spørgsmål, der angår institutionen og  \r\n\r\n medarbejderne, fra en tillidsrepræsentant til institutionens stedlige  \r\n\r\n repræsentant eller til institutionens ledelse ydes løn som anført i stk. 1.  \r\n\r\n</P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Transportgodtgørelse </P>  \r\n\r\n<P>Hvis et tillidsrepræsentantområde omfatter flere adskilte arbejdssteder,  \r\n\r\n ydes der tillidsrepræsentanten transportgodtgørelse ved hvervets udførelse  \r\n\r\n efter de til enhver tid gældende regler for statens tjenestemænd. Det samme  \r\n\r\n gælder, hvis tillidsrepræsentanten af institutionen tilkaldes uden for sin  \r\n\r\n normale arbejdstid. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Tillidsrepræsentantens løn under varetagelse af  \r\n\r\n tillidsrepræsentantarbejdet uden for institutionen </P>  \r\n\r\n<P>Hvis det er nødvendigt, at en medarbejder i sin normale arbejdstid må  \r\n\r\n forlade institutionen for at opfylde sine forpligtelser som  \r\n\r\n tillidsrepræsentant, skal der forud træffes aftale herom med institutionens  \r\n\r\n stedlige repræsentant, jf. dog stk. 2. I disse tilfælde ydes løn som anført i  \r\n\r\n § 7. </P>  \r\n\r\n<P> Stk. 2. Hvis tillidsrepræsentanten i en akut situation ikke kan træffe  \r\n\r\n forudgående aftale, jf. stk. 1, skal pågældende ved først givne lejlighed  \r\n\r\n orientere om fraværet over for institutionens stedlige repræsentant. </P>  \r\n\r\n<P> Stk. 3. Efter aftale med institutionen gives der tillidsrepræsentanten  \r\n\r\n frihed til i passende omfang at deltage i faglige kurser mv., jf. herved  \r\n\r\n lønnings- og pensionsministeriets cirkulæreskrivelse af 23. juni 1971. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Anvisning af fælleslokale </P>  \r\n\r\n<P>På større arbejdspladser kan der i institutionen optages drøftelse af  \r\n\r\n mulighederne for at anvise tillidsrepræsentanterne et passende fælles lokale,  \r\n\r\n der anvendes til bestridelse af særlige tillidsrepræsentantopgaver. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Afskedigelse </P>  \r\n\r\n<P>En tillidsrepræsentants afskedigelse skal begrundes i tvingende årsager.  \r\n\r\n</P>  \r\n\r\n<P> Stk. 2. Inden en tillidsrepræsentant afskediges eller forflyttes med den  \r\n\r\n virkning, at vedkommende forhindres i at udføre sit tillidsrepræsentanthverv,  \r\n\r\n skal sagen være forhandlet efter følgende regler: </P>  \r\n\r\n</DIV>  \r\n\r\n<P CLASS=PUNKT> <B>1.</B> Sagen skal forhandles mellem ansættelsesmyndigheden  \r\n\r\n og den lokale afdeling af den personaleorganisation, som  \r\n\r\n tillidsrepræsentanten er medlem af. Forhandling skal finde sted senest 8 dage  \r\n\r\n efter anmodning herom er fremsat. </P>  \r\n\r\n<P CLASS=PUNKT> <B>2.</B> Hvis personaleorganisationen skønner, at den  \r\n\r\n påtænkte afskedigelse/ forflyttelse ikke er rimeligt begrundet i  \r\n\r\n tillidsrepræsentantens eller ansættelsesmyndighedens forhold, kan  \r\n\r\n personaleorganisationen inden for en frist på 14 dage efter den i punkt 1.  \r\n\r\n nævnte forhandling skriftligt kræve sagen forhandlet mellem  \r\n\r\n overenskomstens/organisationsaftalens parter. Forhandling skal finde sted  \r\n\r\n senest 8 dage efter anmodning herom er fremsat. </P>  \r\n\r\n<P> Stk. 3. </P>  \r\n\r\n<P CLASS=PUNKT> <B>1.</B> Afsked/forflyttelse af en tillidsrepræsentant kan  \r\n\r\n ske med et varsel, der følger af den overenskomst eller aftale, som  \r\n\r\n pågældende er omfattet af, dog mindst med 5 måneders varsel. Hvis pågældende  \r\n\r\n på tidspunktet for afskedigelsen/forflyttelsen har fungeret som  \r\n\r\n tillidsrepræsentant i en sammenhængende periode på mindst 5 år, skal der dog  \r\n\r\n gives mindst 6 måneders varsel. </P>  \r\n\r\n<P CLASS=PUNKT> <B>2.</B> Er afskedigelsen begrundet i arbejdsmangel, kan  \r\n\r\n afsked af tillidsrepræsentanten ske med et varsel, der følger af den  \r\n\r\n overenskomst eller aftale, som vedkommende er omfattet af, dog mindst med 35  \r\n\r\n dages varsel. </P>  \r\n\r\n<P CLASS=PUNKT> <B>3.</B> En tillidsrepræsentant kan afskediges med forkortet  \r\n\r\n varsel på grund af sygdom i det omfang, betingelserne herfor er opfyldt i  \r\n\r\n henhold til den fællesoverenskomst, overenskomst eller aftale, som den  \r\n\r\n pågældende er omfattet af. </P>  \r\n\r\n<P> Stk. 4. </P>  \r\n\r\n<P CLASS=PUNKT> <B>1.</B> En tillidsrepræsentants arbejdsforhold kan,  \r\n\r\n medmindre opsigelsen skyldes arbejdsmangel, ikke afbrydes, før vedkommendes  \r\n\r\n organisation har fået lejlighed til at prøve berettigelsen af afskedigelsen  \r\n\r\n ved fagretlig behandling, jf. stk. 5 og 6. Denne skal påbegyndes inden 1 uge  \r\n\r\n efter opsigelsens afgivelse og afsluttes hurtigst muligt. </P>  \r\n\r\n<P CLASS=PUNKT> <B>2.</B> Er afskedigelsen begrundet i arbejdsmangel, kan  \r\n\r\n arbejdsforholdet ikke afbrydes i varselsperioden, før vedkommendes  \r\n\r\n organisation har haft lejlighed til at prøve berettigelsen af afskedigelsen  \r\n\r\n ved fagretlig behandling, jf. stk. 5 og 6. Denne skal påbegyndes inden 1 uge.  \r\n\r\n</P>  \r\n\r\n<P> Stk. 5. Ved behandling af spørgsmålet om afskedigelsens/forflyttelsens  \r\n\r\n berettigelse nedsættes en voldgift efter de retningslinier som fremgår af  \r\n\r\n vedkommende hovedaftale om voldgift. </P>  \r\n\r\n<P> Stk. 6. Voldgiftsretten afsiger en motiveret kendelse. I de tilfælde,  \r\n\r\n hvor voldgiftsretten måtte finde, at den foretagne afskedigelse er urimelig  \r\n\r\n og ikke begrundet i arbejdstagerens eller ansættelsesmyndighedens forhold,  \r\n\r\n kan det pålægges ansættelsesmyndigheden at afbøde virkningerne af opsigelsen.  \r\n\r\n</P>  \r\n\r\n<P>Voldgiftsretten kan efter påstand herom underkende opsigelsen, medmindre  \r\n\r\n samarbejdet mellem ansættelsesmyndigheden og tillidsrepræsentanten har lidt  \r\n\r\n eller må antages at lide væsentlig skade ved en fortsættelse af  \r\n\r\n ansættelsesforholdet. </P>  \r\n\r\n<P>Finder voldgiftsretten, at opsigelsen er urimelig, men at  \r\n\r\n ansættelsesforholdet ikke skal fortsætte, eller nedlægges der påstand om  \r\n\r\n godtgørelse for urimelig afskedigelse, kan det pålægges  \r\n\r\n ansættelsesmyndigheden at betale den pågældende en godtgørelse. Godgørelsens  \r\n\r\n størrelse fastsættes af voldgiftsretten og skal være afhængig af sagens  \r\n\r\n omstændigheder og pågældendes anciennitet ved staten. </P>  \r\n\r\n<P>Hvis der for voldgiftsretten indbringes sager med påstand om, at der er  \r\n\r\n sket en urimelig afskedigelse, og tillidsrepræsentanten i henhold til  \r\n\r\n lovgivningen har en bedre retsstilling end i henhold til denne aftale, lægger  \r\n\r\n voldgiftsretten den pågældende lovgivning til grund ved sagens afgørelse.  \r\n\r\n</P>  \r\n\r\n<P> Stk. 7. I tilfælde, hvor tillidsrepræsentantens adfærd begrunder  \r\n\r\n bortvisning, kan afskedigelse ske uden varsel og uden iagttagelse af  \r\n\r\n bestemmelserne i stk. 2 og 3. I sådanne tilfælde skal ansættelsesmyndigheden  \r\n\r\n tage skridt til at afholde en forhandling med den personaleorganisation,  \r\n\r\n tillidsrepræsentanten er medlem af, snarest muligt. Hvis  \r\n\r\n personaleorganisationen skønner, at bortvisningen ikke er rimeligt begrundet  \r\n\r\n i tillidsrepræsentantens forhold, kan personaleorganisationen inden for en  \r\n\r\n frist på 14 dage efter forhandlingen skriftligt kræve sagen forhandlet mellem  \r\n\r\n parterne i vedkommende overenskomst/organisationsaftale. </P>  \r\n\r\n<P>Opnås der ikke enighed ved forhandlingen mellem  \r\n\r\n overenskomstens/organisationsaftalens parter, kan sagen kræves gjort til  \r\n\r\n genstand for behandling i en i denne anledning nedsat voldgift jf. stk 5 og  \r\n\r\n 6. </P>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Uoverensstemmelser </P>  \r\n\r\n<P>Uenighed om forståelsen af denne aftale behandles efter reglerne i  \r\n\r\n gældende hovedaftaler vedrørende behandling af uenighed af faglig karakter.  \r\n\r\n</P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Ikrafttræden og opsigelse </P>  \r\n\r\n<P>Reglerne træder i kraft den 1. april 1993 og kan opsiges skriftligt med 3  \r\n\r\n måneders varsel til en 31. marts, dog tidligst til den 31. marts 1995. </P>  \r\n\r\n<P> Stk. 2. Er aftalen udløbet, uden at der er indgået en ny, er parterne  \r\n\r\n forpligtet til at følge denne, indtil ny aftale er indgået. </P>  \r\n\r\n<P> Stk. 3. Medarbejdere, der er valgt som tillidsmænd/-repræsentanter forud  \r\n\r\n for denne aftales ikrafttræden, er omfattet af aftalen om  \r\n\r\n tillidsrepræsentan-ter i dens helhed. Nyvalg af tillidsrepræsentanter finder  \r\n\r\n sted på det tidspunkt, der bestemmes af vedkommende personaleorganisation,  \r\n\r\n uanset om den periode, for hvilken de nuværende tillidsrepræsentanter er  \r\n\r\n valgt, herved forkortes. </P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 5. juli 1993 </I> </P>  \r\n\r\n<P CLASS=UNDERSKREVET-AF ALIGN=CENTER>Statsansattes Kartel Finansministeriet  \r\n\r\n</P>  \r\n\r\n<P ALIGN=CENTER> <B>Ove Hygum</B>  P.M.V.  \r\n\r\n<P CLASS=MINISTER ALIGN=RIGHT>E.B. </P>  \r\n\r\n</P>  \r\n\r\n<P>Statstjenestemændenes  <B>Niels Paludan</B>  </P>  \r\n\r\n<P>Centralorganisation II </P>  \r\n\r\n<P> <B>Bjørn Wikkelsøe Jensen</B>  </P>  \r\n\r\n<P>Lærernes Centralorganisation </P>  \r\n\r\n<P> <B>Jørn Østergaard</B>  </P>  \r\n\r\n<P>Overenskomstansattes </P>  \r\n\r\n<P>Centralorganisation </P>  \r\n\r\n<P> <B>Finn Busse Jensen</B>  </P>  \r\n\r\n<P>Akademikernes Centralorganisation </P>  \r\n\r\n<P> <B>Alex Nielsen</B>  </P>  \r\n\r\n</DIV>  \r\n\r\n<P> <B>Bilag</B>  </P>  \r\n\r\n<P> <B>CHECKLISTE VED AFSKEDIGELSER</B>  </P>  \r\n\r\n<P> <B>Proceduren ved afsked af en ansat med tillidsrepræsentantbeskyttelse  \r\n\r\n kan beskrives således:</B>  </P>  \r\n\r\n<P> <B>1.</B> Ansættelsesmyndigheden påtænker at afskedige/forflytte en ansat  \r\n\r\n med tillidsrepræsentantbeskyttelse og retter i den forbindelse henvendelse  \r\n\r\n til vedkommendes faglige organisations lokale afdeling. Såfremt der ikke  \r\n\r\n fin-des en lokal afdeling, rettes henvendelse til den faglige organisations  \r\n\r\n hovedkontor. Henvendelsen bør indeholde en anmodning om forhandling inden 8  \r\n\r\n dage. </P>  \r\n\r\n<P>Hvis den lokale organisation agter eller overvejer at indbringe  \r\n\r\n spørgsmålet om afskedigelse/forflyttelse af en tillidsrepræsentant til  \r\n\r\n forhanding mellem overenskomstens eller organisationsaftalens parter, bør  \r\n\r\n dette angives i et referat af den lokale forhandling. Referatet udformes i  \r\n\r\n henhold til overenskomsternes bestemmelser herom. </P>  \r\n\r\n<P> <B>2.</B> Såfremt den lokale afdeling ikke finder, at afskedigelsen er  \r\n\r\n rimeligt begrundet, skal afdelingen inden for en frist af 14 dage meddele  \r\n\r\n ansættelsesmyndigheden, at sagen skal videreføres mellem  \r\n\r\n overenskomstens/organi-sationsaftalens parter. </P>  \r\n\r\n<P> <B>3.</B> Inden for en frist af 8 dage afholdes en forhandling mellem  \r\n\r\n parterne i overenskomsten/organisationsaftalen. </P>  \r\n\r\n<P> <B>4.</B> Afskedigelsen kan herefter fremsendes til vedkommende ansatte.  \r\n\r\n</P>  \r\n\r\n<P> <B>5.</B> Såfremt der fortsat ikke er enighed om afskedigelsens  \r\n\r\n rimelighed, kan organisationen inden for en frist af en uge efter opsigelsens  \r\n\r\n afgivelse forlange berettigelsen prøvet ved fagretslig behandling efter  \r\n\r\n reglerne i gældende hovedaftales bestemmelser om mægling og voldgift. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Udsendt som APD. nr. 59/93"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19930658409"
        },
        {
            "displayName": "Entydig dokumentidentifikation",
            "displayValue": "CM015539"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "12/03/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "6584"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "16/08/1993"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Administrations- og Personaledepartementet, 3 Forhandlingskontor"
        },
        {
            "displayName": "Ressortministeriets journalnummer",
            "displayValue": "APD. j.nr. 3.kt. 1993-541/004-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}