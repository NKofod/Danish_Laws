{
    "id": 161294,
    "title": "Forslag til Lov om ændring af lov om fyrværkeri og andre pyrotekniske artikler\\n(Indskrænkning af salgs- og anvendelsesperiode for fyrværkeri, ændring af gebyrordning m.v.)",
    "documentTypeId": "400",
    "isSagsforlobPeriodValid": true,
    "shortName": "2013/1 LSF 111",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 15. januar 2014 af erhvervs- og vækstministeren (Henrik Sass Larsen)</p>\r\n<p class=\"TitelPrefiks1\">Forslag</p>\r\n<p class=\"TitelPrefiks2\">til</p>\r\n<p class=\"Titel2\">Lov om ændring af lov om fyrværkeri og andre pyrotekniske artikler<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n<p class=\"UnderTitel2\">(Indskrænkning af salgs- og anvendelsesperiode for fyrværkeri, ændring af gebyrordning m.v.)</p>\r\n<p class=\"CentreretParagraf\">§ 1</p>\r\n<p class=\"Tekst2\">I lov om fyrværkeri og andre pyrotekniske artikler, jf. lovbekendtgørelse nr. 363 af 9. april 2013, foretages følgende ændringer:</p>\r\n<p class=\"AendringMedNummer\">\r\n   <span class=\"AendringNr\">1.</span> <span class=\"Italic\">§ 1, stk. 3,</span> ophæves.</p>\r\n<p class=\"TekstGenerel\">Stk. 4-6 bliver herefter stk. 3-5.</p>\r\n<p class=\"AendringMedNummer\">\r\n   <span class=\"AendringNr\">2.</span> I <span class=\"Italic\">§ 2, stk. 3,</span> ændres »1.-31. december« til: »15.-31. december«.</p>\r\n<p class=\"AendringMedNummer\">\r\n   <span class=\"AendringNr\">3.</span> I <span class=\"Italic\">§ 2, stk. 4,</span> ændres »1. december-5. januar« til: »27. december-1. januar«.</p>\r\n<p class=\"AendringMedNummer\">\r\n   <span class=\"AendringNr\">4.</span> I <span class=\"Italic\">§ 3, stk. 1, nr. 12,</span> indsættes efter »anvendelse af fyrværkeri,«: »og«.</p>\r\n<p class=\"AendringMedNummer\">\r\n   <span class=\"AendringNr\">5.</span> I <span class=\"Italic\">§ 3, stk. 1, nr. 13,</span> ændres »EU-retten, og« til: »EU-retten.«</p>\r\n<p class=\"AendringMedNummer\">\r\n   <span class=\"AendringNr\">6.</span> I <span class=\"Italic\">§ 4, stk. 1,</span> ændres »for fabrikantens eller importørens regning udtage prøver af fyrværkeriartikler og andre pyrotekniske artikler og underkaste disse en teknisk undersøgelse.« til: »udtage prøver af fyrværkeriartikler og andre pyrotekniske artikler. Den, der fremstiller eller indfører fyrværkeriartikler eller andre pyrotekniske artikler, afholder omkostningerne ved prøveudtagningen.«</p>\r\n<p class=\"AendringMedNummer\">\r\n   <span class=\"AendringNr\">7.</span> I <span class=\"Italic\">§ 4</span> indsættes efter stk. 1 som nye stykker:</p>\r\n<p class=\"Stk2\">\r\n   <span class=\"StkNr\">»Stk. 2.</span> I tilfælde, hvor prøveudtagningen i medfør af stk. 1 sker hos andre end den, der fremstiller eller indfører fyrværkeriartikler eller andre pyrotekniske artikler, godtgør Sikkerhedsstyrelsen eller kommunalbestyrelsen indkøbsprisen og opkræver beløbet hos den, der fremstiller eller indfører fyrværkeriartikler eller pyrotekniske artikler.</p>\r\n<p class=\"Stk2\">\r\n   <span class=\"StkNr\">Stk. 3.</span> Der kan foretages en teknisk undersøgelse af prøver udtaget i medfør af stk. 1. Sikkerhedsstyrelsen eller kommunalbestyrelsen kan kræve omkostningerne ved eksterne tekniske undersøgelser, herunder omkostningerne til transport, refunderet af den, som har fået meddelt et påbud eller et forbud.«</p>\r\n<p class=\"TekstGenerel\">Stk. 2 bliver herefter stk. 4.</p>\r\n<p class=\"AendringMedNummer\">\r\n   <span class=\"AendringNr\">8.</span> <span class=\"Italic\">§ 5</span> affattes således:</p>\r\n<p class=\"Paragraf\">\r\n   <span class=\"ParagrafNr\">»§ 5.</span> Erhvervs- og vækstministeren kan fastsætte regler om</p>\r\n<p class=\"Liste1\">\r\n   <span class=\"Liste1Nr\">1)</span> omkostninger i forbindelse med prøvninger og godkendelser efter regler udstedt i medfør af § 3, stk. 1, nr. 3,</p>\r\n<p class=\"Liste1\">\r\n   <span class=\"Liste1Nr\">2)</span> omkostninger i forbindelse med kontrol efter regler udstedt i medfør af § 3, stk. 1, nr. 10, afholdes af den, der opbevarer eller fremstiller fyrværkeriartikler eller andre pyrotekniske artikler,</p>\r\n<p class=\"Liste1\">\r\n   <span class=\"Liste1Nr\">3)</span> omkostninger i forbindelse med foranstaltninger i henhold til regler udstedt i medfør af § 3, stk. 1, nr. 12, og</p>\r\n<p class=\"Liste1\">\r\n   <span class=\"Liste1Nr\">4)</span> omkostninger ved eksterne tekniske undersøgelser, herunder omkostninger til transport, efter § 4, stk. 3, skal afholdes af den, som har fået meddelt et påbud eller forbud.«</p>\r\n<p class=\"AendringMedNummer\">\r\n   <span class=\"AendringNr\">9.</span> I <span class=\"Italic\">§ 7, stk. 1, nr. 3,</span> ændres »§ 4, stk. 2.« til: »§ 4, stk. 4.«</p>\r\n<p class=\"CentreretParagraf\">§ 2</p>\r\n<p class=\"Stk2\">\r\n   <span class=\"StkNr\">\r\n   </span> Loven træder i kraft den 1. juli 2014.</p>\r\n<p class=\"CentreretParagraf\">§ 3</p>\r\n<p class=\"Stk2\">\r\n   <span class=\"StkNr\">\r\n   </span> Loven gælder ikke for Færøerne og Grønland, men kan ved kongelig anordning sættes i kraft for Grønland med de ændringer, som de grønlandske forhold tilsiger.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til lovforslaget</p>\r\n<p class=\"KapitelOverskrift2\">Almindelige bemærkninger</p>\r\n<p class=\"Overskriftstekst3\" style=\"text-align: left;\">1. Lovforslagets formål og baggrund</p>\r\n<p class=\"NormalInd\">Formålet med lovforslaget er at mindske gener forbundet med anvendelse af fyrværkeri i forbindelse med nytåret. Konkret foreslås dette opnået ved at reducere de perioder, hvor fyrværkeriartikler beregnet til anvendelse af forbrugere må sælges og anvendes. Herudover foreslås en ændring af hjemlen til opkrævning af omkostninger ved eksterne tekniske undersøgelser af fyrværkeriartikler og andre pyrotekniske artikler med det formål at øge regelefterlevelsen.</p>\r\n<p class=\"NormalInd\">Erhvervs- og Vækstministeriet modtager hvert år mange henvendelser fra borgere og miljø- og dyrevelfærdsorganisationer, der peger på, at anvendelsen af fyrværkeri i hele december giver store gener for mennesker og dyr. Lovforslaget skal derfor balancere hensynet til de mennesker og dyr, der er udsat for gener i forbindelse med anvendelsen af fyrværkeri, med hensynet til en festlig fejring af nytåret.</p>\r\n<p class=\"NormalInd\">Forslaget er baseret på en kortlægning og analyse af salgs- og anvendelsesperioden for fyrværkeri til forbrugere, som Sikkerhedsstyrelsen har gennemført. Analysen viser, at en indskrænkning af salgs- og anvendelsesperioden, som vil mindske gener for mennesker og dyr, kan ske, uden at dette har væsentlige konsekvenser for sikkerheden på fyrværkeriområdet, ligesom det ikke vurderes at have væsentlige økonomiske konsekvenser for erhvervet.</p>\r\n<p class=\"NormalInd\">Endvidere har Sikkerhedsstyrelsen med henblik på at øge regelefterlevelsen set nærmere på hjemlen til opkrævning af omkostninger i forbindelse med markedsovervågning på fyrværkeriområdet. På det generelle produktsikkerhedsområde kræves der kun dækning af udgifter i forbindelse med sagkyndige erklæringer hos den, der modtager et påbud eller et forbud, mens der på fyrværkeriområdet kræves dækning af samtlige omkostninger til tekniske undersøgelser uanset sagens udfald. Ved at ændre hjemlen i fyrværkeriloven, således at den svarer til det generelle produktsikkerhedsområde, gøres det mere fordelagtigt for virksomhederne at overholde reglerne på fyrværkeriområdet.</p>\r\n<p class=\"Overskriftstekst3\" style=\"text-align: left;\">2. Lovforslagets hovedindhold</p>\r\n<p class=\"Overskriftstekst2\" style=\"text-align: left;\">2.1. Salgs- og anvendelsesperioderne</p>\r\n<p class=\"Overskriftstekst2\" style=\"text-align: left;\">2.1.1. Gældende ret</p>\r\n<p class=\"NormalInd\">De nuværende regler for salg og anvendelse af fyrværkeri til forbrugere blev indført i 2005, da fyrværkerilovgivningen blev skærpet efter fyrværkeriulykken i Seest ved Kolding. Forbrugere må således i dag købe fyrværkeri fra 1. december til 31. december, og de må anvende det fra 1. december til 5. januar. Før 2005 var det tilladt at købe og anvende fyrværkeriet hele året.</p>\r\n<p class=\"Overskriftstekst3\" style=\"text-align: left;\">2.1.2. Erhvervs- og Vækstministeriets overvejelser</p>\r\n<p class=\"NormalInd\">Henvendelser fra borgere og dyrevelfærdsorganisationer påpeger, at anvendelsen af fyrværkeri i hele december måned er til gene for mange mennesker og dyr.</p>\r\n<p class=\"NormalInd\">Sikkerhedsstyrelsen har på den baggrund kortlagt forbrugernes køb og anvendelse af fyrværkeri og har desuden set på salgsstedernes åbningsdatoer, de kommunale beredskabers godkendelse af salgssteder og fyrværkeribranchens oplysninger om, hvornår levering af fyrværkeri til detailleddet og salg af fyrværkeri til forbrugerne foregår. Analysen viser, at en indskrænkning af salgsperioden til perioden fra 15. december til og med 31. december og en indskrænkning af anvendelsesperioden til perioden fra 27. december til og med 1. januar kun vil få begrænset betydning for den mængde fyrværkeri, som forbrugerne køber og anvender, da disse perioder i høj grad afspejler forbrugernes adfærd. Der vurderes således ikke at være væsentlige erhvervsmæssige konsekvenser af en indskrænkning af salgs- og anvendelsesperioden.</p>\r\n<p class=\"NormalInd\">Afdækning af de sikkerhedsmæssige risici er foretaget ved en analyse af risikoen ved fyrværkeridistribution i detailleddet samt en vurdering af risikopotentialet ved den foreslåede salgsperiode. Analysen viser, at de sikkerhedsmæssige risici især findes ved transport og håndtering af fyrværkeriet. Dette er funktioner, som knytter sig til salget, og hvor sikkerheden kan blive påvirket ved en indskrænkning af salgsperioden.</p>\r\n<p class=\"NormalInd\">Imidlertid svarer den foreslåede salgsperiode, ifølge kortlægningen, i overvejende grad til den periode, hvor salget allerede foregår i dag. Derfor er det vurderingen, at transport og håndtering af fyrværkeriet også i overvejende grad vil foregå på samme måde og i samme omfang som i dag, og at sikkerhedsniveauet derfor vil være uændret.</p>\r\n<p class=\"NormalInd\">Det er vurderingen, at en indskrænkning af salgs- og anvendelsesperioden vil kunne mindske generne, herunder støjgenerne, ved anvendelsen af fyrværkeri for mennesker og dyr. Norge, Tyskland, Holland og Finland har alle kortere anvendelsesperiode end i Danmark. I Sverige er det de enkelte kommuner, der fastsætter anvendelsesperioden, og denne er typisk fra den 31. december til den 1. januar. Da risikoniveauet afhænger af forskellige faktorer, såsom hvilke artikler der er tilladt, opbevaringsregler m.v., er disse landes regler for salg og anvendelse dog ikke direkte sammenlignelige.</p>\r\n<p class=\"NormalInd\">Lovforslaget medfører ikke ændringer i forhold til, hvornår fyrværkeri må leveres til salgsstederne. Da det er begrænset, hvor store mængder fyrværkeri et salgssted må opbevare, vil nogle salgssteder imidlertid have behov for yderligere leveringer, når salget af fyrværkeri til forbrugerne er påbegyndt.</p>\r\n<p class=\"NormalInd\">Da størstedelen af denne transport på nuværende tidspunkt foregår lige op til jul og mellem jul og nytår, vurderes de logistiske og håndteringsmæssige problemer, der måtte opstå i forbindelse med ændringen, at være begrænsede.</p>\r\n<p class=\"NormalInd\">Salgsperioden, der løber fra den 15. til den 31. december, er længere end anvendelsesperioden, der løber fra den 27. december til den 1. januar. Det betyder, at det fra den 15. til den 26. december vil være muligt at købe fyrværkeri, men at fyrværkeriet i denne periode ikke må anvendes. Kortlægningen har vist, at det er nødvendigt at adskille de to perioder, såfremt det nye regelsæt skal have mærkbar effekt for de mennesker og dyr, der er generet af fyrværkeri, samtidig med at hensynet til sikkerheden og til erhvervslivet fortsat vægtes højt. Hvis regelsættet skal have mærkbar effekt for de mennesker og dyr, der er generet af fyrværkeri, skal anvendelsesperioden forkortes væsentligt. Salgsperioden kan ikke kortes ned i samme omfang, da en så kort salgsperiode vurderes at give væsentlige sikkerhedsmæssige forringelser samt negative konsekvenser for erhvervslivet. Salgsperioden foreslås derfor afkortet til perioden fra den 15. til den 31. december, da dette udgør den kortest mulige salgsperiode, hvor sikkerhedsniveauet er bevaret på samme niveau som i dag. Derfor foreslås det, at de to perioder fastsættes individuelt.</p>\r\n<p class=\"Overskriftstekst3\" style=\"text-align: left;\">2.1.3. De foreslåede salgs- og anvendelsesperioder</p>\r\n<p class=\"NormalInd\">Ved en afvejning af hensyn til sikkerheden, velfærden for mennesker og dyr, erhvervsinteresser og mulighederne for at håndhæve reglerne, foreslås det, at salgsperioden indskrænkes til perioden fra 15. december til og med 31. december, og at anvendelsesperioden indskrænkes til perioden fra 27. december til og med 1. januar.</p>\r\n<p class=\"Overskriftstekst3\" style=\"text-align: left;\">2.2. Omkostninger i forbindelse med eksterne tekniske undersøgelser</p>\r\n<p class=\"Overskriftstekst2\" style=\"text-align: left;\">2.2.1. Gældende ret</p>\r\n<p class=\"NormalInd\">I henhold til de nugældende regler kan Sikkerhedsstyrelsen og kommunalbestyrelsen udtage prøver af fyrværkeriartikler og andre pyrotekniske artikler og underkaste disse en teknisk undersøgelse. Omkostningerne for disse undersøgelser dækkes af den, som fremstiller eller indfører fyrværkeriartikler eller andre pyrotekniske artikler. Der opkræves således betaling for alle tekniske undersøgelser, uanset om der ved undersøgelsen konstateres fejl ved artiklen.</p>\r\n<p class=\"Overskriftstekst3\" style=\"text-align: left;\">2.2.2. Erhvervs- og Vækstministeriets overvejelser</p>\r\n<p class=\"NormalInd\">På det generelle produktsikkerhedsområde opkræves der alene udgifter i forbindelse med sagkyndige erklæringer, når den sagkyndige erklæring er nødvendig til afgørelse af, om et påbud eller et forbud skal meddeles. Sikkerhedsstyrelsens udgifter til sagkyndig erklæring kan her kræves refunderet af den, som har fået meddelt et påbud eller et forbud.</p>\r\n<p class=\"Overskriftstekst3\" style=\"text-align: left;\">2.2.3. Den foreslåede ændring af omkostninger i forbindelse med eksterne tekniske undersøgelser</p>\r\n<p class=\"NormalInd\">Med forslaget ændres reglerne, således at det som udgangspunkt er Sikkerhedsstyrelsen eller kommunalbestyrelsen, der afholder omkostninger til eksterne tekniske undersøgelser, der skønnes nødvendige for afgørelsen af, om der skal foretages indgreb. Omkostningerne kan dog overvæltes på den, der får meddelt et påbud eller forbud. Med forslaget er det således kun den, der får meddelt et påbud eller et forbud, der har omkostninger ved markedsovervågningen, mens omkostninger til eksterne tekniske undersøgelser, der ikke fører til en afgørelse om påbud eller forbud, dækkes af Sikkerhedsstyrelsen eller kommunalbestyrelsen. Det bemærkes i den forbindelse, at for kommunalbestyrelsen er der tale om en valgfri mulighed for at gennemføre test.</p>\r\n<p class=\"NormalInd\">Ændringen sker med henblik på øget regelefterlevelse samt for at ensrette reglerne med det generelle produktsikkerhedsområde, således at virksomheder behandles mere ens, uanset hvilke regler deres produkttype er omfattet af.</p>\r\n<p class=\"Overskriftstekst3\" style=\"text-align: left;\">2.3. Definitioner og redaktionelle ændringer</p>\r\n<p class=\"NormalInd\">Den gældende bestemmelse i § 1, stk. 3, der definerer fyrværkeri og andre pyrotekniske artikler, foreslås ophævet. Fyrværkeri og andre pyrotekniske artikler er defineret i Europa-Parlamentets og Rådets direktiv 2013/29/EU af 12. juni 2013 om harmonisering af medlemsstaternes love om tilgængeliggørelse af pyrotekniske artikler på markedet, og loven skal fortolkes i overensstemmelse med de til enhver tid gældende definitioner fastsat i direktivet med senere ændringer. Ændringen har ikke indholdsmæssig betydning.</p>\r\n<p class=\"NormalInd\">Endvidere ændres begreberne fabrikant og importør i den gældende § 4 til den, der fremstiller eller indfører fyrværkeri og andre pyrotekniske artikler. Efter den gældende bestemmelse i § 4, stk. 1, kan der for fabrikantens og importørens regning udtages prøver, som kan underkastes en teknisk undersøgelse. Betegnelsen importør har hidtil været anvendt om en, som indfører fyrværkeri til Danmark.</p>\r\n<p class=\"NormalInd\">Ifølge Europa-Parlamentets og Rådets direktiv 2013/29/EU af 12. juni 2013 om harmonisering af medlemsstaternes love om tilgængeliggørelse af pyrotekniske artikler på markedet defineres »importør« som »enhver fysisk eller juridisk person, der er etableret i Fællesskabet, og som foretager den første tilrådighedsstillelse på fællesmarkedet af en pyroteknisk artikel med oprindelse i et tredjeland som led i sin erhvervsvirksomhed«.</p>\r\n<p class=\"NormalInd\">Baggrunden for den foreslåede ændring er derfor, at direktivets definition ikke stemmer overens med den traditionelle forståelse i fyrværkeriloven, hvilket kan medføre tvivl om, hvem der omfattes af bestemmelsen.</p>\r\n<p class=\"NormalInd\">Med forslaget ændres ordlyden således, at begreberne bringes i overensstemmelse med lovens øvrige formulering, hvor der anvendes begreberne den, der fremstiller og indfører fyrværkeriartikler eller andre pyrotekniske artikler, i stedet for fabrikant og importør. Med begrebet, den der indfører fyrværkeriartikler eller andre pyrotekniske artikler, forstås den, der får fyrværkeriartikler og andre pyrotekniske artikler til Danmark.</p>\r\n<p class=\"NormalInd\">Der er desuden foretaget mindre redaktionelle ændringer, som f.eks. en præcisering af bemyndigelsesbestemmelsen i fyrværkerilovens § 5.</p>\r\n<p class=\"Overskriftstekst3\" style=\"text-align: left;\">3. Økonomiske og administrative konsekvenser for det offentlige</p>\r\n<p class=\"NormalInd\">Forslaget om ændring af hjemlen til opkrævning af omkostninger har mindre negative økonomiske konsekvenser for det offentlige, idet ændringen vil medføre, at der alene betales for omkostninger i forbindelse med eksterne tekniske undersøgelser, når der meddeles påbud eller forbud. Der vil således ikke længere blive opkrævet omkostninger for samtlige eksterne tekniske undersøgelser, hvilket vil medføre, at det offentlige selv skal betale for nogle eksterne tekniske undersøgelser. Der forventes at være tale om et mindre beløb, som afholdes inden for Sikkerhedsstyrelsens ramme.</p>\r\n<p class=\"NormalInd\">Det bemærkes, at kommunalbestyrelsen ligeledes har mulighed for at gennemføre eksterne tekniske undersøgelser efter den lovbestemmelse, der foreslås ændret. Der er tale om en valgfri opgave for kommunalbestyrelsen, idet Sikkerhedsstyrelsen bærer ansvaret for at gennemføre de eksterne tekniske undersøgelser af fyrværkeri og andre pyrotekniske artikler, der er behov for af sikkerhedsmæssige årsager. Forslaget vil ændre kommunalbestyrelsens muligheder for at opkræve omkostningerne for eksterne tekniske undersøgelser, således at kommunalbestyrelsen fremover skal bære omkostningen i forbindelse med eksterne tekniske undersøgelser, når der ikke meddeles påbud eller forbud. Der vil dog fortsat være tale om en valgfri opgave for kommunalbestyrelsen, hvorfor forslaget ikke vurderes at udløse behov for kompensation til kommunerne.</p>\r\n<p class=\"NormalInd\">Der er ingen administrative konsekvenser for det offentlige.</p>\r\n<p class=\"Overskriftstekst3\" style=\"text-align: left;\">4. Økonomiske og administrative konsekvenser for erhvervslivet m.v.</p>\r\n<p class=\"NormalInd\">Forslaget om at begrænse salgs- og anvendelsesperioden for fyrværkeri til henholdsvis perioden 15. til og med 31. december og perioden 27. december til og med 1. januar kan have negative konsekvenser for erhvervslivet, fordi dette kan føre til en reduktion i forbrugets omfang. Betydningen af forslaget for erhvervet vurderes dog ikke at være væsentlig, idet størstedelen af salg og anvendelse af fyrværkeri til forbrugere ifølge kortlægningen allerede sker i de foreslåede perioder.</p>\r\n<p class=\"NormalInd\">Forslaget om ændring af hjemlen til opkrævning af omkostninger til eksterne tekniske undersøgelser, herunder omkostninger til transport, vurderes samlet set at have positive konsekvenser for erhvervslivet, idet ændringen vil medføre, at der alene betales, når der meddeles et påbud eller forbud. Der vil således ikke længere blive opkrævet betaling for samtlige omkostninger til eksterne tekniske undersøgelser.</p>\r\n<p class=\"NormalInd\">Lovforslaget har ingen administrative konsekvenser for erhvervslivet.</p>\r\n<p class=\"Overskriftstekst3\" style=\"text-align: left;\">5. Administrative konsekvenser for borgerne</p>\r\n<p class=\"NormalInd\">Lovforslaget har ingen administrative konsekvenser for borgerne.</p>\r\n<p class=\"Overskriftstekst3\" style=\"text-align: left;\">6. Miljømæssige konsekvenser</p>\r\n<p class=\"NormalInd\">En indskrænkning af anvendelsesperioden for fyrværkeri, beregnet til anvendelse af den almindelige forbruger, forventes at kunne have en positiv effekt for miljøet, da perioden for støjgener ved anvendelsen vil blive tilsvarende reduceret.</p>\r\n<p class=\"Overskriftstekst3\" style=\"text-align: left;\">7. Forholdet til EU-retten</p>\r\n<p class=\"NormalInd\">Med den foreslåede ophævelse af definitionen af fyrværkeri og en pyroteknisk artikel i § 1, stk. 3, understreges det, at loven fortolkes i overensstemmelse med de til enhver tid gældende definitioner fastsat i Europa-Parlamentets og Rådets direktiv 2013/29/EU af 12. juni 2013 om harmonisering af medlemsstaternes love om tilgængeliggørelse af pyrotekniske artikler på markedet med senere ændringer. Lovforslaget notificeres som udkast i overensstemmelse med Europa-Parlamentets og Rådets direktiv 98/34/EF (informationsproceduredirektivet), som ændret ved direktiv 98/48/EF.</p>\r\n<p class=\"Overskriftstekst3\" style=\"text-align: left;\">8. Hørte myndigheder og organisationer m.v.</p>\r\n<p class=\"NormalInd\">Et udkast til lovforslag har i perioden fra den 31. oktober 2013 til den 29. november 2013 været sendt i høring hos følgende myndigheder og organisationer m.v.:</p>\r\n<p class=\"NormalInd\">Advokatrådet, Apollo Fyrværkeri ApS, Bright Star Fireworks A/S, Bright Star Fireworks Import A/S, Brilliant Fireworks ApS, Business Performance Institute A/S, China Native Connection ApS, Coop Danmark A/S, Cowi A/S, Danmarks Jægerforbund, Dansk Erhverv, Dansk Fyrværkeri ApS, Dansk Fyrværkeri Service ApS, Dansk Kennel Klub, Dansk Pyro Art ApS, Dansk Scene Fyrværkeri ApS, Dansk Sprængteknisk Forening (DSF), Dansk Supermarked, Danske Regioner, Datatilsynet, De Samvirkende Købmænd, Den Danske Dommerforening, DENEX A/S, DI, DR - Århus B &amp; U afdelingen, DTS, Dyrenes Beskyttelse, Dyreværns-Organisationernes Samarbejds-Organisation, Experimentarium, Fabrikken AGO A/S, Fireworks Denmark Import ApS, FKW Keller GmbH (Keller Feuerwerk), Forbrugerrådet, Force Certification A/S, Foreningen af Kommunale Beredskabschefer, Foreningen af Politidirektører i Danmark, Forsikring &amp; Pension, Frederiksberg Fyrværkeri v/Benjamin Thøfner, Fur Museum, Fyrværkeribrancheforeningen v/Karsten Nielsen, Fyrværkerieksperten A/S, Fyrværkerifabrikken Nordlys ApS, Geocenter Møns Klint A/S, Grontmij A/S, Grønlands Selvstyre, H. C. Andersen Festfyrværkeri ApS, Højen &amp; Magic Fyrværkeri ApS, Håndværksrådet, Kjeld Nørgård Jørgensen, Kommunernes Landsforening, Københavns Brandvæsen, Københavns Politi, Landbrug &amp; Fødevarer, Landsorganisationen i Danmark, LCH Fireworks A/S, MPP A/S, NFC ApS, P. Weiling &amp; co. ApS, Palby Marine A/S, Petersen/Back, PGE GmbH, Pyro Tec ApS, Retail Danmark ApS, Rigsadvokaten, Rigspolitichefen, Scanseason A/S, Svensk Fyrværkeri Import, Team Effektiv Regulering, Teatrenes Interesseorganisation, Teknologisk Institut, Tinghøjgård Fyrværkerifabrik Gram Larsen ApS, Topmark Trading ApS, Trier Festfyrværkeri ApS, Ulykkesanalysegruppen, UNI-SAFE AS, V. Parbst &amp; Søn - Eimepar A/S, VEERST KRUDTLAGER ApS, Viking Lifesaving Equipment A/S, Vulcan Fireworks A/S, Weber's Fireworks v/Thomas Rydén, Weco Pyrotechnische Fabrik Gmbh (Tyskland), Ålborg Fyrværkerifabrik ApS.</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; margin: 0cm 0cm 0cm 0cm\">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" cellspacing=\"0\" style=\"border-collapse: collapse;\" width=\"680\">\r\n                  <tr>\r\n                     <td style=\"border-left: none;border-right: none;border-top: none;border-bottom: none;\" valign=\"top\" width=\"205\"> </td>\r\n                     <td style=\"border-left: none;border-right: none;border-top: none;border-bottom: none;\" valign=\"top\" width=\"238\"> </td>\r\n                     <td style=\"border-left: none;border-right: none;border-top: none;border-bottom: none;\" valign=\"top\" width=\"238\"> </td>\r\n                  </tr>\r\n                  <tr>\r\n                     <td style=\"border-left: none;border-right: none;border-top: none;border-bottom: none;\" valign=\"top\" width=\"205\">\r\n                        <div class=\"TabelTekst2\">\r\n                           <span class=\"Italic\">9.</span> <span class=\"Italic\">Sammenfattende skema</span></div>\r\n                     </td>\r\n                     <td style=\"border-left: none;border-right: none;border-top: none;border-bottom: none;\" valign=\"top\" width=\"238\"> </td>\r\n                     <td style=\"border-left: none;border-right: none;border-top: none;border-bottom: none;\" valign=\"top\" width=\"238\"> </td>\r\n                  </tr>\r\n                  <tr>\r\n                     <td style=\"border-left: none;border-right: none;border-top: none;border-bottom: 1pt solid #000000;\" valign=\"top\" width=\"205\"> </td>\r\n                     <td style=\"border-left: none;border-right: none;border-top: none;border-bottom: 1pt solid #000000;\" valign=\"top\" width=\"238\"> </td>\r\n                     <td style=\"border-left: none;border-right: none;border-top: none;border-bottom: 1pt solid #000000;\" valign=\"top\" width=\"238\"> </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"205\"> </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"238\">\r\n                        <div class=\"TabelTekst2\">Positive konsekvenser/mindre udgifter</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"238\">\r\n                        <div class=\"TabelTekst2\">Negative konsekvenser/merudgifter</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: none;\" valign=\"top\" width=\"205\">\r\n                        <div class=\"TabelTekst2\">Økonomiske konsekvenser for stat, kommuner og regioner</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: none;\" valign=\"top\" width=\"238\">\r\n                        <div class=\"TabelTekst2\">Ingen.</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: none;\" valign=\"top\" width=\"238\">\r\n                        <div class=\"TabelTekst2\">Forslaget om ændring af hjemlen til opkrævning af omkostninger har negative økonomiske konsekvenser for det offentlige, idet ændringen vil medføre, at det offentlige selv må betale for nogle af de eksterne tekniske undersøgelser. Den økonomiske konsekvens estimeres til at udgøre op til maks. 500.000 kr. årligt.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: none;border-bottom: none;\" valign=\"top\" width=\"205\"> </td>\r\n                     <td style=\"border-left: 1pt solid #000000;border-right: 1pt solid #000000;border-top: none;border-bottom: none;\" valign=\"top\" width=\"238\"> </td>\r\n                     <td style=\"border-left: 1pt solid #000000;border-right: 1pt solid #000000;border-top: none;border-bottom: none;\" valign=\"top\" width=\"238\"> </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: none;border-bottom: 1pt solid #000000;\" valign=\"top\" width=\"205\"> </td>\r\n                     <td style=\"border-left: 1pt solid #000000;border-right: 1pt solid #000000;border-top: none;border-bottom: 1pt solid #000000;\" valign=\"top\" width=\"238\"> </td>\r\n                     <td style=\"border-left: 1pt solid #000000;border-right: 1pt solid #000000;border-top: none;border-bottom: 1pt solid #000000;\" valign=\"top\" width=\"238\">\r\n                        <div class=\"TabelTekst2\">Kommunalbestyrelsen har ligeledes mulighed for at gennemføre eksterne tekniske undersøgelser. Det er en valgfri opgave for kommunalbestyrelsen. Forslaget vil ændre kommunalbestyrelsens muligheder for at opkræve omkostningerne, således at kommunalbestyrelsen fremover skal betale, når der ikke meddeles påbud eller forbud. Da det er en valgfri opgave vurderes forslaget ikke at medføre negative konsekvenser for kommunerne.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"205\">\r\n                        <div class=\"TabelTekst2\">Administrative konsekvenser for stat, kommuner og regioner</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"238\">\r\n                        <div class=\"TabelTekst2\">Ingen.</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"238\">\r\n                        <div class=\"TabelTekst2\">Ingen.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"205\">\r\n                        <div class=\"TabelTekst2\">Økonomiske konsekvenser for erhvervslivet m.v.</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"238\">\r\n                        <div class=\"TabelTekst2\">Forslaget om ændring af hjemlen til opkrævning af omkostninger til eksterne tekniske undersøgelser kan samlet set have positive virkninger for erhvervslivet, idet ændringen vil medføre, at der alene betales, når der meddeles et påbud eller forbud. Der vil således ikke længere blive opkrævet betaling for samtlige omkostninger til eksterne tekniske undersøgelser.</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"238\">\r\n                        <div class=\"TabelTekst2\">Forslaget om at begrænse salgs- og anvendelsesperioden for fyrværkeri til henholdsvis perioden 15. til og med 31. december og perioden 27. december til og med 1. januar kan have negative konsekvenser for erhvervslivet. Betydningen af forslaget vurderes dog at være begrænset, idet størstedelen af salg og anvendelse af fyrværkeri til forbrugere ifølge kortlægningen allerede sker i de foreslåede perioder.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"205\">\r\n                        <div class=\"TabelTekst2\">Administrative konsekvenser for erhvervslivet</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"238\">\r\n                        <div class=\"TabelTekst2\">Ingen.</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"238\">\r\n                        <div class=\"TabelTekst2\">Ingen.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"205\">\r\n                        <div class=\"TabelTekst2\">Miljømæssige konsekvenser</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"238\">\r\n                        <div class=\"TabelTekst2\">En indskrænkning af anvendelsesperioden for fyrværkeri, beregnet til anvendelse af den almindelige forbruger, forventes at kunne have en positiv effekt for miljøet, da perioden for støjgener ved anvendelsen vil blive tilsvarende reduceret.</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"238\">\r\n                        <div class=\"TabelTekst2\">Ingen.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"205\">\r\n                        <div class=\"TabelTekst2\">Administrative konsekvenser for borgerne</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"238\">\r\n                        <div class=\"TabelTekst2\">Ingen.</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"238\">\r\n                        <div class=\"TabelTekst2\">Ingen.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"205\">\r\n                        <div class=\"TabelTekst2\">Forholdet til EU-retten</div>\r\n                     </td>\r\n                     <td colspan=\"2\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"476\">\r\n                        <div class=\"TabelTekst2\">Lovforslaget notificeres som udkast i overensstemmelse med Europa-Parlamentets og Rådets direktiv 98/34/EF (informationsproceduredirektivet), som ændret ved direktiv 98/48/EF.</div>\r\n                     </td>\r\n                  </tr>\r\n                  <tr>\r\n                     <td style=\"border-left: none;border-right: none;border-top: 1pt solid #000000;border-bottom: none;\" valign=\"top\" width=\"205\"> </td>\r\n                     <td colspan=\"2\" style=\"border-left: none;border-right: none;border-top: 1pt solid #000000;border-bottom: none;\" valign=\"top\" width=\"476\"> </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p class=\"KapitelOverskrift2\">Bemærkninger til lovforslagets enkelte bestemmelser</p>\r\n<p class=\"Overskriftstekst3\">Til § 1</p>\r\n<p class=\"Overskriftsnummer2\" style=\"text-align: left;\">Til nr. 1</p>\r\n<p class=\"NormalInd\">Der foreslås, at den gældende bestemmelse i lovens § 1, stk. 3, ophæves. Fyrværkeri og andre pyrotekniske artikler er defineret i Europa-Parlamentets og Rådets direktiv 2013/29/EU af 12. juni 2013 om harmonisering af medlemsstaternes love om tilgængeliggørelse af pyrotekniske artikler på markedet, og loven skal fortolkes i overensstemmelse med de til enhver tid gældende definitioner fastsat i direktivet med senere ændringer. Ændringen har ikke indholdsmæssig betydning.</p>\r\n<p class=\"Overskriftsnummer2\" style=\"text-align: left;\">Til nr. 2</p>\r\n<p class=\"NormalInd\">Efter den gældende bestemmelse i fyrværkerilovens § 2, stk. 3, må fyrværkeri beregnet til anvendelse af forbrugere sælges i detailsalg i perioden fra 1. december til og med 31. december. Som følge af den foreslåede ændring af anvendelsesperioden foreslås det, at salgsperioden for fyrværkeri beregnet til anvendelse af forbrugere indskrænkes til perioden fra 15. december til og med 31. december.</p>\r\n<p class=\"NormalInd\">En indskrænkning af anvendelsesperioden, som foreslået i forslagets § 1, nr. 3, vil betyde, at der i december vil være en periode, hvor det er muligt for forbrugere at købe fyrværkeri, selv om fyrværkeriet først må anvendes i perioden fra 27. december til og med 1. januar.</p>\r\n<p class=\"NormalInd\">For at sikre at perioden, hvor der sælges fyrværkeri, uden at dette må anvendes, bliver så kort som mulig, foreslås det, at salgsperioden også indskrænkes. Der er ved fastsættelsen af den foreslåede salgsperiode foretaget en afvejning, således at salgsperioden kun indskrænkes i det omfang, det er sikkerhedsmæssigt forsvarligt i forhold til distribution og salg af fyrværkeri.</p>\r\n<p class=\"NormalInd\">Sikkerhedsstyrelsens analyse viser, at der ikke vil være væsentlige ændringer i sikkerhedsrisikoen i forhold til i dag, idet perioden afspejler, hvordan distributionen og salget allerede foregår. Der henvises til de almindelige bemærkningers punkt 2.1.</p>\r\n<p class=\"NormalInd\">Ved en afvejning af hensyn til sikkerheden, erhvervsinteresser og mulighederne for at håndhæve reglerne, er det fundet hensigtsmæssigt, at salgsperioden indskrænkes til perioden fra 15. december til og med 31. december.</p>\r\n<p class=\"Overskriftsnummer2\" style=\"text-align: left;\">Til nr. 3</p>\r\n<p class=\"NormalInd\">Efter den gældende bestemmelse i fyrværkerilovens § 2, stk. 4, må fyrværkeri beregnet til anvendelse af forbrugere anvendes i perioden fra 1. december til 5. januar. På baggrund af Sikkerhedsstyrelsens analyser og hensynet til mennesker og dyr foreslås det, at anvendelsesperioden for fyrværkeri beregnet til anvendelse af forbrugere indskrænkes til perioden fra 27. december til og med 1. januar.</p>\r\n<p class=\"NormalInd\">Sikkerhedsstyrelsen har kortlagt forbrugernes anvendelse af fyrværkeri. Af kortlægningen fremgår det, at den foreslåede indskrænkning af anvendelsesperioden i høj grad vil afspejle den måde, hvorpå anvendelsen af fyrværkeri foregår i dag.</p>\r\n<p class=\"NormalInd\">Den foreslåede ændring af anvendelsesperioden vil i forhold til gældende ret betyde, at perioderne fra 1. til 26. december samt fra 2. til 5. januar bliver friholdt fra anvendelse af fyrværkeri, og dermed kan generne for mennesker og dyr begrænses til seks dage omkring nytåret. Ud fra kortlægningen af salgs- og anvendelsesperioden for fyrværkeri til forbrugerne forventes det ikke, at der vil være væsentlige økonomiske konsekvenser for erhvervslivet ved en anvendelsesperiode, som er afkortet til seks dage. Størstedelen af forbrugernes anvendelse foregår således også i dag mellem jul og nytår.</p>\r\n<p class=\"Overskriftsnummer2\" style=\"text-align: left;\">Til nr. 4 og 5</p>\r\n<p class=\"NormalInd\">De foreslåede ændringer er konsekvensrettelser af de ændringer, der blev foretaget ved lov nr. 1600 af 20. december 2006 om ændring af lov om fyrværkeri og andre pyrotekniske artikler og beredskabsloven. Ved en fejl er disse ændringer ikke tidligere blevet rettet.</p>\r\n<p class=\"Overskriftsnummer2\" style=\"text-align: left;\">Til nr. 6</p>\r\n<p class=\"NormalInd\">Den gældende § 4, stk. 1, indeholder hjemmel til, at Sikkerhedsstyrelsen og kommunalbestyrelsen til enhver tid uden retskendelse mod behørig legitimation har adgang til virksomheder, der fremstiller, herunder monterer, indfører, opbevarer eller forhandler fyrværkeri eller andre pyrotekniske artikler.</p>\r\n<p class=\"NormalInd\">Bestemmelsen indeholder desuden hjemmel til, at myndighederne i forbindelse hermed for fabrikantens eller importørens regning kan udtage prøver af fyrværkeriartikler og andre pyrotekniske artikler og underkaste disse en teknisk undersøgelse.</p>\r\n<p class=\"NormalInd\">Den foreslåede bestemmelse er en videreførelse af den gældende § 4, stk. 1, for så vidt angår Sikkerhedsstyrelsens og kommunalbestyrelsens adgang uden retskendelse og mulighed for at udtage prøver af fyrværkeriartikler og andre pyrotekniske artikler. Udtagelsen sker med henblik på eksterne tekniske undersøgelser eller til brug for kontrol af f.eks. mærkning. Den, der fremstiller eller indfører fyrværkeriartikler eller andre pyrotekniske artikler, afholder omkostningerne ved prøveudtagningen.</p>\r\n<p class=\"NormalInd\">Med forslaget ændres bestemmelsen således, at hjemlen til opkrævning af omkostninger for eksterne tekniske undersøgelser af fyrværkeriartikler og andre pyrotekniske artikler udgår. Denne hjemmel vil i stedet fremgå af den nye bestemmelse i stk. 3.</p>\r\n<p class=\"NormalInd\">Endeligt ændres begreberne fabrikant og importør til den, der fremstiller og indfører fyrværkeri og andre pyrotekniske artikler. Der henvises til de almindelige bemærkningers punkt 2.3.</p>\r\n<p class=\"Overskriftsnummer2\" style=\"text-align: left;\">Til nr. 7</p>\r\n<p class=\"NormalInd\">Den gældende § 4, stk. 1, indeholder hjemmel til, at Sikkerhedsstyrelsen og kommunalbestyrelsen i forbindelse med deres adgang til virksomheder, der fremstiller, herunder monterer, indfører, opbevarer eller forhandler fyrværkeri eller andre pyrotekniske artikler for fabrikantens eller importørens regning kan udtage prøver af fyrværkeriartikler og andre pyrotekniske artikler og underkaste disse en teknisk undersøgelse. Bestemmelsen indeholder dermed hjemmel til, at alle tekniske undersøgelser kan ske for fabrikantens eller importørens regning, uanset om undersøgelsen resulterer i en afgørelse om påbud eller forbud eller ej.</p>\r\n<p class=\"NormalInd\">I det nye <span class=\"Italic\">stk. 2 </span>præciseres det, for hvis regning der kan udtages fyrværkeri og andre pyrotekniske artikler. Bestemmelsen er en videreførelse af den gældende § 4, stk. 1, som havde til formål at kontrollere de, der fremstiller eller indfører fyrværkeri eller andre pyrotekniske artikler. Prøveudtagningen sker således for disses regning, også selvom prøveudtagningen sker i detailleddet. Ved prøveudtagning i detailleddet må Sikkerhedsstyrelsen eller kommunalbestyrelsen godtgøre detailleddet indkøbsprisen for de udtagne prøver og senere opkræve dette beløb hos den, der fremstiller eller indfører.</p>\r\n<p class=\"NormalInd\">Endeligt ændres begreberne fabrikant og importør til den, der fremstiller og indfører fyrværkeri og andre pyrotekniske artikler. Der henvises til de almindelige bemærkningers punkt 2. 3.</p>\r\n<p class=\"NormalInd\">Hjemlen til opkrævning af omkostninger for eksterne tekniske undersøgelser som følge af den foreslåede formulering vil i stedet fremgå af et nyt stk. 3.</p>\r\n<p class=\"NormalInd\">Med det foreslåede <span class=\"Italic\">stk. 3</span>, vil omkostninger for tekniske undersøgelser af fyrværkeri og andre pyrotekniske artikler kun kunne opkræves for eksterne tekniske undersøgelser, som resulterer i et påbud eller et forbud. Opkrævningen af omkostninger til eksterne tekniske undersøgelser på fyrværkeriområdet vil herefter i det væsentlige svare til opkrævningen for udgifter til sagkyndige erklæringer i henhold til det generelle produktsikkerhedsområde.</p>\r\n<p class=\"NormalInd\">Med den foreslåede bestemmelse vil det som udgangspunkt være Sikkerhedsstyrelsen eller kommunalbestyrelsen, der afholder omkostninger til eksterne tekniske undersøgelser, der skønnes nødvendige for afgørelsen af, om der skal foretages indgreb. Omkostningerne overvæltes på den, der får meddelt et påbud eller forbud på baggrund af undersøgelsen. Med forslaget er det således kun den, der får meddelt et påbud eller et forbud, der har omkostninger ved markedsovervågningen, mens omkostninger til eksterne tekniske undersøgelser, der ikke fører til en afgørelse om påbud eller forbud, dækkes af Sikkerhedsstyrelsen eller kommunalbestyrelsen. I omkostningerne til eksterne tekniske undersøgelser indgår som hidtil omkostningerne til transport af fyrværkeri og andre pyrotekniske artikler til et testlaboratorium. Dette forventes at være et incitament til at overholde reglerne. Derfor forventes den foreslåede ændring at medføre en øget regelefterlevelse.</p>\r\n<p class=\"Overskriftsnummer2\" style=\"text-align: left;\">Til nr. 8</p>\r\n<p class=\"NormalInd\">Den gældende § 5 indeholder hjemmel til, at erhvervs- og vækstministeren kan fastsætte regler om, at omkostninger ved undersøgelser efter fyrværkerilovens § 1, stk. 5, og § 4, stk. 1, og afprøvninger og godkendelser efter § 3, stk. 1, nr. 3, 10 og 12, afholdes af ansøgeren.</p>\r\n<p class=\"NormalInd\">Den gældende bestemmelse er løbende ændret blandt andet ved indsættelse af nye henvisninger, hvilket har medført, at den gældende bestemmelse ikke er klar og præcis. Nyaffattelsen af bestemmelsen sker således med henblik på at præcisere bestemmelsen og som følge af den foreslåede ændring af § 4, stk. 1, og det nyindsatte § 4, stk. 3.</p>\r\n<p class=\"NormalInd\">Endvidere er henvisningen til lovens § 1, stk. 5, fjernet, idet hjemlen til at opkræve gebyrer ved tekniske undersøgelser i forbindelse med ansøgning om en virksomhedsgodkendelse, jf. fyrværkerilovens § 1, stk. 1, allerede fremgår af den gældende § 1, stk. 5. Der er derudover ikke indholdsmæssige ændringer i forhold til den gældende § 5.</p>\r\n<p class=\"NormalInd\">Efter den gældende § 5 er der hjemmel til, at erhvervs- og vækstministeren kan fastsætte regler om omkostninger i forbindelse med prøvninger og godkendelse af fyrværkeri og andre pyrotekniske artikler efter fyrværkerilovens § 3, stk. 1, nr. 3. Bestemmelsen videreføres i <span class=\"Italic\">nr. 1</span>.</p>\r\n<p class=\"NormalInd\">Tidligere blev fyrværkeriartikler til det danske marked godkendt af Sikkerhedsstyrelsen. Ved Europa-Parlamentets og Rådets direktiv 2007/23/EF af 23. maj 2007 om markedsføring af pyrotekniske artikler, blev der i EU-retten fastsat regler om godkendelse af fyrværkeriartikler og andre pyrotekniske artikler. Fyrværkeri eller andre pyrotekniske artikler skal derfor nu godkendes af et særligt bemyndiget organ, hvorefter kun fyrværkeri eller andre pyrotekniske artikler, der er godkendt af et sådant bemyndiget organ, må markedsføres.</p>\r\n<p class=\"NormalInd\">Bestemmelsens sigte er således at fastslå, at udgifterne til godkendelse af fyrværkeri eller andre pyrotekniske artikler bliver afholdt af ansøgeren.</p>\r\n<p class=\"NormalInd\">I henhold til den gældende § 5 kan erhvervs- og vækstministeren fastsætte regler om, at omkostninger i forbindelse med afprøvninger og godkendelser efter § 3, stk. 1, nr. 10, afholdes af ansøger. Den gældende bemyndigelse giver ministeren mulighed for at fastsætte regler om omkostninger i forbindelse med kontrol af transportklassifikationer af fyrværkeri og andre pyrotekniske artikler, der opbevares eller fremstilles. Bestemmelsen videreføres i <span class=\"Italic\">nr. 2</span>.</p>\r\n<p class=\"NormalInd\">Da godkendelsen af transportklassifikationer efter international praksis ikke nødvendigvis sker på basis af fysiske tests, anses det for nødvendigt, at der er mulighed for at kræve dokumentation for korrektheden af fyrværkeriets transportklassifikation i form af behørig dokumentation for gennemførte prøvninger. Dette skal sikre, at der ikke opbevares fyrværkeri, der er farligere end forudsat ved fastsættelsen af afstandskravene til oplaget. Bemyndigelsen medfører, at der i den forbindelse kan fastsættes regler om, at omkostningerne i forbindelse med den pågældende kontrol afholdes af den, der opbevarer eller fremstiller fyrværkeriartikler eller andre pyrotekniske artikler.</p>\r\n<p class=\"NormalInd\">I medfør af den gældende § 5 har erhvervs- og vækstministeren hjemmel til at fastsætte regler om omkostninger i forbindelse med afprøvninger og godkendelser i henhold til fyrværkerilovens § 3, stk. 1, nr. 12. Den pågældende bemyndigelse giver mulighed for, at der kan fastsættes regler om afholdelse af omkostninger for brandvagt og til foranstaltninger, der er nødvendige for at forebygge eller formindske brandfare og til at sikre forsvarlige rednings- og slukningsmuligheder i tilfælde af brand ved opbevaring, anvendelse, håndtering og fremstilling af fyrværkeri og andre pyrotekniske artikler. Bestemmelsen videreføres i <span class=\"Italic\">nr. 3</span>.</p>\r\n<p class=\"NormalInd\">Bestemmelsen tænkes blandt andet anvendt som bemyndigelse til at kræve dækning af kommunalbestyrelsens omkostninger ved placering af brandvagt i forbindelse med anvendelse af fyrværkeri og andre pyrotekniske artikler.</p>\r\n<p class=\"NormalInd\">En tilsvarende hjemmel fremgår af beredskabslovens § 35, stk. 4. Det findes imidlertid nødvendigt, at muligheden herfor tydeligt fremgår af lov om fyrværkeri og andre pyrotekniske artikler, således at reglerne på fyrværkeriområdet reguleres i en lov.</p>\r\n<p class=\"NormalInd\">I medfør af den gældende § 5 kan erhvervs- og vækstministeren fastsætte regler om omkostninger ved undersøgelser efter den gældende § 4, stk. 1. Bestemmelsen foreslås videreført i <span class=\"Italic\">nr. 4 </span>dog således, at formuleringen tilpasses den foreslåede ændring af fyrværkerilovens § 4, stk. 1. Henvisningen ændres derfor til § 4, stk. 3, ligesom det tilføjes, at omkostningerne skal afholdes af den, som har fået meddelt et påbud eller forbud.</p>\r\n<p class=\"NormalInd\">Den foreslåede bestemmelse giver mulighed for, at erhvervs- og vækstministeren kan fastsætte nærmere regler om administration, fordeling m.v. i forbindelse med opkrævning af omkostningerne til eksterne tekniske undersøgelser.</p>\r\n<p class=\"Overskriftsnummer2\" style=\"text-align: left;\">Til nr. 9</p>\r\n<p class=\"NormalInd\">Den foreslåede ændring er en konsekvens af ændringslovforslagets § 1, nr. 7.</p>\r\n<p class=\"Overskriftstekst3\">Til § 2</p>\r\n<p class=\"NormalInd\">Det foreslås, at loven træder i kraft den 1. juli 2014.</p>\r\n<p class=\"NormalInd\">Ved en ikrafttræden af loven den 1. juli 2014 bliver det muligt for erhvervslivet at tilrettelægge salget og leveringen fra nytåret 2014/2015.</p>\r\n<p class=\"Overskriftstekst3\">Til § 3</p>\r\n<p class=\"NormalInd\">Den gældende lov om fyrværkeri og andre pyrotekniske artikler gælder ikke for Færøerne og Grønland, men kan ved kongelig anordning sættes i kraft for Grønland med de ændringer, som de grønlandske forhold tilsiger.</p>\r\n<p class=\"NormalInd\">Det foreslås derfor, at lovforslaget kan sættes i kraft for Grønland ved kongelig anordning med de ændringer, som de grønlandske forhold tilsiger.</p><hr class=\"BilagStreg\" />\r\n<p class=\"Bilag\">Bilag 1</p>\r\n<p class=\"BilagTekst\">Lovforslaget sammenholdt med gældende lov</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; margin: 0cm 0cm 0cm 0cm\">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" cellspacing=\"0\" style=\"border-collapse: collapse;\" width=\"680\">\r\n                  <tr>\r\n                     <td style=\"\" valign=\"top\" width=\"333\"> </td>\r\n                     <td style=\"\" valign=\"top\" width=\"15\"> </td>\r\n                     <td style=\"\" valign=\"top\" width=\"333\"> </td>\r\n                  </tr>\r\n                  <tr>\r\n                     <td style=\"text-align: center\" valign=\"top\" width=\"333\">\r\n                        <div class=\"TabelTekst2\">\r\n                           <span class=\"Italic\">Gældende formulering</span>\r\n                        </div>\r\n                     </td>\r\n                     <td style=\"\" valign=\"top\" width=\"15\"> </td>\r\n                     <td style=\"text-align: center\" valign=\"top\" width=\"333\">\r\n                        <div class=\"TabelTekst2\">\r\n                           <span class=\"Italic\">Lovforslaget</span>\r\n                        </div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"333\"> </td>\r\n                     <td style=\"\" valign=\"top\" width=\"15\"> </td>\r\n                     <td style=\"\" valign=\"top\" width=\"333\"> </td>\r\n                  </tr>\r\n                  <tr>\r\n                     <td style=\"\" valign=\"top\" width=\"333\"> </td>\r\n                     <td style=\"\" valign=\"top\" width=\"15\"> </td>\r\n                     <td style=\"text-align: center\" valign=\"top\" width=\"333\">\r\n                        <div class=\"TabelTekst2\">\r\n                           <span class=\"Bold\">§ 1</span>\r\n                        </div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"333\"> </td>\r\n                     <td style=\"\" valign=\"top\" width=\"15\"> </td>\r\n                     <td style=\"\" valign=\"top\" width=\"333\"> </td>\r\n                  </tr>\r\n                  <tr>\r\n                     <td style=\"\" valign=\"top\" width=\"333\"> </td>\r\n                     <td style=\"\" valign=\"top\" width=\"15\"> </td>\r\n                     <td style=\"\" valign=\"top\" width=\"333\">\r\n                        <div class=\"NormalInd\">I lov om fyrværkeri og andre pyrotekniske artikler, jf. lovbekendtgørelse nr. 363 af 9. april 2013, foretages følgende ændringer:</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"333\"> </td>\r\n                     <td style=\"\" valign=\"top\" width=\"15\"> </td>\r\n                     <td style=\"\" valign=\"top\" width=\"333\"> </td>\r\n                  </tr>\r\n                  <tr>\r\n                     <td style=\"\" valign=\"top\" width=\"333\">\r\n                        <div class=\"NormalInd\">\r\n                           <span class=\"Bold\">§ 1.</span> (. . .)</div>\r\n                        <div class=\"NormalInd\">\r\n                           <span class=\"Italic\">Stk. 2.</span> (. . .)</div>\r\n                     </td>\r\n                     <td style=\"\" valign=\"top\" width=\"15\"> </td>\r\n                     <td style=\"\" valign=\"top\" width=\"333\"> </td>\r\n                  </tr>\r\n                  <tr>\r\n                     <td style=\"\" valign=\"top\" width=\"333\">\r\n                        <div class=\"NormalInd\">\r\n                           <span class=\"Italic\">Stk. 3.</span> Ved fyrværkeri i denne lov forstås pyrotekniske artikler, der er konstrueret til at tjene et formål af underholdningsmæssig karakter. Ved pyrotekniske artikler forstås artikler, der indeholder stoffer eller en blanding af stoffer, som er fremstillet med henblik på at frembringe en effekt i form af lys, lyd, varme, gas eller røg eller en kombination af disse, som følge af ikkedetonerende, selvforbrændende, eksoterme, kemiske reaktioner.</div>\r\n                        <div class=\"NormalInd\">\r\n                           <span class=\"Italic\">Stk. 4-6.</span> (. . .)</div>\r\n                     </td>\r\n                     <td style=\"\" valign=\"top\" width=\"15\"> </td>\r\n                     <td style=\"\" valign=\"top\" width=\"333\">\r\n                        <div class=\"TabelTekst2\">\r\n                           <span class=\"Bold\">1.</span> <span class=\"Italic\">§ 1, stk. 3, </span>ophæves.</div>\r\n                        <div class=\"NormalInd\">Stk. 4-6 bliver herefter stk. 3-5.</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"333\"> </td>\r\n                     <td style=\"\" valign=\"top\" width=\"15\"> </td>\r\n                     <td style=\"\" valign=\"top\" width=\"333\"> </td>\r\n                  </tr>\r\n                  <tr>\r\n                     <td style=\"\" valign=\"top\" width=\"333\">\r\n                        <div class=\"NormalInd\">\r\n                           <span class=\"Bold\">§ 2.</span> (. . .)</div>\r\n                        <div class=\"NormalInd\">\r\n                           <span class=\"Italic\">Stk. 2.</span> (. . .)</div>\r\n                     </td>\r\n                     <td style=\"\" valign=\"top\" width=\"15\"> </td>\r\n                     <td style=\"\" valign=\"top\" width=\"333\"> </td>\r\n                  </tr>\r\n                  <tr>\r\n                     <td style=\"\" valign=\"top\" width=\"333\">\r\n                        <div class=\"NormalInd\">\r\n                           <span class=\"Italic\">Stk. 3.</span> Fyrværkeri beregnet til anvendelse af forbrugere må kun sælges i detailsalg i perioden 1.  31. december.</div>\r\n                     </td>\r\n                     <td style=\"\" valign=\"top\" width=\"15\"> </td>\r\n                     <td style=\"\" valign=\"top\" width=\"333\">\r\n                        <div class=\"TabelTekst2\">\r\n                           <span class=\"Bold\">2.</span> I <span class=\"Italic\">§ 2, stk. 3, </span>ændres »1.-31. december« til: »15.-31. december«.</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"333\">\r\n                        <div class=\"NormalInd\">\r\n                           <span class=\"Italic\">Stk. 4.</span> Fyrværkeri beregnet til anvendelse af forbrugere må kun anvendes i perioden 1. december  5. januar.</div>\r\n                        <div class=\"NormalInd\">\r\n                           <span class=\"Italic\">Stk. 5.</span> (. . .)</div>\r\n                     </td>\r\n                     <td style=\"\" valign=\"top\" width=\"15\"> </td>\r\n                     <td style=\"\" valign=\"top\" width=\"333\">\r\n                        <div class=\"TabelTekst2\">\r\n                           <span class=\"Bold\">3.</span> I <span class=\"Italic\">§ 2, stk. 4, </span>ændres »1. december-5. januar« til: »27. december-1. januar«.</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"333\"> </td>\r\n                     <td style=\"\" valign=\"top\" width=\"15\"> </td>\r\n                     <td style=\"\" valign=\"top\" width=\"333\"> </td>\r\n                  </tr>\r\n                  <tr>\r\n                     <td style=\"\" valign=\"top\" width=\"333\">\r\n                        <div class=\"NormalInd\">\r\n                           <span class=\"Bold\">§ 3.</span> Erhvervs- og vækstministeren kan fastsætte regler om</div>\r\n                     </td>\r\n                     <td style=\"\" valign=\"top\" width=\"15\"> </td>\r\n                     <td style=\"\" valign=\"top\" width=\"333\"> </td>\r\n                  </tr>\r\n                  <tr>\r\n                     <td style=\"\" valign=\"top\" width=\"333\">\r\n                        <div class=\"TabelTekst2\">1-11) (. . .)</div>\r\n                        <div class=\"TabelTekst2\">12) foranstaltninger, der er nødvendige for at forebygge eller formindske brandfare og til at sikre forsvarlige rednings- og slukningsmuligheder i tilfælde af brand ved opbevaring, anvendelse, håndtering og fremstilling af fyrværkeri og andre pyrotekniske artikler, herunder brandvagt i forbindelse med anvendelse af fyrværkeri,</div>\r\n                     </td>\r\n                     <td style=\"\" valign=\"top\" width=\"15\"> </td>\r\n                     <td style=\"\" valign=\"top\" width=\"333\">\r\n                        <div class=\"TabelTekst2\">\r\n                           <span class=\"Bold\">4.</span> I <span class=\"Italic\">§ 3, stk. 1, nr. 12, </span>indsættes efter »anvendelse af fyrværkeri,«: »og«.</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"333\">\r\n                        <div class=\"TabelTekst2\">13) bestemmelser, som er nødvendige for at opfylde Danmarks forpligtelser på fyrværkeriområdet i henhold til EU-retten, og</div>\r\n                     </td>\r\n                     <td style=\"\" valign=\"top\" width=\"15\"> </td>\r\n                     <td style=\"\" valign=\"top\" width=\"333\">\r\n                        <div class=\"TabelTekst2\">\r\n                           <span class=\"Bold\">5.</span> I <span class=\"Italic\">§ 3, stk. 1, nr. 13, </span>ændres »EU-retten, og« til: »EU-retten.«</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"333\"> </td>\r\n                     <td style=\"\" valign=\"top\" width=\"15\"> </td>\r\n                     <td style=\"\" valign=\"top\" width=\"333\"> </td>\r\n                  </tr>\r\n                  <tr>\r\n                     <td style=\"\" valign=\"top\" width=\"333\">\r\n                        <div class=\"NormalInd\">\r\n                           <span class=\"Bold\">§ 4.</span> Sikkerhedsstyrelsen og kommunalbestyrelsen har til enhver tid uden retskendelse mod behørig legitimation adgang til virksomheder, der fremstiller, herunder monterer, indfører, opbevarer eller forhandler fyrværkeri eller andre pyrotekniske artikler, og kan i forbindelse hermed for fabrikantens eller importørens regning udtage prøver af fyrværkeriartikler og andre pyrotekniske artikler og underkaste disse en teknisk undersøgelse.</div>\r\n                     </td>\r\n                     <td style=\"\" valign=\"top\" width=\"15\"> </td>\r\n                     <td style=\"\" valign=\"top\" width=\"333\">\r\n                        <div class=\"TabelTekst2\">\r\n                           <span class=\"Bold\">6.</span> I <span class=\"Italic\">§ 4, stk. 1, </span>ændres »for fabrikantens eller importørens regning udtage prøver af fyrværkeriartikler og andre pyrotekniske artikler og underkaste disse en teknisk undersøgelse.« til: »udtage prøver af fyrværkeriartikler og andre pyrotekniske artikler. Den, der fremstiller eller indfører fyrværkeriartikler eller andre pyrotekniske artikler, afholder omkostningerne ved prøveudtagningen.«</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"333\">\r\n                        <div class=\"NormalInd\">\r\n                           <span class=\"Italic\">Stk. 2.</span> Indehavere af en tilladelse eller godkendelse til at fremstille, herunder montere, indføre, opbevare, overdrage, erhverve eller anvende fyrværkeri eller andre pyrotekniske artikler samt forhandlere af fyrværkeri eller andre pyrotekniske artikler, som efter § 2, stk. 5, er undtaget fra kravet om tilladelse i § 2, stk. 1, har efter anmodning fra Sikkerhedsstyrelsen eller kommunalbestyrelsen pligt til at give alle oplysninger, der er nødvendige for kontrollen.</div>\r\n                     </td>\r\n                     <td style=\"\" valign=\"top\" width=\"15\"> </td>\r\n                     <td style=\"\" valign=\"top\" width=\"333\">\r\n                        <div class=\"TabelTekst2\">\r\n                           <span class=\"Bold\">7.</span> I <span class=\"Italic\">§ 4 </span>indsættes efter stk. 1 som nye stykker:</div>\r\n                        <div class=\"NormalInd\">\r\n                           <span class=\"Italic\">»Stk. 2.</span> I tilfælde, hvor prøveudtagningen i medfør af stk. 1 sker hos andre end den, der fremstiller eller indfører fyrværkeriartikler eller andre pyrotekniske artikler, godtgør Sikkerhedsstyrelsen eller kommunalbestyrelsen indkøbsprisen og opkræver beløbet hos den, der fremstiller eller indfører fyrværkeriartikler eller pyrotekniske artikler.</div>\r\n                        <div class=\"NormalInd\">\r\n                           <span class=\"Italic\">Stk. 3.</span> Der kan foretages en teknisk undersøgelse af prøver udtaget i medfør af stk. 1. Sikkerhedsstyrelsen eller kommunalbestyrelsen kan kræve omkostningerne ved eksterne tekniske undersøgelser, herunder omkostningerne til transport, refunderet af den, som har fået meddelt et påbud eller et forbud.«</div>\r\n                        <div class=\"NormalInd\">Stk. 2 bliver herefter stk. 4.</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"333\"> </td>\r\n                     <td style=\"\" valign=\"top\" width=\"15\"> </td>\r\n                     <td style=\"\" valign=\"top\" width=\"333\"> </td>\r\n                  </tr>\r\n                  <tr>\r\n                     <td style=\"\" valign=\"top\" width=\"333\">\r\n                        <div class=\"NormalInd\">\r\n                           <span class=\"Bold\">§ 5.</span> Erhvervs- og vækstministeren kan fastsætte regler om, at omkostninger ved undersøgelser efter § 1, stk. 5, og § 4, stk. 1, og afprøvninger og godkendelser efter § 3, stk. 1, nr. 3, 10 og 12, skal afholdes af ansøgeren.</div>\r\n                     </td>\r\n                     <td style=\"\" valign=\"top\" width=\"15\"> </td>\r\n                     <td style=\"\" valign=\"top\" width=\"333\">\r\n                        <div class=\"TabelTekst2\">\r\n                           <span class=\"Bold\">8.</span> <span class=\"Italic\">§ 5 </span>affattes således:</div>\r\n                        <div class=\"NormalInd\">»<span class=\"Bold\">§ 5.</span> Erhvervs- og vækstministeren kan fastsætte regler om</div>\r\n                        <div class=\"TabelTekst2\">1) omkostninger i forbindelse med prøvninger og godkendelser efter regler udstedt i medfør af § 3, stk. 1, nr. 3,</div>\r\n                        <div class=\"TabelTekst2\">2) omkostninger i forbindelse med kontrol efter regler udstedt i medfør af § 3, stk. 1, nr. 10, afholdes af den, der opbevarer eller fremstiller fyrværkeriartikler eller andre pyrotekniske artikler,</div>\r\n                        <div class=\"TabelTekst2\">3) omkostninger i forbindelse med foranstaltninger i henhold til regler udstedt i medfør af § 3, stk. 1, nr. 12, og</div>\r\n                        <div class=\"TabelTekst2\">4) omkostninger ved eksterne tekniske undersøgelser, herunder omkostninger til transport, efter § 4, stk. 3, skal afholdes af den, som har fået meddelt et påbud eller forbud.«</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"333\"> </td>\r\n                     <td style=\"\" valign=\"top\" width=\"15\"> </td>\r\n                     <td style=\"\" valign=\"top\" width=\"333\"> </td>\r\n                  </tr>\r\n                  <tr>\r\n                     <td style=\"\" valign=\"top\" width=\"333\">\r\n                        <div class=\"NormalInd\">\r\n                           <span class=\"Bold\">§ 7.</span> Med bøde eller under skærpende omstændigheder fængsel indtil 2 år straffes den, der</div>\r\n                        <div class=\"TabelTekst2\">1) overtræder § 1, stk. 1,</div>\r\n                        <div class=\"TabelTekst2\">2) overtræder § 2, stk. 1-4, eller</div>\r\n                        <div class=\"TabelTekst2\">3) tilsidesætter oplysningspligten efter § 4, stk. 2.</div>\r\n                        <div class=\"NormalInd\">\r\n                           <span class=\"Italic\">Stk. 2-3.</span> (. . .)</div>\r\n                     </td>\r\n                     <td style=\"\" valign=\"top\" width=\"15\"> </td>\r\n                     <td style=\"\" valign=\"top\" width=\"333\">\r\n                        <div class=\"TabelTekst2\">\r\n                           <span class=\"Bold\">9.</span> I <span class=\"Italic\">§ 7, stk. 1, nr. 3, </span>ændres »§ 4, stk. 2.« til: »§ 4, stk. 4.«</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"333\"> </td>\r\n                     <td style=\"\" valign=\"top\" width=\"15\"> </td>\r\n                     <td style=\"\" valign=\"top\" width=\"333\"> </td>\r\n                  </tr>\r\n                  <tr>\r\n                     <td style=\"\" valign=\"top\" width=\"333\"> </td>\r\n                     <td style=\"\" valign=\"top\" width=\"15\"> </td>\r\n                     <td style=\"text-align: center\" valign=\"top\" width=\"333\">\r\n                        <div class=\"TabelTekst2\">\r\n                           <span class=\"Bold\">§ 2</span>\r\n                        </div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"333\"> </td>\r\n                     <td style=\"\" valign=\"top\" width=\"15\"> </td>\r\n                     <td style=\"\" valign=\"top\" width=\"333\"> </td>\r\n                  </tr>\r\n                  <tr>\r\n                     <td style=\"\" valign=\"top\" width=\"333\"> </td>\r\n                     <td style=\"\" valign=\"top\" width=\"15\"> </td>\r\n                     <td style=\"\" valign=\"top\" width=\"333\">\r\n                        <div class=\"NormalInd\">Loven træder i kraft den 1. juli 2014.</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"333\"> </td>\r\n                     <td style=\"\" valign=\"top\" width=\"15\"> </td>\r\n                     <td style=\"\" valign=\"top\" width=\"333\"> </td>\r\n                  </tr>\r\n                  <tr>\r\n                     <td style=\"\" valign=\"top\" width=\"333\"> </td>\r\n                     <td style=\"\" valign=\"top\" width=\"15\"> </td>\r\n                     <td style=\"text-align: center\" valign=\"top\" width=\"333\">\r\n                        <div class=\"TabelTekst2\">\r\n                           <span class=\"Bold\">§ 3</span>\r\n                        </div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"333\"> </td>\r\n                     <td style=\"\" valign=\"top\" width=\"15\"> </td>\r\n                     <td style=\"\" valign=\"top\" width=\"333\"> </td>\r\n                  </tr>\r\n                  <tr>\r\n                     <td style=\"\" valign=\"top\" width=\"333\"> </td>\r\n                     <td style=\"\" valign=\"top\" width=\"15\"> </td>\r\n                     <td style=\"\" valign=\"top\" width=\"333\">\r\n                        <div class=\"NormalInd\">Loven gælder ikke for Færøerne og Grønland, men kan ved kongelig anordning sættes i kraft for Grønland med de ændringer, som de grønlandske forhold tilsiger.</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"Not1\" href=\"#Henvisning_Not1\">1)</a> Loven har som udkast været notificeret i overensstemmelse med Europa-Parlamentets og Rådets direktiv 98/34/EF (informationsproceduredirektivet), som ændret ved direktiv 98/48/EF.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervs- og Vækstministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2013/1 LF 111",
            "stateLabel": "Vedtaget",
            "references": [
                {
                    "shortName": "2013/1 SF.L L 111",
                    "title": "Skriftlig fremsættelse (15. januar 2014) - L 111",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 161335,
                    "eliUri": "/eli/ft/20131XX00370",
                    "externalLink": ""
                },
                {
                    "shortName": "2013/1 LSF 111",
                    "title": "Forslag til Lov om ændring af lov om fyrværkeri og andre pyrotekniske artikler\\n(Indskrænkning af salgs- og anvendelsesperiode for fyrværkeri, ændring af gebyrordning m.v.)",
                    "presentationName": "Lovforslag som fremsat",
                    "documentTypeId": 400,
                    "documentId": 161294,
                    "eliUri": "/eli/ft/201312L00111",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20131/lovforslag/l111/index.htm"
                },
                {
                    "shortName": "2013/1 BTL 111",
                    "title": "Betænkning over Forslag til lov om ændring af lov om fyrværkeri og andre pyrotekniske artikler\\n(Indskrænkning af salgs- og anvendelsesperiode for fyrværkeri, ændring af gebyrordning m.v.)",
                    "presentationName": "Betænkning  over lovforslag",
                    "documentTypeId": 420,
                    "documentId": 162071,
                    "eliUri": "/eli/ft/201314L00538",
                    "externalLink": ""
                },
                {
                    "shortName": "2013/1 LSV 111",
                    "title": "Forslag til Lov om ændring af lov om fyrværkeri og andre pyrotekniske artikler\\n(Indskrænkning af salgs- og anvendelsesperiode for fyrværkeri, ændring af gebyrordning m.v.)",
                    "presentationName": "Lovforslag som vedtaget",
                    "documentTypeId": 410,
                    "documentId": 162180,
                    "eliUri": "/eli/ft/201313L00111",
                    "externalLink": ""
                },
                {
                    "shortName": "LOV nr 267 af 25/03/2014",
                    "title": "Lov om ændring af lov om fyrværkeri og andre pyrotekniske artikler\\n(Indskrænkning af salgs- og anvendelsesperiode for fyrværkeri, ændring af gebyrordning m.v.)",
                    "presentationName": "Ændringslov",
                    "documentTypeId": 20,
                    "documentId": 162249,
                    "eliUri": "/eli/lta/2014/267",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "16/01/2014"
        },
        {
            "displayName": "Accession",
            "displayValue": "201312L00111"
        },
        {
            "displayName": "Entydig dokumentidentifikation",
            "displayValue": "BP000775"
        },
        {
            "displayName": "Dato for førstegangsindlæggelse",
            "displayValue": "16/01/2014"
        },
        {
            "displayName": "Dato for indlæggelse",
            "displayValue": "16/01/2014"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "111"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}