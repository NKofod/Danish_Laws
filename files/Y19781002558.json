{
    "id": 38592,
    "title": "Forbehold for prisstigninger i et katalog. Prisreklamer (* 1) ",
    "documentTypeId": "250",
    "isSagsforlobPeriodValid": false,
    "shortName": "UDT nr 10025 af 26/07/1978",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et møbelfirma udsendte et katalog, hvori der blev taget forbehold for  \r\n\r\n prisstigninger. Forbrugerombudsmanden tog spørgsmålet om et sådant forbehold  \r\n\r\n op til principiel overvejelse og indhentede udtalelser fra forbruger- og  \r\n\r\n erhvervsorganisationer. På baggrund heraf udtalte Ombudsmanden, at det er i  \r\n\r\n strid med markedsføringslovens § 2, stk. 1, såfremt man ikke kan erhverve de  \r\n\r\n i et katalog annoncerede varer til de opgivne priser indenfor katalogets  \r\n\r\n gyldighedsperiode. Forbehold anså Ombudsmanden for at være uden betydning,  \r\n\r\n idet forbrugerne hæfter sig ved de opgivne priser og ikke et evt. forbehold.  \r\n\r\n Han henstillede derfor, at man udlod sådanne forbehold og tydeligt i  \r\n\r\n kataloget angav, i hvilken periode dette var gyldigt. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Forbehold for prisstigninger i et katalog.  \r\n\r\n Prisreklamer (* 1) </H1>  \r\n\r\n<P></P>  \r\n\r\n<BR>  \r\n\r\n<P> <B>15. Forbehold om prisstigning i møbelkatalog</B>  </P>  \r\n\r\n<P>En forbruger klagede over, at han ikke kunne købe en stol til den pris der  \r\n\r\n var angivet i forreningens katalog, men kun til en højere pris. Som  \r\n\r\n begrundelse herfor anførte møbelforretningen, at priserne var steget siden  \r\n\r\n katalogets udgivelse, og at der i kataloget var taget forbehold over for  \r\n\r\n prisstigninger, idet der på side 2 var anført følgende: </P>  \r\n\r\n<PRE>  \r\n\r\n                  &#187;FORBEHOLD MOD PRISSTIGNINGER.  \r\n\r\n</PRE>  \r\n\r\n<P>Vi tager forbehold for prisstigninger, selv umiddelbart efter uddelingen  \r\n\r\n af kataloget. I alle priser er medregnet 15 pct. moms, 1.3.1977.&#171; </P>  \r\n\r\n<P>Under sagen blev det oplyst, at kataloget var blevet udsendt omkring 1.  \r\n\r\n marts 1977, og at klageren købte stolen i slutningen af juni 1977. Firmaet  \r\n\r\n udsendte et katalog i hvert fald een gang om året, men i nogle tilfælde dog  \r\n\r\n to gange, henholdsvis om efteråret og om foråret. </P>  \r\n\r\n<P>På baggrund af den konkrete klage tog Forbrugerombudsmanden spørgsmålet om  \r\n\r\n betydningen af et sådant forbehold op til principiel overvejelse og  \r\n\r\n indhentede en udtalelse fra Butikshandelens Fællesråd, Forbrugerrådet,  \r\n\r\n Monopoltilsynet, Provinshandelskammeret og Stormagasinernes Fællesråd. </P>  \r\n\r\n<P>Derefter udtalte Forbrugerombudsmanden følgende: </P>  \r\n\r\n<P>&#187;Ifølge markedsføringslovens § 2, stk. 1, må der ikke i  \r\n\r\n markedsføringen anvendes urigtige og/eller vildledende angivelser, som er  \r\n\r\n egnet til at påvirke efterspørgslen af varer, og efter min opfattelse er det  \r\n\r\n en overtrædelse af denne bestemmelse, såfremt det ikke er muligt for  \r\n\r\n forbrugeren at erhverve de i et katalog som det foreliggende annoncerede  \r\n\r\n varer til de opgivne priser indenfor katalogets gyldighedsperiode - men alene  \r\n\r\n til en højere pris - idet prisangivelserne i så fald er urigtige og typisk  \r\n\r\n også vil være vildledende. </P>  \r\n\r\n<P>Det må i den forbindelse anses for at være uden betydning, om selskabet  \r\n\r\n har taget forbehold for prisstigninger, idet prisangivelserne i kataloget ved  \r\n\r\n senere ændringer af priserne i forreningen er urigtige og vil virke  \r\n\r\n vildledende for forbrugerne, der må antages først og fremmest at hæfte sig  \r\n\r\n ved de i kataloget opgivne priser fremfor det tagne forbehold om,, at de  \r\n\r\n angivne priser måske ikke er gældende. </P>  \r\n\r\n<P>Da forbehold for prisstigninger som det foreliggende i relation til  \r\n\r\n markedsføringsloven er uden selvstændig retsvirkning, og da optagelsen i  \r\n\r\n katalogerne af forbeholdet er egnet til at give kunderne indtryk af, at de  \r\n\r\n nævnte forbehold gyldigt kan tages i medfør af markedsføringsloven, skal jeg  \r\n\r\n henstille, at selskabet ved eventuelle fremtidige udsendelser af kataloger af  \r\n\r\n den omhandlede art undlader at medtage sådanne forbehold. </P>  \r\n\r\n<P>Spørgsmålet om længden af et katalogs gyldighedsperiode kan give anledning  \r\n\r\n til problemer i tilfælde, hvor gyldighedsperioden ikke er angivet klart og  \r\n\r\n tydeligt i kataloget. I sådanne tilfælde må andre angivelser i kataloget, der  \r\n\r\n kan indicere længden af gyldighedsperioden, tages til hjælp. På grund af de  \r\n\r\n vanskeligheder der i så henseende kan opstå, skal jeg, uden i øvrigt hermed  \r\n\r\n at have taget stilling til, hvorvidt der med hjemmel i markedsføringsloven  \r\n\r\n kan stilles direkte krav om anførelse af gyldighedsperiodens længde,  \r\n\r\n anbefale, at selskabet ved fremtidige udsendelser af kataloget tydeligt og  \r\n\r\n klart angiver gyldighedsperiodens længde.&#171; </P>  \r\n\r\n<P>Møbelforretningen tog udtalelsen til efterretning og ville drage omsorg  \r\n\r\n for, at katalogets gyldighedsperiode for fremtiden ville blive angivet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Offentliggjort i Forbrugerombudsmandens Årsberetning 1977-1978, side  \r\n\r\n 98, nr. 15. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19781002558"
        },
        {
            "displayName": "Entydig dokumentidentifikation",
            "displayValue": "CA006527"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "10025"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "26/07/1978"
        },
        {
            "displayName": "Administrerende myndighed",
            "displayValue": "Forbrugerombudsmanden"
        },
        {
            "displayName": "Ressortministeriets journalnummer",
            "displayValue": "1977-314-265"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}