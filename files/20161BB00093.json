{
    "id": 188292,
    "title": "Forslag til folketingsbeslutning om synliggørelse af CO2-udledning fra biomasse i fjernvarmeforsyningen",
    "documentTypeId": "480",
    "isSagsforlobPeriodValid": true,
    "shortName": "2016/1 BSF 93",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 22. marts 2017 af Søren Egge Rasmussen (EL) og Maria Reumert Gjerding (EL)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om synliggørelse af CO<span class=\"Subscript\">2</span>-udledning fra biomasse i fjernvarmeforsyningen</p>\r\n<p class=\"NormalInd\">Folketinget opfordrer regeringen til at synliggøre den CO<span class=\"Subscript\">2</span>, der fra de enkelte fjernvarmeforsyninger udledes til atmosfæren fra brug af biomasse suppleret med information om biomassekildens art og oprindelse, og i hvilket omfang biomassen er omfattet af den frivillige aftale om bæredygtighedskrav i energisektoren. Informationerne skal fremgå af selskabernes hjemmesider og årsrapporter, og i den årlige nationale energistatistik tilføjes et afsnit om biomasse, hvor der nærmere redegøres for disse aspekter på nationalt plan.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Danmark gennemgår i disse år en kraftig omstilling til brug af især importeret biomasse i fjernvarmeforsyningen, samtidig med at der i stigende grad stilles spørgsmålstegn ved biomassens brug i energisektoren.</p>\r\n<p class=\"NormalInd\">Baggrunden for omstillingen er, at i henhold til de internationale klimaaftaler er brug af biomasse defineret til ikke at medføre CO<span class=\"Subscript\">2</span>-udledning. Det har dog ingen sammenhæng med virkeligheden, idet afbrænding af enhver form for biomasse naturligvis medfører CO<span class=\"Subscript\">2</span> ud af skorstenen.</p>\r\n<p class=\"NormalInd\">Senest har Danmarks Statistik i »Grønt nationalregnskab for Danmark 2014-2015« opgjort tre tal for Danmarks CO<span class=\"Subscript\">2</span>-udledning. Den officielle udledning (ifølge FN-definitionen) var i 2014 på 37,5 mio. t, men medtages CO<span class=\"Subscript\">2</span>-bidraget fra alle danske økonomiske aktiviteter, ligger udledningen på 73,1 mio. t, og medtages yderligere CO<span class=\"Subscript\">2</span> fra biomasse, ender vi på 87,8 mio. t.</p>\r\n<p class=\"NormalInd\">\r\n</p>\r\n<p class=\"NormalInd\">I forhold til 1990 er Danmarks samlede udledning fra danske økonomiske aktiviteter ikke faldet, men steget fra 65,5 mio. t til 73,1 mio. t. En stigning på knap 12 pct.</p>\r\n<p class=\"NormalInd\">\r\n</p>\r\n<p class=\"NormalInd\">Medregnes endvidere CO<span class=\"Subscript\">2</span> fra brug af biomasse, er stigningen fra 70,1 mio. t i 1990 til 87,8 mio. t. En stigning på 25 pct.</p>\r\n<p class=\"NormalInd\">\r\n</p>\r\n<p class=\"NormalInd\">Atmosfæren kender ikke forskel på CO<span class=\"Subscript\">2</span> fra kul og fra træ, og derfor vil der alt andet lige være den samme negative drivhuseffekt, uanset om den tilførte CO<span class=\"Subscript\">2</span> kommer fra fjernvarme produceret på kul eller træ. Faktisk udledes mere CO<span class=\"Subscript\">2</span> ved brug af træ, fordi det er et dårligere brændsel.</p>\r\n<p class=\"NormalInd\">Argumenterne for at tillægge biomasse værdien nul i CO<span class=\"Subscript\">2</span>-effekt er dels, at træ og anden biomasse vokser op igen og nettoeffekten dermed er nul i atmosfæren, dels, at hvis en biomassekilde ikke bruges til energiproduktion, vil den alligevel ligge og rådne og tilføre atmosfæren den samme mængde CO<span class=\"Subscript\">2</span>. Derfor hævdes det, at det ikke har nogen CO<span class=\"Subscript\">2</span>-effekt på atmosfæren, at disse biomassekilder i stedet udnyttes til energi. Disse forenklede argumenter holder dog ikke, og stort set alle eksperter erkender i dag, at der selvfølgelig er en CO<span class=\"Subscript\">2</span>-effekt, når der anvendes biomasse i energiforsyningen. Diskussionerne kører mere på, hvor meget og hvorledes effekten kan opgøres.</p>\r\n<p class=\"NormalInd\">For at dreje den anvendte biomasse i bæredygtig retning har Dansk Energi og Dansk Fjernvarme indgået en frivillig brancheaftale om sikring af bæredygtig biomasse.</p>\r\n<p class=\"NormalInd\">Med beslutningsforslaget pålægges alle fjernvarmeselskaber årligt at fremlægge information om deres forbrug af biomasse, herunder om biomassekildens art og oprindelse og i hvilket omfang biomassen er omfattet af den frivillige aftale, samt hvor megen CO<span class=\"Subscript\">2</span> biomassen har bidraget med til atmosfæren ab skorsten. Fjernvarmeselskabet kan supplere med information om, hvorvidt det mener, at den anvendte biomasse ellers ville ende som CO<span class=\"Subscript\">2</span> i atmosfæren eller igen optages som biomasse, dvs. selskabet kan supplere opgørelsen af bruttoudledningen af CO<span class=\"Subscript\">2</span> med vurderinger af størrelsen af nettoudledningen. Disse informationer kan derefter anvendes til lokal drøftelse af de anvendte biomassekilder og den lokale energistrategi generelt.</p>\r\n<p class=\"NormalInd\">Beslutningsforslaget pålægger endvidere energi-, forsynings- og klimaministeren at sikre, at der i den årlige nationale energistatistik gives de samme informationer på et aggregeret niveau og en beskrivelse af udviklingen heri, herunder også omfanget af biomasse, som falder ind under den frivillige aftale.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Søren Egge Rasmussen </span>(EL):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om synliggørelse af CO<span class=\"Subscript\">2</span>-udledning fra biomasse i fjernvarmeforsyningen.</p>\r\n<p class=\"ForslagsNummer\">(Beslutningsforslag nr. B 93)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2016/1 BF 93",
            "stateLabel": "Forkastet",
            "references": [
                {
                    "shortName": "2016/1 BSF 93",
                    "title": "Forslag til folketingsbeslutning om synliggørelse af CO2-udledning fra biomasse i fjernvarmeforsyningen",
                    "presentationName": "Beslutningsforslag som fremsat",
                    "documentTypeId": 480,
                    "documentId": 188292,
                    "eliUri": "/eli/ft/20161BB00093",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20161/beslutningsforslag/b93/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "23/03/2017"
        },
        {
            "displayName": "Accession",
            "displayValue": "20161BB00093"
        },
        {
            "displayName": "Entydig dokumentidentifikation",
            "displayValue": "AX019809"
        },
        {
            "displayName": "Dato for førstegangsindlæggelse",
            "displayValue": "23/03/2017"
        },
        {
            "displayName": "Dato for indlæggelse",
            "displayValue": "23/03/2017"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "93"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}