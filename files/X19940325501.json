{
    "id": 38727,
    "title": "Ergonomiske forhold ved champignonplukning og indretning af tekniske hjælpemidler og inventar til de personer, der udfører arbejdet samt uhensigtsmæssige arbejdsstillinger ",
    "documentTypeId": "230",
    "isSagsforlobPeriodValid": false,
    "shortName": "AFG nr 3255 af 23/06/1994",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Arbejdsministeriet har truffet afgørelse om, at arbejdet med  \r\n\r\n champignonplukning skal kunne foregå forsvarligt, og at tekniske hjælpemidler  \r\n\r\n og inventar skal være indrettet forsvarligt, så unødige fysiske belastninger  \r\n\r\n undgås </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ergonomiske forhold ved champignonplukning og  \r\n\r\n indretning af tekniske hjælpemidler og inventar til de personer, der udfører  \r\n\r\n arbejdet samt uhensigtsmæssige arbejdsstillinger </H1>  \r\n\r\n<P></P>  \r\n\r\n<P>K A/S har i skrivelser af 30. oktober l992 og 1. december 1992 klaget over  \r\n\r\n Direktoratet for Arbejdstllsynets afgørelse af 14. oktober 1992 om  \r\n\r\n ergonomiske forhold ved plukning af champignon. </P>  \r\n\r\n<P> <B>Klagens indhold</B>  </P>  \r\n\r\n<P>Det anføres til støtte for klagen blandt andet, at en opretholdelse af  \r\n\r\n påbudet alene overfor en dansk champignonproducent er konkurrenceforvridende  \r\n\r\n og strider mod EF's målsætning om et mere ensartet arbejdsmiljø. </P>  \r\n\r\n<P>Desuden anføres det, </P>  \r\n\r\n<P>- at plukning fra nederste hylde normalt foregår siddende på en  \r\n\r\n montørskammel ikke på hug eller liggende på knæ, </P>  \r\n\r\n<P>- der ikke plukkes 37 timer om ugen, idet de ansatte dels har andre  \r\n\r\n funktioner, dels har varierende deltid efter overenskomsten, </P>  \r\n\r\n<P>- de beskrevne arbejdsstillinger ikke er dækkende for de faktiske  \r\n\r\n arbejdsfunktioner. </P>  \r\n\r\n<P>Virksomheden finder det naturligt, at direktoratets afgørelse  \r\n\r\n tilsidesættes, indtil direktoratet har besigtiget arbejdsforholdene på  \r\n\r\n virksomheden. </P>  \r\n\r\n<P>I virksomhedens skrivelse af 1. december 1992 anføres det, at virksomheden  \r\n\r\n løbende udskifter sit inventar, som har en levetid på ca. 20 år. I henhold  \r\n\r\n hertil er det planen at skifte til nyt inventar i 8 rum i 1998/99 og 9 rum i  \r\n\r\n år 2002. Inventaret i de resterende 11 rum er bygget i 1990/91 og udskiftning  \r\n\r\n heraf forventes derfor i år 2010. </P>  \r\n\r\n<P>Endelig anfører virksomheden, at forsøgsstationer arbejder stærkt på at at  \r\n\r\n udvikle nye metoder til plukning af champignon. </P>  \r\n\r\n<P> <B>Sagsforløb</B>  </P>  \r\n\r\n<P>Arbejdsministeriet har sendt klagen til udtalelse i direktoratet. Det  \r\n\r\n fremgår af udtalelsen, og af sagen i øvrigt, at Kreds Fyns amt den 23. juli  \r\n\r\n 1992 har afgivet påbud til virksomheden, hvorefter virksomheden skal træffe  \r\n\r\n foranstaltninger, således at arbejdet med plukning af champignon kan udføres  \r\n\r\n sikkerheds- og sundhedsmæssigt fuldt forsvarligt, både på kort og langt sigt.  \r\n\r\n</P>  \r\n\r\n<P>Plukning af champignon foregår fra 140 cm brede hylder, der er anbragt i 5  \r\n\r\n etager over hinanden. Overkanten af hylderne er ca. 50, 112, 174, 236 og 298  \r\n\r\n cm over gulvet. Åbningen mellem hylderne er 36 cm. </P>  \r\n\r\n<P>Bortset fra nederste hylde udføres plukningen i stående stilling enten fra  \r\n\r\n gulvet eller fra en højderegulerbar arbejdsplatform. Fra nederste hylde  \r\n\r\n udføres plukningen enten siddende på hug eller liggende på knæ. Ved siddende  \r\n\r\n stilling benyttes en lille stol, hvorved rækkeafstanden er op til 70 cm. </P>  \r\n\r\n<P>I en stor del af arbejdsstillingerne kan der forekomme belastende forhold  \r\n\r\n i nakke, ryg, skulder etc. </P>  \r\n\r\n<P>Virksomheden har i skrivelse af 11. august 1992 klaget over kredsens  \r\n\r\n påbud. Til støtte for klagen anføres det, at kredsen ikke tidligere har  \r\n\r\n omtalt de problemer, der er nævnt i påbudet. </P>  \r\n\r\n<P>Virksomheden mener, at produktionsformen nøje svarer til den form, som  \r\n\r\n anvendes på andre champignongartnerier i Danmark og Europa, og at en  \r\n\r\n gennemførelse af påbudet vil medføre, at det investerings- og driftsmæssigt  \r\n\r\n ikke vil være muligt at opretholde virksomheden eller champignondriften i  \r\n\r\n Danmark. </P>  \r\n\r\n<P>I afgørelse af 14. oktober 1992 vurderer direktoratet, at der foreligger  \r\n\r\n en omfattende dokumentation for sammenhængen mellem arbejdsmiljøet og besvær  \r\n\r\n i nakke, skuldre og arm. Dokumentationen viser, at arbejde med armen i eller  \r\n\r\n over skulderhøjde og arbejde med gentagne fremadføringer eller udadføringer  \r\n\r\n af armen øger risikoen for seneskader. Endvidere er der øget risiko for  \r\n\r\n muskelbesvær ved statiske belastninger af skulder- nakkemuskulaturen ligesom  \r\n\r\n graden af foroverbøjningen af nakke har vist at øge besværet. </P>  \r\n\r\n<P>Direktoratet fastholder med hjemmel i §§ 4, 10 og 17 i arbejdsministeriets  \r\n\r\n bekendtgørelse nr. 323 af 7. juli 1983 om arbejdets udførelse kredsens påbud,  \r\n\r\n således virksomheden skal træffe de fornødne foranstaltninger ved  \r\n\r\n arbejdspladserne for plukning af champignon, således at arbejdet kan udføres  \r\n\r\n sikkerheds- og sundhedsmæssigt fuldt forsvarligt. Det skal herunder sikres,  \r\n\r\n at inventar og tekniske hjælpemidler passer til de personer, der skal benytte  \r\n\r\n dem, og at unødige fysiske belastninger samt uhensigtsmæssige  \r\n\r\n arbejdsstillinger eller bevægelser undgås. </P>  \r\n\r\n<P>Efter et nyt besøg har kredsen i sin udtalelse til direktoratet af 25.  \r\n\r\n november 1992 bemærket, at den samlede arbejdstid er 30-32 timer mod  \r\n\r\n tidligere 37 timer, og at arbejdet normalt foregår siddende ved plukning på  \r\n\r\n nederste hylde, dog vurderer kredsen stadig, at de beskrevne  \r\n\r\n arbejdsstillinger for plukkearm, ryg og nakke er dækkende for de faktiske  \r\n\r\n arbejdssituationer. </P>  \r\n\r\n<P>Direktoratet har i sin udtalelse af 21. december 1992 indstillet, at  \r\n\r\n afgørelsens fastholdes. Direktoratet har gjort opmærksom på, at der ved  \r\n\r\n fastsættelse af efterkommelsesfristen er taget højde for investeringens  \r\n\r\n størrelse og en rimelig tid til udvikling af både nye arbejdsmetoder og nyt  \r\n\r\n inventar. De af kredsen i udtalelse af 25. november 1992 oplyste  \r\n\r\n præciseringer giver ikke direktoratet anledning til at ændre sin vurdering.  \r\n\r\n</P>  \r\n\r\n<P>Direktoratet har den 29. september 1993 udtalt, at de uhensigtsmæssige og  \r\n\r\n sundhedsskadelige arbejdsstillinger, som der er påbudt at skulle træffe  \r\n\r\n foranstaltninger imod efter direktoratets opfattelse næsten udelukkende  \r\n\r\n skyldes konstruktionen af gartneriets reolsystemer, idet reolernes bredde og  \r\n\r\n afstanden mellem de enkelte hylder ikke gør det muligt at udføre arbejdet  \r\n\r\n sikkerheds- og sundhedsmæssigt fuldt forsvarligt. Bedbredden er 140 cm og  \r\n\r\n afstanden mellem hylderne er 36 cm. De fysiske belastninger er i høj grad  \r\n\r\n relateret til dette forhold. </P>  \r\n\r\n<P>I en af Branchesikkerhedsråd 10 udarbejdet branchevejledningen angives en  \r\n\r\n bedbredde på 120 cm og en afstand på mindst 40 cm mellem hylderne. </P>  \r\n\r\n<P>I sine kommentarer til vejledningen vurderer direktoratet, at bredden på  \r\n\r\n bedene højest må være 100 cm og den åbne afstand mellem bedene mindst 60 cm.  \r\n\r\n</P>  \r\n\r\n<P>Det er direktoratets vurdering, at champignonplukning ikke kan foregå  \r\n\r\n fuldt forsvarligt og således, at arbejdsmiljølovgivningens krav overholdes,  \r\n\r\n hvis gartnerierne indrettes som anført i branchevejledningen - og at  \r\n\r\n branchevejledningen heller ikke vil leve op til det, man forventer, nemlig at  \r\n\r\n vejledningen udover god og gængs praksis angiver, hvad der ud fra et  \r\n\r\n arbejdsmiljøsynspunkt vil være hensigtsmæssigt. </P>  \r\n\r\n<P>På foranledning af har ErgoConsult gennemgået Arbejdsmiljøinstituttets  \r\n\r\n rapport af 24. september 1993 om vurdering af arbejdsbelastninger ved  \r\n\r\n plukning af champignoner. </P>  \r\n\r\n<P>Ergo-Consult finder, at det er ergonomisk forsvarligt at acceptere en  \r\n\r\n indre hyldebredde på 120 cm og en afstand mellem hylderne på 40 cm, som  \r\n\r\n foreslået i udkastet tll branchevejledningen af parterne, og at en persons  \r\n\r\n kropsdimensioner ved champignonplukning ingen indflydelse har på, hvordan  \r\n\r\n arbejdspladsen indrettes, herunder at rækkeafstanden ikke vil spille nogen  \r\n\r\n rolle for arbejdets udførelse. </P>  \r\n\r\n<P>Ergo-Consults gennemgang og kritik har været forelagt for  \r\n\r\n Arbejdsmiljøinstituttet, der i skrivelse af 17. november 1993 til  \r\n\r\n direktoratet har kommenteret Ergo-Consults gennemgang. </P>  \r\n\r\n<P>Arbejdsmiljøinstituttet er uenig i konklusionerne af Ergo-Consults  \r\n\r\n gennemgang, og henviser til videnskabeligt anerkendte metoder til beregning  \r\n\r\n af kropsdimension i forhold til den ønskede rækkeafstand, som er nævnt i  \r\n\r\n Arbejdsmiljøinstituttets rapport. </P>  \r\n\r\n<P>Arbejdstilsynet accepterer kun undtagelsesvis arbejde i det  \r\n\r\n &#187;maksimale arbejdsområde&#171;, d.v.s. 55-65 cm, som Ergo-Consult finder  \r\n\r\n vil være acceptabel arbejdsafstand. </P>  \r\n\r\n<P>Ergo-Consult mener endvidere, at de i branchevejledningen foreslåede  \r\n\r\n dimensioner med 120 cm brede reoler og 40 cm mellem hver hylde giver en  \r\n\r\n indretning af arbejdspladsen, som yderligere vil nedbringe risikoen for ømhed  \r\n\r\n og irritation i nakkens, skulderens, og albuens og håndens muskulatur. </P>  \r\n\r\n<P>Arbejdsmiljøinstituttet fastholder sin vurdering af arbejdsbelastningen  \r\n\r\n ved plukning af champignoner, hvorefter at arbejdet med plukning af  \r\n\r\n champignoner er sundhedsskadeligt, hvis det udføres hele dagen. </P>  \r\n\r\n<P>Direktoratet er i skrivelse af 23. november 1993 til arbejdsministeriet  \r\n\r\n enig i Arbejdsmiljøinstituttets vurdering vedrørende arbejde med plukning af  \r\n\r\n champignoner. </P>  \r\n\r\n<P>Direktoratet har endvidere oplyst, at arbejdsministeriets bekendtgørelse  \r\n\r\n nr. 1182 af 18. december 1992 om arbejdets udførelse og arbejdsministeriets  \r\n\r\n bekendtgørelse nr. 1163 af 16. december 1992 om faste arbejdssteders  \r\n\r\n indretning begge implementerer EF-arbejdsmiljødirektiver. </P>  \r\n\r\n<P>Direktoratet har i sin udtalelse af 23. november 1993 fastholdt sin  \r\n\r\n vurdering af de arbejdsfysiologiske belastninger ved plukning af champignon.  \r\n\r\n</P>  \r\n\r\n<P>Der har været afholdt møde den 3. november 1993 mellem  \r\n\r\n Specialarbejderforbundet i Danmark, Gartneribrugets Arbejdgiverforening og  \r\n\r\n arbejdsministeren om branchevejledningen for champignondyrkning. </P>  \r\n\r\n<P>Som opfølgning herpå har Arbejdsmiljøinstituttet i skrivelse af 5.januar  \r\n\r\n 1994 på forespørgsel fra Arbejdsministeriet vurderet arbejdsstillingerne  \r\n\r\n vedrørende plukning af champignon. Af Arbejdsmiljøinstituttets skrivelse  \r\n\r\n fremgår der i det anvendte reolsystem arbejdes med en fast afstand mellem  \r\n\r\n hylderne og en fast hyldebredde. </P>  \r\n\r\n<P>Arbejdsmiljøinstituttet har vurderet, at branchevejledningens anbefaling  \r\n\r\n vedrørende bedbredde og hyldeafstand ikke er en tilstrækkelig forbedring af  \r\n\r\n arbejdspladsens indretning. Den nødvendige hyldebredde og hyldeafstand er  \r\n\r\n afhængig af plukkerens kropsdimensioner. Arbejdspladsen bør indrettes  \r\n\r\n således, at den giver mulighed for arbejde i hensigtsmæssige  \r\n\r\n arbejdsstillinger for personer indenfor normal legemshøjde. </P>  \r\n\r\n<P>Arbejdsmiljøinstituttet finder, at åbningen mellem hylderne mindst skal  \r\n\r\n være 70 cm for at give hensigtsmæssige arbejdsstillinger for personer  \r\n\r\n indenfor normal legemshøjde (150 cm - 190 cm), og at afstanden til midten af  \r\n\r\n bedet ikke må overstige 50 cm, d.v.s en hyldebredde på 100 cm, når der  \r\n\r\n plukkes fra begge sider. </P>  \r\n\r\n<P>Arbejdsmiljøinstituttet finder endvidere, at arbejdet bør tilrettelægges  \r\n\r\n således, at selve plukkearbejdet maximalt udføres 4 timer på en dag og højest  \r\n\r\n 1 time ad gangen. </P>  \r\n\r\n<P>Arbejdsmiljøinstituttet har vurderet, at begge foranstaltninger er  \r\n\r\n nødvendige for at minimere risikoen for en overbelastning af bevægeapparatet,  \r\n\r\n der på længere sigt kan medføre arbejdsrelaterede bevægeapparatslidelser.  \r\n\r\n</P>  \r\n\r\n<P>Direktoratet har i skrivelse af 7. januar 1994 anbefalet den af  \r\n\r\n Arbejdsmiljøinstituttet foreslåede minimumsafstand mellem hylderne på 70 cm  \r\n\r\n og maksimumsafstand af hyldebredden på 100 cm. </P>  \r\n\r\n<P> <B>Arbejdsmiljørådets indstilling</B>  </P>  \r\n\r\n<P>Klagen har i henhold til arbejdsmiljøloven § 66, stk. 1, nr. 4, været  \r\n\r\n forelagt Arbejdsmiljørådet, der den 30. august 1993 har udtalt, at  \r\n\r\n Sammenslutningen af Landbrugets Arbejdsgiverforeninger tilslutter sig det  \r\n\r\n givne påbud, således som det er formuleret i direktoratets afgørelse af 14.  \r\n\r\n oktober 1992, idet man anser branchevejledning om arbejde i  \r\n\r\n champignongartnerier af 23. juli 1993 med handlingsplan fra BSR 10 med  \r\n\r\n tilslutning fra Dansk Champignondyrkerforening for at indeholde det fornødne  \r\n\r\n og tilstrækkelige til efterkommelse af påbudet. </P>  \r\n\r\n<P>Direktoratet oplyste, at nogle af dets bemærkninger ikke er indarbejdet i  \r\n\r\n den foreliggende branchevejledning. Således er branchevejledningens maximale  \r\n\r\n bakkedybde 120 cm mod direktoratets 1 m, minimum for mellemrummet er 40 cm,  \r\n\r\n hvor direktoratet kun kan acceptere 60 cm mellemrum, og minimum for  \r\n\r\n plukkevognsplatformen er 35 x 80 cm mod direktoratets 50 x 100 cm. </P>  \r\n\r\n<P>Direktoratet mener derfor ikke, at påbudet er opfyldt med  \r\n\r\n branchevejledningen. Funktionærernes og Tjenestemændenes Fællesråd og de  \r\n\r\n statslige arbejdsgivere støtter direktoratet. Det øvrige råd støtter  \r\n\r\n Sammenslutningen af Landbrugets Arbejdsgivere. </P>  \r\n\r\n<P> <B>Arbejdsministeriets afgørelse</B>  </P>  \r\n\r\n<P>Arbejdsministeriet skal i den anledning meddele, at man med hjemmel i §§  \r\n\r\n 4, 10, og 17 i arbejdsministeriets bekendtgørelse nr. 323 af 7. juli 1983 om  \r\n\r\n arbejdets udførelse, senere afløst af arbejdsministeriets bekendtgørelse nr.  \r\n\r\n 1182 af 18. december 1992 om arbejdets udførelse tiltræder direktoratets  \r\n\r\n afgørelse, således at virksomheden skal træffe de nødvendige foranstaltninger  \r\n\r\n ved arbejdspladserne for plukning af champignon, hvorefter arbejdet kan  \r\n\r\n udføres sikkerheds- og sundhedsmæssigt fuldt forsvarligt. Det skal herunder  \r\n\r\n sikres, at inventar og tekniske hjælpemidler passer til de personer, der skal  \r\n\r\n benytte dem, og at unødige fysiske belastninger samt uhensigtsmæssige  \r\n\r\n arbejdsstillinger eller bevægelser undgås. </P>  \r\n\r\n<P>I branchevejledningen anbefaler parterne, at gartnerierne inden den 31.  \r\n\r\n december 2001 skal være indrettet med reolsystemer med en hyldebredde på 120  \r\n\r\n cm og en afstand mellem hylderne på 40 cm. </P>  \r\n\r\n<P>Arbejdsministeriet kan tiltræde direktoratets vurdering om, at  \r\n\r\n reolsystemerne bør indrettes med en hyldebredde på 100 cm og en afstand  \r\n\r\n mellem hylderne på 70 cm for at arbejdet kan forgå sundhedsmæssigt fuldt  \r\n\r\n forsvarligt. </P>  \r\n\r\n<P>Det er ministeriets opfattelse, at der bør gives den fornødne tid til  \r\n\r\n iværksættelse og gennemførelse af foranstaltningerne til at sikre, at det  \r\n\r\n omhandlende arbejde kan udføres sundhedsmæssigt fuldt forsvarligt. På denne  \r\n\r\n baggrund kan ministeriet tiltræde de i branchevejledningen angivne  \r\n\r\n tidsterminer, hvorefter gartneriet inden den 31. december 2001 skal være  \r\n\r\n indrettet sundhedsmæssigt fuldt forsvarligt. </P>  \r\n\r\n<P>Med henblik på begrænsning af det ensidige, repetetive arbejde bør der  \r\n\r\n imidlertid iværksættes arbejdsorganisatoriske foranstaltninger i form af fx  \r\n\r\n jobrotation og ændret arbejdsorganisering, der levner passende tid til  \r\n\r\n restitution. </P>  \r\n\r\n<P> <B>Arbejdsministeriets begrundelse</B>  </P>  \r\n\r\n<P>Der er i afgørelsen lagt vægt på, at arbejdet med plukning af champignon  \r\n\r\n under de eksisterende forhold efter en samlet vurdering kan være  \r\n\r\n sundhedsskadelig, idet der er risiko for udvikling af belastningslidelser i  \r\n\r\n nakke, ryg, skuldre og knæ på kort og langt sigt. Arbejdet kan således  \r\n\r\n medføre en kronisk svækkelse af de muskler, der belastes af de dårlige  \r\n\r\n arbejdsstillinger. </P>  \r\n\r\n<P>Virksomheden skal derfor træffe de nødvendige foranstaltninger ved  \r\n\r\n arbejdspladserne for plukning af champignon så arbejdet kan forgå  \r\n\r\n sundhedsmæssigt fuldt forsvarligt. Det er ministeriets vurdering, at  \r\n\r\n champignonplukning ikke kan foregå fuldt forsvarligt og således at  \r\n\r\n arbejdsmiljølovgivningens krav overholdes, hvis virksomheden indrettes som  \r\n\r\n anført i branchevejledningen. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>A BEK nr 1182 af 18/12/1992 om arbejdets udførelse. </P>  \r\n\r\n<P>A BEK nr 867 af 13/10/1994 om arbejdets udførelse </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19940325501"
        },
        {
            "displayName": "Entydig dokumentidentifikation",
            "displayValue": "CA006662"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "3255"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "23/06/1994"
        },
        {
            "displayName": "Administrerende myndighed",
            "displayValue": "Arbejdsministeriet"
        },
        {
            "displayName": "Ressortministeriets journalnummer",
            "displayValue": "93-2113-64"
        },
        {
            "displayName": "Stikord",
            "displayValue": "RÆKKEAFSTANDE"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}