{
    "id": 146386,
    "title": "Forslag til folketingsbeslutning om at underskrive og ratificere Europarådets konvention om vold mod kvinder",
    "documentTypeId": "480",
    "isSagsforlobPeriodValid": true,
    "shortName": "2012/1 BSF 120",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 16. april 2013 af Nikolaj Villumsen (EL), Johanne Schmidt-Nielsen (EL) og Pernille Skipper (EL)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at underskrive og ratificere Europarådets konvention om vold mod kvinder</p>\r\n<p class=\"Tekst1Sp\">Folketinget pålægger regeringen at underskrive Europarådets konvention om vold mod kvinder inden udgangen af Folketingsåret 2012-2013. Endvidere pålægges regeringen at ratificere konventionen inden udgangen af 2013.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Danmark har endnu ikke underskrevet Europarådets konvention om forebyggelse og bekæmpelse af vold mod kvinder. Dette til trods for at Europarådets Ministerkomité tilbage i april 2011 vedtog konventionen, og at konventionen siden maj 2011 har været åben for ratificering. Der har således været rigelig tid til at undersøge eventuelle implementeringsvanskeligheder i forhold til dansk lovgivning. 18 europæiske lande har allerede underskrevet konventionen, inklusiv en række af de lande, som vi i Danmark normalt sammenligner os med, deriblandt Norge, Sverige, England, Frankrig og Tyskland.</p>\r\n<p class=\"NormalInd\">Ifølge skøn fra FN er cirka 100 millioner europæiske kvinder udsat for vold i hjemmet, omtrent 28.000 af dem bor i Danmark. Konventionen er ganske enestående, idet der er tale om et internationalt og juridisk bindende instrument til at forebygge vold, beskytte ofrene og sætte en stopper for gerningsmændenes straffrihed. Konventionen kan derfor blive et vigtigt redskab til beskyttelse af disse ofre og fremme af retssikkerheden i medlemsstaterne, således også i Danmark, såfremt konventionen bliver underskrevet og ratificeret.</p>\r\n<p class=\"NormalInd\">Justitsministeren lovede tilbage i marts 2012 over for Kvinderådet, at man i løbet af foråret 2012 ville have en afklaring af, hvilke lovændringer der er nødvendige, hvis Danmark skal tiltræde konventionen. Nu – et år senere – lyder der fortsat samme svar: Først inden sommer vil der foreligge et resultat af undersøgelsen af eventuelle lovændringer, jf. LIU alm. del – svar på spm. 40. At der skal gå over 2 år, hvor Danmark har forholdt sig passivt til konventionen, vidner om, at arbejdet ikke prioriteres, og at Danmark mister terræn i forhold til de lande, vi normalt sammenligner os med, når det gælder kvinders rettigheder. Det står også i skarp kontrast til, at to fremtrædende radikale folketingsmedlemmer i marts 2012 udtalte, at det er »både pinligt og uansvarligt«, at Danmark ikke har underskrevet konventionen, og at der skal rettes op på dette, jf. artiklen »Debat: Vi svigter voldsramte kvinder«, Berlingske Tidende den 31. marts 2012. Beslutningsforslaget pålægger derfor regeringen at sætte handling bag ordene og leve op til Danmarks forpligtelser ved at underskrive og ratificere Europarådets konvention om vold mod kvinder.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Nikolaj Villumsen</span> (EL):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at underskrive og ratificere Europarådets konvention om vold mod kvinder.</p>\r\n<p class=\"ForslagsNummer\">(Beslutningsforslag nr. B 120)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2012/1 BF 120",
            "stateLabel": "Bortfaldet",
            "references": [
                {
                    "shortName": "2012/1 BSF 120",
                    "title": "Forslag til folketingsbeslutning om at underskrive og ratificere Europarådets konvention om vold mod kvinder",
                    "presentationName": "Beslutningsforslag som fremsat",
                    "documentTypeId": 480,
                    "documentId": 146386,
                    "eliUri": "/eli/ft/20121BB00120",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20121/beslutningsforslag/b120/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "17/04/2013"
        },
        {
            "displayName": "Accession",
            "displayValue": "20121BB00120"
        },
        {
            "displayName": "Entydig dokumentidentifikation",
            "displayValue": "AX014905"
        },
        {
            "displayName": "Dato for førstegangsindlæggelse",
            "displayValue": "17/04/2013"
        },
        {
            "displayName": "Dato for indlæggelse",
            "displayValue": "17/04/2013"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "120"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}