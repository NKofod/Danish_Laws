{
    "id": 35464,
    "title": "Boligstøtte - forhøjelse af maksimum - bevægelseshæmmede ",
    "documentTypeId": "240",
    "isSagsforlobPeriodValid": false,
    "shortName": "KEN nr 4038 af 28/07/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En boligstøtteansøger fandtes efter amtsankenævnets afgørelse ikke  \r\n\r\n berettiget til at få maksimum for den årlige boligstøtte forhøjet med 50 pct.  \r\n\r\n efter reglerne om boligstøtte til bevægelseshæmmede med henvisning til, at  \r\n\r\n ansøgerens bolig ikke var specielt indrettet for at tilgodese  \r\n\r\n støttemodtagerens ganghandicap. Bygge og Boligstyrelsen udtalte, at det ikke  \r\n\r\n er en betingelse for forhøjelsen af maksimumsbeløbene, at boligen er specielt  \r\n\r\n indrettet med henblik på bevægelseshæmmede. Maksimumsbeløbene vil således  \r\n\r\n kunne forhøjes, når bevægelseshæmmede bebor en bolig, der er egnet herfor.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Boligstøtte - forhøjelse af maksimum -  \r\n\r\n bevægelseshæmmede </H1>  \r\n\r\n<P></P>  \r\n\r\n<BR>  \r\n\r\n<P>&#187;I brev af 17. juli 1989 har De klaget over den afgørelse,  \r\n\r\n Amtsankenævnet i Storstrøms Amt meddelte Dem i skrivelse af 10. juli 1989,  \r\n\r\n hvorefter De bl.a. ikke findes berettiget til at få maksimum for den årlige  \r\n\r\n boligstøtte og boligudgift forhøjet med 50% efter reglerne om boligstøtte til  \r\n\r\n bevægelseshæmmede. </P>  \r\n\r\n<P>De oplyser, at De har boet i huset siden 1974, og at De blev handicappet i  \r\n\r\n 1983. Kommunen har installeret el-port og andre hjælpemidler i boligen,  \r\n\r\n ligesom et værelse er indrettet med hospitalsseng. Dette er baggrunden for,  \r\n\r\n at De har kunnet blive boende i huset. De mener herefter, at betingelserne  \r\n\r\n for at forhøje maksimumbeløbene er opfyldt. </P>  \r\n\r\n<P>Amtsankenævnet har i sin afgørelse henvist til, at Deres bolig efter det  \r\n\r\n oplyste ikke er specielt indrettet for at tilgodese Deres ganghandicap, og at  \r\n\r\n betingelserne for at forhøje maksimumbeløbene derfor ikke er opfyldt. </P>  \r\n\r\n<P>Det fremgår af boligstøttelovens § 21, stk. 1, at den årlige boligudgift,  \r\n\r\n hvoraf boligstøtten beregnes, ikke kan overstige et beløb, der i 1989 udgør  \r\n\r\n 43.900 kr. </P>  \r\n\r\n<P>Det fremgår videre af § 22, stk. 1, at den årlige boligstøtte ikke kan  \r\n\r\n være højere end et beløb, der i 1989 udgør 23.148 kr. </P>  \r\n\r\n<P>I begge tilfælde forhøjes maksimumbeløbene med 50%, hvis nogen af  \r\n\r\n husstandsmedlemmerne er stærkt bevægelseshæmmede, og boligen er egnet herfor.  \r\n\r\n</P>  \r\n\r\n<P>Endelig fremgår det af § 23 c, at boligudgiften ved boligstøtteberegningen  \r\n\r\n nedsættes, såfremt boligens bruttoetageareal overstiger 65 m2 for een person  \r\n\r\n i husstanden og 20 m2 pr. person herudover. Såfremt nogen af  \r\n\r\n husstandsmedlemmerne er stærkt bevægelseshæmmede, og boligen er egnet herfor,  \r\n\r\n medregnes ved beregningen af bruttoetagearealet i stedet 75 m2 for den første  \r\n\r\n person i husstanden. </P>  \r\n\r\n<P>Efter pkt. 13.8. i Boligstyrelsens vejledning om individuel boligstøtte er  \r\n\r\n baggrunden for bestemmelsen om et forhøjet maksimumbeløb for boliger, der er  \r\n\r\n egnet for og beboes af stærkt bevægelseshæmmede, at særlige krav til boligens  \r\n\r\n opførelse og indretning ofte vil medføre en særlig høj boligudgift. </P>  \r\n\r\n<P>Det er ikke en betingelse for at forhøje maksimumbeløbene, at boligen er  \r\n\r\n specielt indrettet med henblik på bevægelseshæmmede, blot den er egnet  \r\n\r\n herfor. Der stilles ej heller krav om, at boligudgiften er specielt høj, for  \r\n\r\n at bestemmelsen om forhøjelse af maksimumbeløbene kan bringes i anvendelse.  \r\n\r\n</P>  \r\n\r\n<P>Ved bedømmelsen af, om en person kan anses for at være bevægelseshæmmet i  \r\n\r\n lovens forstand, skal der typisk lægges vægt på, om boligstøtteansøgeren har  \r\n\r\n et handicap af motorisk art, som medfører, at vedkommende kun vanskeligt kan  \r\n\r\n bo i traditionelle boliger. En blind person vil således typisk ikke have  \r\n\r\n behov for en sådan særlig indretning af boligen, som en person, der bevæger  \r\n\r\n sig ved stokke eller sidder i kørestol. </P>  \r\n\r\n<P>Det fremgår af boligstøttelovens § 63, at amtsankenævnets afgørelser ikke  \r\n\r\n kan indbringes for anden administrativ myndighed. Boligministeren kan dog  \r\n\r\n optage en sag til behandling, når det skønnes, at sagen er af principiel  \r\n\r\n betydning. </P>  \r\n\r\n<P>Det synes - uanset vejledningsteksten - i praksis at give anledning til  \r\n\r\n tvivl, hvornår en person kan anses for bevægelseshæmmet i boligstøttelovens  \r\n\r\n forstand med den konsekvens, at maksimumbeløbene kan forhøjes, hvorfor  \r\n\r\n Boligstyrelsen har besluttet at optage sagen til principiel behandling. </P>  \r\n\r\n<P>Boligstyrelsen skal i denne anledning meddele, at det fremgår af  \r\n\r\n bemærkningerne til bestemmelserne, at reglerne skal ses på baggrund af, at  \r\n\r\n familier med bevægelseshæmmede medlemmer typisk er henvist til nyere dyrt  \r\n\r\n byggeri, hvorfor der er et særligt hensyn at tage til denne  \r\n\r\n befolkningsgruppe. </P>  \r\n\r\n<P>Som det fremgår af vejledningsteksten - som anført ovenfor - stilles der  \r\n\r\n ikke krav om, at boligudgiften er speciel høj. Det er heller ikke en  \r\n\r\n betingelse for forhøjelse af maksimumbeløbene, at boligen er specielt  \r\n\r\n indrettet med henblik på bevægelseshæmmede. </P>  \r\n\r\n<P>Maksimumbeløbene vil således kunne forhøjes, når bevægelseshæmmede bebor  \r\n\r\n en bolig, der er egnet herfor. </P>  \r\n\r\n<P>Boligstyrelsen har derfor anmodet Amtsankenævnet i Storstrøms Amt om på  \r\n\r\n denne baggrund at foretage en fornyet beregning af boligstøtten for  \r\n\r\n Dem.&#171; </P>  \r\n\r\n<P>Pdv </P>  \r\n\r\n<P>eb </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19890403825"
        },
        {
            "displayName": "Entydig dokumentidentifikation",
            "displayValue": "CA003399"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "4038"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "28/07/1989"
        },
        {
            "displayName": "Administrerende myndighed",
            "displayValue": "Bygge- og Boligstyrelsen"
        },
        {
            "displayName": "Ressortministeriets journalnummer",
            "displayValue": "B5 7-197-89"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}