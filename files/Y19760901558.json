{
    "id": 38366,
    "title": "Pyramideselskaber. Aftalevilkår (* 1) ",
    "documentTypeId": "250",
    "isSagsforlobPeriodValid": false,
    "shortName": "UDT nr 9015 af 01/03/1976",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Selskabsformen &#187;Pyramideselskaber&#171; er efter  \r\n\r\n Forbrugerombudsmandens opfattelse ofte at sidestille med et  \r\n\r\n &#187;Kædebrevssystem&#171; og i strid med Markedsføringslovens § 1. </I>  \r\n\r\n</P>  \r\n\r\n<P> <I>Ligeledes er de fremgangsmåder, der benyttes ved markedsføringen af  \r\n\r\n forhandlerpositioner i strid med Markedsføringslovens § 2. </I> </P>  \r\n\r\n<P> <I>Forbrugerombudsmanden har opstillet en liste over en række  \r\n\r\n fremgangsmåder, der efter hans opfattelse er i strid med Markedsføringsloven,  \r\n\r\n ligesom han har opstillet en række vilkår, der bør indgå i  \r\n\r\n forhandlingskontrakterne. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Pyramideselskaber. Aftalevilkår (* 1) </H1>  \r\n\r\n<P></P>  \r\n\r\n<BR>  \r\n\r\n<P> <I>Golden Chemical Products A/S</I>  </P>  \r\n\r\n<P>Dette selskab blev stiftet i februar 1972 og drev virksomhed i Danmark med  \r\n\r\n salg af rengøringsartikler, vaskemidler og artikler til den personlige  \r\n\r\n hygiejne. Selskabet var opbygget som et traditionelt pyramideselskab, nemlig  \r\n\r\n område-, lokal-, direkte og generalforhandlere. Systemet var i øvrigt som  \r\n\r\n beskrevet i indledningen til nærværende afsnit. Forbrugerombudsmanden krævede  \r\n\r\n også i dette tilfælde oplysninger om selskabet og dets virksomhed samt dets  \r\n\r\n markedsføringsform, og på grundlag heraf blev der stillet krav om, at  \r\n\r\n selskabet skulle indrette sin virksomhed i overensstemmelse med  \r\n\r\n markedsføringsloven. Da det ikke var muligt at opnå enighed om disse krav,  \r\n\r\n anlagde Forbrugerombudsmanden i slutningen af 1976 sag mod Golden Chemical  \r\n\r\n Products A/S ved Sø- og Handelsretten i København med påstand om, at det  \r\n\r\n skulle forbydes selskabet at benytte et markedsføringssystem, der havde  \r\n\r\n følgende karakteristiske træk: </P>  \r\n\r\n<P>1. En pyramideagtig salgsorganisation bestående af forhandlere, der  \r\n\r\n antages uden hensyn til uddannelse, tidligere beskæftigelse eller andre  \r\n\r\n kvalifikationer, der havde betydning for deres arbejde. </P>  \r\n\r\n<P>2. At antagelsen af forhandlere sker på særlige hvervemøder, hvor der på  \r\n\r\n vildledende måde gives udtryk for, at der foreligger ekstraordinære  \r\n\r\n indtjeningsmuligheder. </P>  \r\n\r\n<P>3. At det er en forudsætning for tilknytningen til organisationen, at  \r\n\r\n forhandlerne foretager investering i et lager af selskabets produkter eller  \r\n\r\n betaler beløb til selskabet for at opnå en position i organisationen. </P>  \r\n\r\n<P>4. At salgsorganisationens udbygning og oprykningen inden for denne ikke  \r\n\r\n er afpasset efter mulighederne for afsætning af selskabets produkter til  \r\n\r\n forbrugeren, men derimod udgør et selvstændigt og væsentligt led i selskabets  \r\n\r\n indtjening. </P>  \r\n\r\n<P>5. At salgsorganisationens udbygning spiller en væsentlig og selvstændig  \r\n\r\n rolle for forhandlerne eller visse forhandlerkategorier, idet de ved at  \r\n\r\n introducere nye forhandlere og ved at virke som &#187;sponsorer&#171; ved  \r\n\r\n forhandlernes oprykning indenfor salgsorganisationen opnår indtægter ved  \r\n\r\n selve introduktions- og sponsorvirksomheden, uafhængigt af den nye eller den  \r\n\r\n oprykkede forhandlers salg af produkter til forbrugerne. </P>  \r\n\r\n<P>Til støtte for påstanden blev det blandt andet gjort gældende, at  \r\n\r\n opbygningen af selskabet var at ligestille med et &#187;kædebrevsstytem&#171;  \r\n\r\n og derfor var i strid med god markedsføringsskik. Endvidere blev det anført,  \r\n\r\n at de fremgangsmåder, der blev benyttet ved markedsføringen af  \r\n\r\n forhandlerpositionerne var utilbørlige på grund af deres særlige form og  \r\n\r\n således stridende mod lovens § 2, stk. 3, ligesom de oplysninger, der  \r\n\r\n blevgivet i forbindelse med hvervningen og kursusvirksomheden om  \r\n\r\n indtjeningsmulighederne og om opbygningen af egen forretning var vildledende  \r\n\r\n og urimeligt mangelfulde, jfr. markedsføringslovens § 2, stk. 1 og 2. Endelig  \r\n\r\n blev det gjort gældende, at der ikke fra selskabets side i forbindelse med  \r\n\r\n indgåelse af forhandleraftalerne blev givet en forsvarlig vejledning om  \r\n\r\n disses indhold og nærmere konsekvenser, jfr. markedsføringslovens § 3. </P>  \r\n\r\n<P>Heroverfor gjorde Golden Chemical Products A/S gældende, at selskabet -  \r\n\r\n der under sagen i nogen grad ændrede sit salgssystem - kun solgte varer og i  \r\n\r\n realiteten ikke betingede sig vederlag for forhandlerpositioner, hvorfor den  \r\n\r\n væsentligste del af Forbrugerombudsmandens anbringender efter selskabets  \r\n\r\n mening bortfaldt. </P>  \r\n\r\n<P>Sagen blev forligt i et retsmøde den 14. april 1977, idet selskabets  \r\n\r\n forpligtede sig til, at dets antagelse af selvstændige eller  \r\n\r\n provisionslønnede forhandlere fremtidig skulle ske på følgende vilkår: </P>  \r\n\r\n<P>1. Selskabet må ikke betinge sig vederlag af personer, der første gang  \r\n\r\n antages som forhandlere af dets produkter, eller som senere opnår en ny  \r\n\r\n position i forhandlerorganisationerne. </P>  \r\n\r\n<P>2. Der skal oprettes en skriftlig kontrakt med hver enkelt forhandler  \r\n\r\n indeholdende bestemmelser som nævnt under punkt 3-6. </P>  \r\n\r\n<P>3. Fra forhandlerens side skal kontrakten kunne opsiges til ophør med 1  \r\n\r\n måneds varsel. </P>  \r\n\r\n<P>4 a. Såfremt det er et vilkår fra selskabets side, at forhandleren ved den  \r\n\r\n første antagelse eller i forbindelse med en senere ændret form for  \r\n\r\n tilknytning til selskabets organisation skal købe et varelager af selskabets  \r\n\r\n produkter, skal forhandleren have ret til at træde tilbage fra aftalen om  \r\n\r\n købet ved senest 7 dage efter varernes modtagelse at give selskabet  \r\n\r\n underretning herom. Det er en betingelse for udnyttelsen af denne ret, at  \r\n\r\n forhandleren kan tilbagelevere det modtagne i væsentlig samme stand og  \r\n\r\n mængde, hvori det var ved leveringen, samt betaler returfragt. </P>  \r\n\r\n<P>Såfremt varerne sælges til den pågældende forhandler gennem en anden  \r\n\r\n forhandler, skal selskabet påse, at mellemhandleren pålægges en tilsvarende  \r\n\r\n pligt overfor sin køber, og selskabet skal yderligere, overfor den  \r\n\r\n forhandler, der ønsker at annullere handlen, indestå for mellemhandlerens  \r\n\r\n opfyldelse af denne pligt, dog ikke udover et beløb svarende til den pris,  \r\n\r\n selskabet selv har oppebåret for det pågældende varelager. </P>  \r\n\r\n<P>4 b. Såfremt forhandleren har købet et varelager af selskabets produkter  \r\n\r\n og ikke udnytter sin ret til at træde tilbage fra købet indenfor 7 dage, skal  \r\n\r\n selskabet være forpligtet til at tilbagekøbe et resterende varelager til 80  \r\n\r\n pct. af den pris, som forhandleren oprindelig har betalt for varen.  \r\n\r\n Bestemmelsen i punkt 4 a, stk. 1, 2. punktum finder tilsvarende anvendelse.  \r\n\r\n Begæring om tilbagekøb skal fremsættes af forhandleren senest 6 måneder  \r\n\r\n efter, at han har modtaget varerne. </P>  \r\n\r\n<P>Såfremt varerne sælges til den pågældende forhandler gennem en anden  \r\n\r\n forhandler, skal selskabet påse, at mellemhandleren pålægges en tilsvarende  \r\n\r\n pligt overfor sin køber, og selskabet skal yderligere over for den  \r\n\r\n forhandler, der ønsker at gøre tilbagekøbsretten gældende, indestå for  \r\n\r\n mellemhandlerens opfyldelse af denne pligt, dog ikke ud over et beløb  \r\n\r\n svarende til 80 pct. af den pris, selskabet selv har oppebåret ved det  \r\n\r\n pågældende varelager. </P>  \r\n\r\n<P>5. Såfremt forhandleren afsætter vareerne ved private sammenkomster  \r\n\r\n (home-parties) eller under tilsvarende omstændigheder, skal selskabet drage  \r\n\r\n omsorg for, at forhandleren indskærpes, at de personer, der bliver opfordret  \r\n\r\n til at komme tilstede til sådanne selskaber, skriftligt forinden  \r\n\r\n sammenkomsten gøres bekendt med, at formålet er salg af selskabets produkter.  \r\n\r\n</P>  \r\n\r\n<P>6. Såfremt det er en betingelse for at blive antaget som forhandler i en  \r\n\r\n anerkendt position i selskabets organisation, at den pågældende skal deltage  \r\n\r\n i et kursus om salgstræning eller lignende, skal forhandleren have ret til at  \r\n\r\n få tilbagebetalt 80 pct. af kursusafgiften med fradrag af beløb, der  \r\n\r\n modsvarer positive udgifter (bortset fra undervisning, træning etc.), såfremt  \r\n\r\n han fratræder sin stilling inden 6 måneder. Dette gælder også ved udnævnelse  \r\n\r\n i en ny position, men dog ikke for så vidt angår beløb betalt af en  \r\n\r\n forhandler i højesteposition under forudsætning af, at (a) forhandleren  \r\n\r\n tidligere har virket som forhandler af selskabets varer i en lavere position  \r\n\r\n og (b) beløbet vedrører faktisk afholdte kurser, som forhandleren har haft  \r\n\r\n lejlighed til at deltage i. </P>  \r\n\r\n<P>Umiddelbart efter denne aftales indgåelse, i maj 1977, blev der indgivet  \r\n\r\n konkursbegæring mod selskabet, der nu er under likvidation efter reglerne om  \r\n\r\n insolvente aktieselskaber. </P>  \r\n\r\n<P>Aftalen med Golden Chemical Products A/S bygger i det store og hele på  \r\n\r\n Forbrugerombudsmandens krav, og det er tanken, at denne aftale skal danne  \r\n\r\n model for de eventuelle resterende pyramideselskaber. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Offentliggjort i Forbrugerombudsmandens årsberetning 1975-1977, side  \r\n\r\n 33, nr. 4 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19760901558"
        },
        {
            "displayName": "Entydig dokumentidentifikation",
            "displayValue": "CA006301"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "9015"
        },
        {
            "displayName": "År for udstedelse",
            "displayValue": "1976"
        },
        {
            "displayName": "Dato for underskrift",
            "displayValue": "01/03/1976"
        },
        {
            "displayName": "Administrerende myndighed",
            "displayValue": "Forbrugerombudsmanden"
        },
        {
            "displayName": "Ressortministeriets journalnummer",
            "displayValue": "1975-2104-3"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}