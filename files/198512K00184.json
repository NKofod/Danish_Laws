{
    "id": 112767,
    "title": "1985 LSF 184   FORSLAG TIL LOV OM ÆNDRING AF LOV OM FILM ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 184",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 184 </P>  \r\n\r\n<P></P>  \r\n\r\n<P>Forslag til Lov om ændring af lov om film </P>  \r\n\r\n<P></P>  \r\n\r\n<P>Fremsat af Ingerlise Koefoed (SF) Birthe Hansen (SF) Ole Henriksen (SF)  \r\n\r\n Ebba Strange (SF) </P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>I lov nr. 306 af 9. juni 1982 om film, som ændret ved lov nr. 243 af </P>  \r\n\r\n<P>8. juni 1983, foretages følgende ændring: </P>  \r\n\r\n<P>I § 10 indsættes efter stk. 5 som nyt stykke: </P>  \r\n\r\n<P>&#187;Stk. 6. Statens filmcentral forestår i en treårig periode begyndende  \r\n\r\n</P>  \r\n\r\n<P>den 1. januar 1987 en forsøgsvirksomhed med produktion og </P>  \r\n\r\n<P>distribution af video. Filmcentralens bestyrelse tager inden for </P>  \r\n\r\n<P>samme tidsramme initiativ til en rapportering om </P>  \r\n\r\n<P>forsøgsvirksomheden og en egentlig forskning på videoområdet.&#171; </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>I folketingsåret 1982-83 fremsatte socialistisk folkeparti forslag </P>  \r\n\r\n<P>til folketingsbeslutning om oprettelse af en videofond, jfr. </P>  \r\n\r\n<P>Folketingstidende 1982-83, forhandlingerne sp. 5362 og 7508, </P>  \r\n\r\n<P>tillæg A sp. 2897 samt tillæg B sp. 2829. I folketingsåret </P>  \r\n\r\n<P>1983-84, 2. samling, genfremsatte socialistisk folkeparti </P>  \r\n\r\n<P>forslaget i en let ændret skikkelse i form af et forslag til </P>  \r\n\r\n<P>folketingsbeslutning om en udvidet produktion og distribution af </P>  \r\n\r\n<P>video og støtte til nye forskningsinitiativer på området, jfr. </P>  \r\n\r\n<P>Folketingstidende 1983-84, 2. samling, forhandlingerne sp. 3011 og </P>  \r\n\r\n<P>4304 samt tillæg A sp. 3473. </P>  \r\n\r\n<P>I folketingsåret 1984-85 fremsatte socialistisk folkeparti forslag </P>  \r\n\r\n<P>til lov om ændring af lov om film, der var nogenlunde identisk med </P>  \r\n\r\n<P>nærværende forslag, jfr. Folketingstidende 1984-85, </P>  \r\n\r\n<P>forhandlingerne sp. 1280 og 3028, tillæg A sp. 1149 samt tillæg B </P>  \r\n\r\n<P>sp 1653. </P>  \r\n\r\n<P>Forslagene blev i alle tilfælde positivt modtaget af </P>  \r\n\r\n<P>socialdemokratiet, det radikale venstre og venstresocialisterne, </P>  \r\n\r\n<P>uden at det positive dog gav sig udtryk i vedtagelse. </P>  \r\n\r\n<P>Folketingets kulturudvalg afgav den 22. maj 1985 en beretning over </P>  \r\n\r\n<P>forslaget til lov om ændring af lov om film, som er optrykt som </P>  \r\n\r\n<P>bilag til dette forslag. Det er med baggrund i denne beretning, </P>  \r\n\r\n<P>forslagsstillerne ønsker at genfremsætte forslaget fra 1984-85. </P>  \r\n\r\n<P>Situationen på området </P>  \r\n\r\n<P>Kulturministeriet har til brug for en nordisk videokonference i april </P>  \r\n\r\n<P>1984 udarbejdet en redegørelse med titlen &#187;Video i Danmark&#171;. Det  \r\n\r\n</P>  \r\n\r\n<P>hedder heri bl.a.: </P>  \r\n\r\n<P>&#187;Antallet af videobåndoptagere i Danmark skønnes ved udgangen af 1983  \r\n\r\n</P>  \r\n\r\n<P>at være ca. 225.000 svarende til en husstandsdækning på ca. 9,9 </P>  \r\n\r\n<P>pct. </P>  \r\n\r\n<P>Ved udgangen af 1983 var ca. 2.300 titler i distribution ved </P>  \r\n\r\n<P>udlejning i specialforretninger og supermarkeder. Udbuddet består </P>  \r\n\r\n<P>overvejende af spillefilm fra de sidste 25-30 års </P>  \r\n\r\n<P>biografrepertoire samt billige importerede engelsksprogede </P>  \r\n\r\n<P>actionfilm. Årsomsætningen i 1983 skønnes at være ca. 200 mill. </P>  \r\n\r\n<P>kr. I juni 1982 blev der indført en afgift på 30 kr. pr. kassette </P>  \r\n\r\n<P>(såvel indspillede som uinspillede bånd) samt en afgift på 1.500 </P>  \r\n\r\n<P>kr. pr. videoptager/ gengiver. Apparatafgiften indbragte i 1982 88 </P>  \r\n\r\n<P>mill. kr., båndafgiften 15,5 mill. kr. Begge afgifter er af rent </P>  \r\n\r\n<P>fiskal karakter.&#171; </P>  \r\n\r\n<P>Der er i dag ca. 300.000 videobåndoptagere i hjemmene. De anvendes </P>  \r\n\r\n<P>til forskudt TV-kigning og afspilning af forudindspillede </P>  \r\n\r\n<P>videogrammer, som lejes eller købes hos videodistributørerne. </P>  \r\n\r\n<P>Markedet domineres som nævnt ovenfor af spillefilm, hvoraf </P>  \r\n\r\n<P>hovedparten er indspillet i udlandet. På det legale marked findes </P>  \r\n\r\n<P>også i videogramrepertoiret en del såkaldt blød porno samt en lang </P>  \r\n\r\n<P>række skrækog voldsfilm, hvoraf de fleste tidligere har været vist </P>  \r\n\r\n<P>som spillefilm i biograferne. De virkelig hårde porno- og </P>  \r\n\r\n<P>voldsvilm distribueres som oftest gennem det illegale videomarked, </P>  \r\n\r\n<P>dvs. som piratkopier, som unddrager sig alle former for afgift. </P>  \r\n\r\n<P>Videogrammer anvendes også i undervisningen, og man må påregne en </P>  \r\n\r\n<P>betydelig stigning i anvendelsen af video på folkeskole- og </P>  \r\n\r\n<P>gymnasieniveauerne, efter at der pr. 1. august 1984 er indgået en </P>  \r\n\r\n<P>aftale mellem &#187;brugerne&#171; (Kommunernes Landsforening, </P>  \r\n\r\n<P>Amtsrådsforeningen, Københavns og Frederiksberg kommuner, </P>  \r\n\r\n<P>undervisningsministeriet) og rettighedshaverne (Copy-Dan) om </P>  \r\n\r\n<P>optagelse, benyttelse samt opbevaring af radio- og TV-programmer </P>  \r\n\r\n<P>fra Danmarks Radio. I en forsøgsperiode på 2 år kan disse </P>  \r\n\r\n<P>undervisningsinstitutioner samt materialecentraler tappe og </P>  \r\n\r\n<P>forevise samtlige programmer fra Danmarks Radio (biografspillefilm </P>  \r\n\r\n<P>undtaget) mod en mindre afgift til Copy-Dan - mere eller mindre </P>  \r\n\r\n<P>efter de retningslinjer, som er gældende på fotokopiområdet. </P>  \r\n\r\n<P>Dertil kommer, at Danmarks Radio til resten af institutions- og </P>  \r\n\r\n<P>hjemmemarkedet påregner at kunne etablere en forsøgsordning med </P>  \r\n\r\n<P>salg, deponering og udlejning af tidligere udsendte danske </P>  \r\n\r\n<P>TV-programmer. Distributionen til institutionsmarkedet søges </P>  \r\n\r\n<P>etableret gennem statens filmcentral, mens man påtænker at nå </P>  \r\n\r\n<P>hjemmemarkedet gennem en abonnements- eller klubordning. </P>  \r\n\r\n<P>Enkelte forsøg er etableret inden for bibliotekssektoren i et </P>  \r\n\r\n<P>samarbejde mellem Danmarks Radio, statens filmcentral og </P>  \r\n\r\n<P>bibliotekstilsynet. </P>  \r\n\r\n<P>I en kortfattet oversigt over situationen på området bør det endelig </P>  \r\n\r\n<P>nævnes, at video også i høj grad finder anvendelse i forbindelse </P>  \r\n\r\n<P>med &#187;TV for søfarende&#171; (en Copy-Dan-sektor) samt til speciel  \r\n\r\n brug </P>  \r\n\r\n<P>for enkelte handicapgrupper, især hørehæmmede (&#187;døvefilm&#171;). </P>  \r\n\r\n<P>På statsligt og kommunalt plan er etableret enkelte videoværksteder, </P>  \r\n\r\n<P>hvor mennesker uden særlige forkundskaber på området kan arbejde </P>  \r\n\r\n<P>med fremstilling af videogrammer. Videoarbejdet på </P>  \r\n\r\n<P>lokal-TV-stationerne har i mange tilfælde en tilsvarende </P>  \r\n\r\n<P>værkstedskarakter. </P>  \r\n\r\n<P>Det skal nævnes, at den danske filmlov ligestiller film og video. </P>  \r\n\r\n<P>Et offentligt støttet alternativ </P>  \r\n\r\n<P>I det store og hele må det fastslås, at størstedelen af </P>  \r\n\r\n<P>videoudviklingen herhjemme er sket på et rent kommercielt </P>  \r\n\r\n<P>grundlag, og at der fra offentlighedens side ikke er gjort noget </P>  \r\n\r\n<P>afgørende for at sætte spørgsmålet om især hjemmevideo ind i en </P>  \r\n\r\n<P>kulturpolitisk sammenhæng. </P>  \r\n\r\n<P>Det forekommer forslagsstillerne både logisk og påtrængende, at der </P>  \r\n\r\n<P>på dette som på de øvrige kulturpolitiske områder skabes et </P>  \r\n\r\n<P>offentligt støttet alternativ til det kommercielt styrede </P>  \r\n\r\n<P>kulturindustrielle tilbud. For at sikre alsidighed og kvalitet i </P>  \r\n\r\n<P>udbuddet og det nødvendige modspil til den udenlandske dominans på </P>  \r\n\r\n<P>området anfører mediekommissionen i sin særlige videobetænkning </P>  \r\n\r\n<P>(betænkning nr. 954/ 82) at den foreslåede videofond skal have </P>  \r\n\r\n<P>følgende opgaver: </P>  \r\n\r\n<P>&#187;Støtte til ikke-kommerciel distribution af DR-programmer, herunder  \r\n\r\n</P>  \r\n\r\n<P>rettighedserhvervelse. </P>  \r\n\r\n<P>Støtte til ikke-kommerciel distribution af danske spillefilm på </P>  \r\n\r\n<P>video. </P>  \r\n\r\n<P>&#187;Støtte til en udvidet videodistribution af kortfilm. </P>  \r\n\r\n<P>Støtte til produktion og distribution af nye videoprogramtyper </P>  \r\n\r\n<P>(f.eks. teaterforestillinger). </P>  \r\n\r\n<P>Støtte til produktion og distribution af lokale videoproduktioner. </P>  \r\n\r\n<P>Støtte til forsøgsaktiviteter på biblioteker o.lign.&#171; </P>  \r\n\r\n<P>Betænkningen indeholder i øvrigt en række betragtninger bl.a. om </P>  \r\n\r\n<P>behovet for forskning, værksteder af forskellig art m.m. Det bør </P>  \r\n\r\n<P>nævnes, at betænkningen også beskæftiger sig med, hvordan man kan </P>  \r\n\r\n<P>beskytte børn mod den omtalte videovold. </P>  \r\n\r\n<P>Forslagsstillerne støtter betænkningens forslag og har i øvrigt den </P>  \r\n\r\n<P>grundopfattelse, </P>  \r\n\r\n<P>at offentligt støttede danske filmproduktioner bør være tilgængelige </P>  \r\n\r\n<P>på videomarkedet, både i forbindelse med køb, leje og lån; </P>  \r\n\r\n<P>at videoens muligheder som lokalt medium (lokal-TV) og som medium </P>  \r\n\r\n<P>for grupper med fælles interesser (eksempelvis gennem </P>  \r\n\r\n<P>videoværksteder) søges udnyttet mest muligt; </P>  \r\n\r\n<P>at at der bør gøres en indsats for en kvalitetsmæssig forbedring af </P>  \r\n\r\n<P>hjemmevideomarkedet gennem støtte også til indførsel og </P>  \r\n\r\n<P>versionering af udenlandske kvalitetsfilm, herunder også kort- og </P>  \r\n\r\n<P>dokumentarfilm; </P>  \r\n\r\n<P>at indsatsen på alle områder i særlig grad rettes mod børn og unge </P>  \r\n\r\n<P>både som publikum og som potentielle producenter. </P>  \r\n\r\n<P>Statens filmcentral </P>  \r\n\r\n<P>Statens filmcentral er formentlig den danske filminstitution, som vil </P>  \r\n\r\n<P>være bedst egnet til at forestå de ovenfor anførte opgaver. </P>  \r\n\r\n<P>Statens filmcentral har traditionelt beskæftiget sig med beslægtede </P>  \r\n\r\n<P>opgaver i kunstens og folkeoplysningens tjeneste, og dens </P>  \r\n\r\n<P>bestyrelse er i lige grad sammensat af repræsentanter for skabere </P>  \r\n\r\n<P>og brugere på området. Også filmcentralens repræsentantskab rummer </P>  \r\n\r\n<P>repræsentanter for disse interesser samt for beslægtede offentlige </P>  \r\n\r\n<P>institutioner: Danmarks Radio, det danske filminstitut, </P>  \r\n\r\n<P>undervisningsministeriet (landscentralen for undervisningsmidler), </P>  \r\n\r\n<P>ligesom filmarbejdere, instruktører og producenter har sæde i </P>  \r\n\r\n<P>repræsentantskabet. </P>  \r\n\r\n<P>Filmcentralen har traditionelt kontakt til de kredse, der tænkes på i </P>  \r\n\r\n<P>forbindelse med de opgaver, som opregnes ovenfor, ikke kun til </P>  \r\n\r\n<P>undervisningsinstitutioner, men også til biblioteker, </P>  \r\n\r\n<P>oplysningsforbund og det folkelige foreningsliv. </P>  \r\n\r\n<P>Opgaverne foreslås altså løst af statens filmcentral, som opfordres </P>  \r\n\r\n<P>til at indgå samarbejde med beslægtede producerende og/ eller </P>  \r\n\r\n<P>distribuerende institutioner (Danmarks Radio, det danske </P>  \r\n\r\n<P>filminstitut), private producenter, børnefilmrådet, </P>  \r\n\r\n<P>bibliotekstilsynet og andre relevante samarbejdspartnere. </P>  \r\n\r\n<P>Nye distributionsveje må afprøves, videoteker, postordrevideo m.m., </P>  \r\n\r\n<P>ligesom det må undersøges, om det allerede eksisterende private </P>  \r\n\r\n<P>videodistributionsmarked (kiosker, supermarkeder, tankstationer) </P>  \r\n\r\n<P>kan benyttes i forbindelse med distribution af </P>  \r\n\r\n<P>kvalitetsvideogrammer. </P>  \r\n\r\n<P>Den danske forskning på området bør udbygges, blandt andet for at </P>  \r\n\r\n<P>belyse børns og voksnes videoforbrug og den indflydelse, som </P>  \r\n\r\n<P>skrækfilm, voldsfilm o.lign. har på børns bevidsthed og deres </P>  \r\n\r\n<P>opfattelse af den voksne verden. I forsøgsperioden vil man have </P>  \r\n\r\n<P>muligheder for at skabe grundlag for endelige aftaler om ophavsret </P>  \r\n\r\n<P>m.m. </P>  \r\n\r\n<P>Til rådighed for forsøget foreslås 15 mill. kr. om året i finansårene </P>  \r\n\r\n<P>1987 og 1988. </P>  \r\n\r\n<P>Bilag </P>  \r\n\r\n<P>Beretning afgivet af kulturudvalget den 22. maj 1985 </P>  \r\n\r\n<P>Beretning </P>  \r\n\r\n<P>over </P>  \r\n\r\n<P>Forslag til lov om ændring af lov om film </P>  \r\n\r\n<P>(af Ingerlise Koefoed (SF) m.fl.) </P>  \r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til ministeren for kulturelle anliggender, som </P>  \r\n\r\n<P>denne har besvaret skriftligt. </P>  \r\n\r\n<P>Et flertal (socialdemokratiets, socialistisk folkepartis og det </P>  \r\n\r\n<P>radikale venstres medlemmer af udvalget) ønsker at udtale </P>  \r\n\r\n<P>følgende: </P>  \r\n\r\n<P>Behovet for et kvalitativt og alsidigt alternativ til den kommercielt </P>  \r\n\r\n<P>styrede videovirksomhed er påtrængende. Der bør derfor efter </P>  \r\n\r\n<P>flertallets mening arbejdes videre med ideen om offentlig støtte </P>  \r\n\r\n<P>til produktion og distribution af videogrammer og til opbygning af </P>  \r\n\r\n<P>flere film- og videoværksteder, hvor børn og voksne selv kan </P>  \r\n\r\n<P>fremstille videogrammer og lære mediet at kende gennem egne </P>  \r\n\r\n<P>praktiske erfaringer. </P>  \r\n\r\n<P>Flertallet er klar over, at der findes problemer af økonomisk og </P>  \r\n\r\n<P>ophavsretsmæssig art med at gennemføre ideer af denne art. </P>  \r\n\r\n<P>Problemerne er imidlertid ikke nye: de blev rejst af </P>  \r\n\r\n<P>mediekommissionen, og de er også blevet drøftet adskillige gange i </P>  \r\n\r\n<P>folketinget og i folketingets kulturudvalg. Det er flertallets </P>  \r\n\r\n<P>opfattelse, at der både hos ministeren for kulturelle anliggender </P>  \r\n\r\n<P>og hos adskillige medlemmer af folketinget er en forståelse for </P>  \r\n\r\n<P>behovet for kvalitetsvideogrammer, ikke mindst beregnet for børn </P>  \r\n\r\n<P>og unge, og for, at der ligger en kulturpolitisk forpligtelse i at </P>  \r\n\r\n<P>støtte fremstillingen af sådanne. </P>  \r\n\r\n<P>Flertallet skal opfordre ministeren for kulturelle anliggender og </P>  \r\n\r\n<P>regerigen til at gå i gang med en løsning af problemerne og </P>  \r\n\r\n<P>forelægge resultatet af denne løsning for folketinget. Flertallet </P>  \r\n\r\n<P>vil selv i det kommende folketingsår bringe spørgsmålet i </P>  \r\n\r\n<P>erindring gennem et nyt forslag. </P>  \r\n\r\n<P>Et mindretal (fremskridtspartiets medlem af udvalget) deler ikke den </P>  \r\n\r\n<P>tyrkertro på, at bare staten pøser penge ind i projekter, så </P>  \r\n\r\n<P>bliver alting godt, snarere tværtimod. Man burde give </P>  \r\n\r\n<P>filmproduktionen lige vilkår, således at der ikke er nogle, der </P>  \r\n\r\n<P>får støtte, og andre ikke. </P>  \r\n\r\n<P>P. u. v. </P>  \r\n\r\n<P>Ingerlise Koefoed </P>  \r\n\r\n<P>formand </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00184"
        },
        {
            "displayName": "Entydig dokumentidentifikation",
            "displayValue": "CL006169"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "184"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}