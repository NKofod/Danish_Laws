{
    "id": 106341,
    "title": "1997 BSF 54   FORSLAG TIL FOLKETINGSBESLUTNING OM NATURGENOPRETNING OG   NÆRINGSSTOFFJERNELSE ",
    "documentTypeId": "480",
    "isSagsforlobPeriodValid": false,
    "shortName": "1997/1 BSF 54",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 54 </P>  \r\n\r\n<P></P>  \r\n\r\n<P>Forslag til folketingsbeslutning om naturgenopretning og  \r\n\r\n næringsstoffjernelse </P>  \r\n\r\n<P></P>  \r\n\r\n<P>Fremsat af Steen Gade (SF) Margrete Auken (SF) Jes Lunde (SF) Anni  \r\n\r\n Svanholt (SF) Kristen Touborg (SF) </P>  \r\n\r\n<P></P>  \r\n\r\n<P>den 6. november 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at afsætte de nødvendige midler til  \r\n\r\n virkeliggørelse af Limfjordsamternes og Århus Amts &#187;Forslag til  \r\n\r\n demonstrationsprojekter vedrørende næringsstoffjernelse i oplandet til  \r\n\r\n Limfjorden&#171;, der er udarbejdet i samarbejde med Miljø- og  \r\n\r\n Energiministeriet og Landbrugs- og Fiskeriministeriet i december 1996. </P>  \r\n\r\n<P>Folketinget opfordrer samtidig regeringen til at udarbejde en konkret og  \r\n\r\n samlet national plan for tilsvarende projekter til næringsstoffjernelse og  \r\n\r\n naturgenopretning nær danske åer, søer, fjorde og kystnære områder i  \r\n\r\n samarbejde med de berørte kommuner og amter. </P>  \r\n\r\n<P> <I>Bemærkninger til forslaget</I>  </P>  \r\n\r\n<P> <I>Limfjorden</I>  </P>  \r\n\r\n<P>SF fremsatte den 10. februar 1994 beslutningsforslag om  \r\n\r\n naturgenopretningsplan og nedsættelse af et råd for Limfjorden (B 69), se  \r\n\r\n Folketingstidende spalte 6422. Efterfølgende blev Limfjordshøringen afholdt  \r\n\r\n den 20. november 1995. På høringen blev det ikke overraskende konkluderet, at  \r\n\r\n hovedårsagen til Limfjordens dårlige miljøtilstand var belastningen af  \r\n\r\n næringsstoffer. Miljø- og energiministeren og landbrugs- og fiskeriministeren  \r\n\r\n opfordrede derfor amterne til at komme med forslag til  \r\n\r\n demonstrationsprojekter for reduktion af belastningen. </P>  \r\n\r\n<P>Den 20. december 1996 fremlagde amterne i samarbejde med de to ministerier  \r\n\r\n et konkret katalog med &#187;Forslag til demonstrationsprojekter vedrørende  \r\n\r\n næringsstoffjernelse i oplandet til Limfjorden&#171;. Ideen var at belyse  \r\n\r\n mulighederne for at reducere tilførslerne af kvælstof og fosfor gennem  \r\n\r\n ændringer i anvendelserne af lavbundsarealerne og retablering af områdernes  \r\n\r\n evne til at afgasse kvælstof til atmosfæren gennem naturlige processer. </P>  \r\n\r\n<P>Til dette formål har amterne udpeget tre områder på sammenlagt 92.500  \r\n\r\n hektar (12 pct. af Limfjordens opland), der tilsammen repræsenterer  \r\n\r\n variationerne i Limfjordens opland. De samlede lavvandsområder i de tre  \r\n\r\n projekter udgør ca. 17.000 hektar, hvoraf det skønnes, at det er muligt  \r\n\r\n maksimalt at inddrage omkring 7.000 hektar lavbundsareal. Herigennem skønner  \r\n\r\n amterne at opnå en reduktion af udsivningen af kvælstof på 25-27 pct. (små  \r\n\r\n 500 tons) svarende til 4.900-5.000 tons for hele Limfjorden. Til  \r\n\r\n sammenligning er der siden Vandmiljøplanens vedtagelse i 1987 opnået en  \r\n\r\n samlet reduktion på 12-16 pct. af tilførslerne af kvælstof gennem indgreb  \r\n\r\n over for dambrug, industri og husholdninger. Amterne vurderer, at prisen for  \r\n\r\n at reducere tilførslen af et kilo kvælstof fra det åbne land gennem  \r\n\r\n naturgenopretning og ændret arealanvendelse vil være under 1/3 af prisen for  \r\n\r\n at fjerne et kilo kvælstof fra et rensningsanlæg. </P>  \r\n\r\n<P>På trods af ministrenes opfordring på Limfjordshøringen og på trods af det  \r\n\r\n konkrete forslag har amterne endnu ikke fået tilsagn om økonomisk bistand til  \r\n\r\n demonstrationsprojekternes gennemførelse. Den 30. september 1997 har  \r\n\r\n amtsborgmestrene fra de fire involverede amter på ny rettet henvendelse til  \r\n\r\n regeringen, se bilag 1. </P>  \r\n\r\n<P>Forslagsstillerne er af den opfattelse, at projektet er så vigtigt for  \r\n\r\n hele landet, at der skal afsættes ekstra midler på finansloven til  \r\n\r\n demonstrationsforsøgene. Puljen med midler til miljøvenlige  \r\n\r\n jordbrugsforanstaltninger (MVJ-puljen), der er en frivillig ordning, kan nok  \r\n\r\n betale dele af demonstrationsprojekterne, men dels vil projekterne så forlods  \r\n\r\n binde midler, der så ikke kan søges af landmænd i f.eks. områder med  \r\n\r\n grundvandsdannelse, og dels vil et fuldskalaprojekt for hele Limfjorden  \r\n\r\n opsuge alle MVJ-midlerne i de tre amter. Desuden anser amterne, at MVJ-puljen  \r\n\r\n er helt utilstrækkelig til at skabe tilslutning til projekterne. I de  \r\n\r\n eksisterende regler for MVJ-puljen er det ikke et krav, at pesticidanvendelse  \r\n\r\n skal ophøre. Endelig er ikke alle relevante oplandsområder nødvendigvis  \r\n\r\n berettigede til midler fra MVJ-puljen. </P>  \r\n\r\n<P>Naturgenopretning og ændret arealanvendelse skal være målrettet mod de  \r\n\r\n geografiske områder, der giver den største reduktion, og hvor en ekstrem  \r\n\r\n rensningsgrad ikke giver anledning til andre problemer såsom udvaskning af  \r\n\r\n jern (okker). Der er således tale om en særlig indsats, med et målrettet  \r\n\r\n formål. Derfor skal der også afsættes særlige midler, således at de midler,  \r\n\r\n der er afsat - og afsættes - til grundvandsbeskyttelse, ikke berøres. </P>  \r\n\r\n<P>En målrettet retablering af naturens renseprocesser skal ikke ses som et  \r\n\r\n alternativ til andre nødvendige indgreb mod landbrugets kvælstofforurening,  \r\n\r\n men som en nødvendig del. Det ligger i sagens natur, at retablering af  \r\n\r\n naturlige rensemekanismer mellem det åbne land og hav og fjord ikke mindsker  \r\n\r\n den mængde kvælstof, der fra andre jorder siver ned til grundvandet. </P>  \r\n\r\n<P>I 1998 skal der bruges i alt 45,5 mio. kr. fordelt på følgende poster:  \r\n\r\n</P>  \r\n\r\n<P>Forundersøgelser og etablering: 26 mio. </P>  \r\n\r\n<P>Kompensation til lodsejere: 15 mio. </P>  \r\n\r\n<P>Overvågning, drift og information: 4,5 mio. </P>  \r\n\r\n<P>I de efterfølgende år vil udgiften være 20 mio. kr. </P>  \r\n\r\n<P> <I>Landsdækkende indsats</I>  </P>  \r\n\r\n<P>Fra andre egne af landet er der eksempler på, at naturgenopretning og  \r\n\r\n ændret arealanvendelse kan føre til en betydelig mindskning af tilførslen af  \r\n\r\n næringsstoffer til fjord, hav, åer og søer. </P>  \r\n\r\n<P>Ved Hundstrup Å på Nordvestfyn er landbrugsjord langs en 13 kilometer  \r\n\r\n strækning ved at blive omlagt til våde enge, og de første målinger forventes  \r\n\r\n at kunne tages til vinter. En forsøgseng har givet Fyns Amt forhåbninger om,  \r\n\r\n at udledningen af kvælstof kan reduceres med 25 pct. Amtet har forhåbninger  \r\n\r\n om at udvide de nuværende arealer på 40 ha med yderligere 180 ha over hele  \r\n\r\n Fyn. </P>  \r\n\r\n<P>I Varde Ådal skal 2500 ha omlægges til våde enge på en strækning fra Varde  \r\n\r\n til Ho Bugt, og ved Arresø i Frederiksborg Amt forsøger Frederiksborg Amt at  \r\n\r\n reducere udledningen af næringssalte. Ved Arresø etableres et antal søer, der  \r\n\r\n ved bundfældning skal tilbageholde fosfor. </P>  \r\n\r\n<P>Danmarks Miljøundersøgelser (DMU) offentliggjorde den 2. oktober 1997  \r\n\r\n Tema-Rapporten &#187;Næringsstoffer - arealanvendelse og  \r\n\r\n naturgenopretning&#171;, nr.13/1997. Med udgangspunkt i Gjern Å beskrives en  \r\n\r\n model for, hvordan transporten af næringsstoffer kan beskrives og dermed  \r\n\r\n mulighederne for gennem spildevandsrensning, ekstensivering af  \r\n\r\n landbrugsarealer og naturgenopretning at opnå reduktioner i  \r\n\r\n næringsstoftilførslen. Beregningerne for Gjern Å viser, at kvælstofeksporten  \r\n\r\n og fosforforureningen kan halveres. </P>  \r\n\r\n<P>I 1996 anslog DMU, at det på landsplan er muligt at fjerne op til 20.000  \r\n\r\n tons kvælstof ved retablering af lavbundsområdernes &#187;filtereffekt&#171;  \r\n\r\n (Tema-Rapport 9/1996). Resultatet er afhængig af område og jordtype. </P>  \r\n\r\n<P>Det er således muligt systematisk at gennemgå, hvor der kan opnås de  \r\n\r\n største reduktioner, og derefter lave en samlet national plan for reduktion  \r\n\r\n af næringsstofbelastningen gennem retablering af &#187;naturens eget  \r\n\r\n renseanlæg&#171;. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B></B> <I>Steen Gade</I>  (SF): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <B></B> <I>Forslag til folketingsbeslutning om naturgenopretning og  \r\n\r\n næringsstoffjernelse.</I>  </P>  \r\n\r\n<P>(Beslutningsforslag nr. B 54). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n<P> <B></B> <I>Nordjyllands Amt Ringkjøbing Amt Viborg Amt Århus Amt</I>  \r\n\r\n</P>  \r\n\r\n<P>30. september 1997 </P>  \r\n\r\n<P>Miljø- og Energiminister Svend Auken </P>  \r\n\r\n<P>Miljø- og Energiministeriet </P>  \r\n\r\n<P>Højbroplads 4 </P>  \r\n\r\n<P>1200 København K </P>  \r\n\r\n<P> <B></B> <I>Vedrørende Limfjorden</I>  </P>  \r\n\r\n<P>Den 20. november 1995 blev der holdt en høring om Limfjorden. Høringen var  \r\n\r\n arrangeret i et samarbejde mellem Miljø- og Energiministeriet, Landbrugs- og  \r\n\r\n Fiskeriministeriet samt Limfjordsamterne. Begge ministre kom med indlæg på  \r\n\r\n mødet. </P>  \r\n\r\n<P>Ved høringens afslutning blev konkluderet, at man i samarbejde mellem  \r\n\r\n amterne og ministerierne skulle udforme et eller flere  \r\n\r\n demonstrationsprojekter vedrørende kvælstoffjernelse ved naturgenopretning i  \r\n\r\n lavbundsarealer. </P>  \r\n\r\n<P>I tiden frem til årsskiftet 1996/97 blev der udarbejdet et samlet katalog  \r\n\r\n med projektforslag omfattende lokaliteter i de fire amter med udledning til  \r\n\r\n fjorden. Det var tanken, at den væsentligste del af det finansielle grundlag  \r\n\r\n for demonstrationsprojektene skulle tilvejebringes via det danske program for  \r\n\r\n miljøvenligt jordbrug (MVJ). </P>  \r\n\r\n<P>Administrationen af disse midler er siden Limfjordshøringen lagt ud til  \r\n\r\n amterne. Specielt for Nordjyllands og Viborg Amter gælder, at de omfattende  \r\n\r\n projekter vil belaglægge en overvældende del af de midler, disse amter  \r\n\r\n disponerer over til MVJ-projekter. Denne problemstilling blev forelagt Miljø-  \r\n\r\n og Energiministeriets styrelser, der anbefalede, at der blev udarbejdet et  \r\n\r\n mere begrænset projektomfang inden for rammerne af det allerede udarbejdede  \r\n\r\n katalog. Der foreligger nu oplæg til et sådant mere begrænset projektkatalog.  \r\n\r\n</P>  \r\n\r\n<P>Imidlertid er forudsætningerne for projekternes gennemførelse også på  \r\n\r\n anden måde ændret markant siden Limfjordshøringen i november 1995. Strukturen  \r\n\r\n i landbrugsproduktionen er i en fortsat udvikling mod et stadig stigende  \r\n\r\n afkast pr. arealenhed. Dette skyldes først og fremmest stigende priser på  \r\n\r\n animalske produkter, samtidig med at harmonikravet sætter en overgrænse for  \r\n\r\n produktionens omfang. De gældende satser for kompensation inden for  \r\n\r\n MVJ-ordningen er derfor blevet helt utilstrækkelige til at opnå en frivillig  \r\n\r\n tilslutning til projekter af den foreslåede type. </P>  \r\n\r\n<P>De foreslåede demonstrationsprojekter, hvad enten der er tale om det  \r\n\r\n omfattende katalog eller de mere begrænsede forslag, vil ikke i sig selv have  \r\n\r\n nogen væsentlig effekt på vandkvaliteten i Limfjorden. Dertil er de trods alt  \r\n\r\n for begrænsede. Men projektforslagene er udarbejdet således, at der igennem  \r\n\r\n dem skulle blive tilvejebragt et bredt erfaringsgrundlag for at anvende  \r\n\r\n lavbundsarealer til bedring af vandmiljøet i Limfjorden og andre vandområder.  \r\n\r\n</P>  \r\n\r\n<P>Amterne må imidlertid konstatere: </P>  \r\n\r\n<P>- at MVJ-midlerne er helt utilstrækkelige til at dække de relativt store  \r\n\r\n områder, som projekterne omfatter. </P>  \r\n\r\n<P>- at MVJ-satserne er helt utilstrækkelige til at skabe tilstrækkelig  \r\n\r\n interesse i landbrugskredse til en tilslutning til projekterne. </P>  \r\n\r\n<P>På denne baggrund må amterne konkludere, at vi ikke kan komme længere med  \r\n\r\n de på Limfjordshøringen foreslåede demonstrationsprojekter. </P>  \r\n\r\n<P>På baggrund af sommerens meget alvorlige udvikling i vandkvaliteten i  \r\n\r\n Limfjorden beder amterne derfor miljø- og energiministeren samt  \r\n\r\n fødevareministeren om på ny at gå ind i sagen og rådgive amterne om,  \r\n\r\n hvorledes vi kommer videre. </P>  \r\n\r\n<P>Vi deltager gerne i et møde mellem ministrene og repræsentanter for de  \r\n\r\n fire amtsråd. </P>  \r\n\r\n<P>Ligelydende skrivelse er sendt til fødevareminister Henrik Dam Kristensen.  \r\n\r\n</P>  \r\n\r\n<P>Med venlig hilsen </P>  \r\n\r\n<P>Søren Madsen Knud Munk Nielsen Bent Hansen Ib Frederiksen </P>  \r\n\r\n<P>Amtsborgmester Amtsborgmester Amtsborgmester Amtsborgmester </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "06/11/1997"
        },
        {
            "displayName": "Accession",
            "displayValue": "19971BA00054"
        },
        {
            "displayName": "Entydig dokumentidentifikation",
            "displayValue": "CL008047"
        },
        {
            "displayName": "Dato for førstegangsindlæggelse",
            "displayValue": "06/11/1997"
        },
        {
            "displayName": "Dato for indlæggelse",
            "displayValue": "06/11/1997"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "54"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}