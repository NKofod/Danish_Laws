{
    "id": 105775,
    "title": "1989 BSF 42   FORSLAG TIL FOLKETINGSBESLUTNING OM BEREGNING AF STATENS TILSKUD TIL   KOMMUNER OG AMTSKOMMUNER ",
    "documentTypeId": "480",
    "isSagsforlobPeriodValid": false,
    "shortName": "1989/1 BSF 42",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 42 </P>  \r\n\r\n<P></P>  \r\n\r\n<P>Forslag til folketingsbeslutning om beregning af statens tilskud til  \r\n\r\n kommuner og amtskommuner </P>  \r\n\r\n<P></P>  \r\n\r\n<P>Fremsat af Agerschou (SF) Lone Stig Andersen (SF) Aage Frandsen (SF)  \r\n\r\n Birgitte Husmark (SF) Bjørn Poulsen (SF) Stillinger (SF) </P>  \r\n\r\n<P></P>  \r\n\r\n<P>den 28. november 1989 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen ikke at modregne tilskud fra EF's </P>  \r\n\r\n<P>regionalfond, socialfond m.v. i statens tilskud til kommuner og </P>  \r\n\r\n<P>amtskommuner. </P>  \r\n\r\n<P>Bemærkninger til forslaget </P>  \r\n\r\n<P>Ved den årlige beregning af det samlede bloktilskud til amter og kommuner  \r\n\r\n modregnes de tilskud fra EF's social- og regionalfond, som enkelte kommuner  \r\n\r\n og amtskommuner har opnået. </P>  \r\n\r\n<P>Denne regulering sker med 3 års forsinkelse. Systemet medfører reelt, at  \r\n\r\n det er de øvrige amter og kommuner, der betaler, når der fra de pågældende  \r\n\r\n fonde ydes tilskud til et kommunalt projekt. Det forekommer hverken logisk  \r\n\r\n eller meningsfyldt. Hertil kommer, at flere kommuner er i gang med at ansætte  \r\n\r\n deres egne EF-lobbyister, der bl.a. skal arbejde på at sikre flere tilskud. I  \r\n\r\n den sidste ende bliver det de små og fattige kommuner, der kommer til at  \r\n\r\n betale gildet. Hver gang en lobbyist har succes og redder EF-millioner hjem  \r\n\r\n til sin kommune, så mister de andre kommuner det samme beløb i bloktilskud,  \r\n\r\n og staten kan gnide sig i hænderne. Det skal nævnes, at de kommunale  \r\n\r\n organisationer flere gange har gjort indsigelse over for denne trafik, men  \r\n\r\n uden held. </P>  \r\n\r\n<P>Ydermere er staten i gang med at forsøge at score lidt mere af kagen. Det  \r\n\r\n viser et eksempel fra Ribe Amtskommune. Bevilgede EF-tilskud til  \r\n\r\n beskæftigelsesarbejder stilles her til rådighed for samarbejdsprojekter, som  \r\n\r\n aftales i Koordinationsudvalget for beskæftigelsesfremmende foranstaltninger  \r\n\r\n i Ribe Amt. Det betyder, at der til finansiering af projekter ofte indgår  \r\n\r\n både statsmidler, kommunale midler, amtskommunale midler og EF-tilskud.  \r\n\r\n Arbejdsministeriet har i efteråret 1989 meddelt, at man vil tilbageholde den  \r\n\r\n del af EF-tilskuddet, som svarer til den statslige finansiering af et  \r\n\r\n beskæftigelsesprojekt. På den måde er man reelt begyndt at trække for  \r\n\r\n EF-tilskud to gange. Metoden har vakt så stor forargelse, at man i Ribe  \r\n\r\n Amtskommune overvejer at holde op med at søge EF-tilskud. </P>  \r\n\r\n<P>Desuden ser det ud til, at staten også planlægger at modregne i  \r\n\r\n bloktilskuddene i forbindelse med støtte fra EF-strukturfonde. Spørgsmålet er  \r\n\r\n blevet rejst i relation til den såkaldte 5B-fond, der omhandler  \r\n\r\n omstrukturering af landbrugsområder, som er blevet negativt påvirket af EF's  \r\n\r\n landbrugspolitik. Der er her tale om en slags udviklingsfond, som specielt de  \r\n\r\n danske øer venter sig meget af. </P>  \r\n\r\n<P>Efter SF's opfattelse bør det være staten helt uvedkommende, hvilke fonde  \r\n\r\n kommuner og amtskommuner søger og får bevilget tilskud fra. Den hidtidige  \r\n\r\n fremgangsmåde begrænser kommunernes handlefrihed og øger forskellene mellem  \r\n\r\n de enkelte kommuner. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "28/11/1989"
        },
        {
            "displayName": "Accession",
            "displayValue": "19891BA00042"
        },
        {
            "displayName": "Entydig dokumentidentifikation",
            "displayValue": "CL003308"
        },
        {
            "displayName": "Dato for førstegangsindlæggelse",
            "displayValue": "28/11/1989"
        },
        {
            "displayName": "Dato for indlæggelse",
            "displayValue": "28/11/1989"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "42"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}