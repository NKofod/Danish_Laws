{
    "id": 69796,
    "title": "Vejledning om beskæftigelseskravet og delperioderne ",
    "documentTypeId": "180",
    "isSagsforlobPeriodValid": false,
    "shortName": "VEJ nr 232 af 28/12/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om beskæftigelseskravet og  \r\n\r\n delperioderne </H1>  \r\n\r\n<P></P>  \r\n\r\n<BR>  \r\n\r\n<P> <I>Indledning</I>  </P>  \r\n\r\n<P>Reglerne om forudgående beskæftigelse/uddannelse som betingelse for at  \r\n\r\n blive indplaceret i delperiode 1, om delperiodernes længde og om forbrug af  \r\n\r\n delperioderne findes i arbejdsløshedsforsikringslovens §§ 53, 55 og 56 samt i  \r\n\r\n bekendtgørelse nr. 933 af 13. december 1993 om beskæftigelseskravet og  \r\n\r\n delperioderne. </P>  \r\n\r\n<P>Reglerne omhandler såvel fuldtids- som deltidsforsikrede medlemmer. </P>  \r\n\r\n<P> <B>Indholdsfortegnelse.</B>  1. Beskæftigelseskravet (26-ugers-reglen).  \r\n\r\n 2. Lønarbejde. 3. Løntimer. 4. Omregning. 5. Bierhverv med løn. 6. Lønnet  \r\n\r\n praktik i forbindelse med uddannelse. 7. Aktiviteter, der kan medregnes til  \r\n\r\n beskæftigelseskravet. 8. 37-timers reglen. 9. Beskæftigelse, der i henhold  \r\n\r\n til aftale udføres på kortere end normal arbejdstid. </P>  \r\n\r\n<P CLASS=PUNKT> <B>10.</B> Selvstændig erhvervsvirksomhed. </P>  \r\n\r\n<P CLASS=PUNKT> <B>11.</B> Fastlæggelse af ydelsesperioderne. </P>  \r\n\r\n<P CLASS=PUNKT> <B>12.</B> Erhvervelse af ny ydelsesperiode. </P>  \r\n\r\n<P CLASS=PUNKT> <B>13.</B> Forlængelse af referenceperioderne. </P>  \r\n\r\n<P CLASS=PUNKT> <B>14.</B> Forbrug af ydelsesperioderne. </P>  \r\n\r\n<P CLASS=PUNKT> <B>15.</B> 50-59 årige. </P>  \r\n\r\n<P CLASS=PUNKT> <B>16.</B> Øvrige bestemmelser. </P>  \r\n\r\n<P CLASS=PUNKT> <B>1.</B> Beskæftigelseskravet (26-ugers-reglen). </P>  \r\n\r\n<P>1.1. Det fremgår af lovens § 53, stk. 1, at ret til dagpenge opnås efter 1  \r\n\r\n års medlemskab af en arbejdsløshedskasse. For medlemmer, der, jf. lovens §  \r\n\r\n 54, kan medregne en erhvervsmæssig uddannelse til opfyldelse af  \r\n\r\n beskæftigelseskravet, opnås ret til dagpenge 1 måned efter optagelsen. </P>  \r\n\r\n<P>For at blive indplaceret i delperiode 1, jf. lovens § 53, stk. 2, er det  \r\n\r\n for fuldtidsforsikrede en betingelse, at medlemmet har haft beskæftigelse,  \r\n\r\n der sammenlagt svarer til mindst 26 ugers beskæftigelse i fagets fulde  \r\n\r\n sædvanlige arbejdstid inden for de seneste 3 år eller har udøvet selvstændig  \r\n\r\n virksomhed i væsentligt omfang i en tilsvarende periode. For  \r\n\r\n deltidsforsikrede lønmodtagere stilles der krav om 17 ugers beskæftigelse  \r\n\r\n inden for 3 år. </P>  \r\n\r\n<P>Ved en sædvanlig ugentlig arbejdstid på 37 timer svarer  \r\n\r\n beskæftigelseskravet for fuldtidsforsikrede lønmodtagere til (37 x 26) 962  \r\n\r\n timer og for deltidsforsikrede lønmodtagere til (37 x 17) 629 timer. </P>  \r\n\r\n<P>Indplacering i delperiode 1 sker for medlemmer, der ikke er indplaceret,  \r\n\r\n fra den dag, hvor medlemmet anmoder om og herefter får udbetalt dagpenge  \r\n\r\n eller feriedagpenge fra. </P>  \r\n\r\n<P>Delperiode 1 vil dog tidligst kunne begynde, når karensperioden i henhold  \r\n\r\n til lovens § 53 eller § 54 er udstået, det vil sige efter henholdsvis 1 år  \r\n\r\n eller 1 måned. </P>  \r\n\r\n<P>For et medlem, der er indplaceret i delperiode 1, indtræder ret til  \r\n\r\n påbegyndelse af ny delperiode 1 efter reglerne i bekendtgørelsens § 9, stk. 1  \r\n\r\n og 2, jf. neden for under pkt. 12.1. </P>  \r\n\r\n<P>For et medlem, der er indplaceret i delperiode 2, indtræder ret til  \r\n\r\n påbegyndelse af ny delperiode 1, første gang medlemmet opfylder  \r\n\r\n beskæftigelseskravet med nye 26 ugers beskæftigelse inden for de sidste 3 år.  \r\n\r\n</P>  \r\n\r\n<PRE>  \r\n\r\n                             Eksempler  \r\n\r\n Indpla-                                             Opgørelsestids-  \r\n\r\n cering                                                  punktet  \r\n\r\n 1.1.94    1.1.96    1.6.96    1.1.97    1.3.97    1.4.98 = 44 måneder  \r\n\r\n       Ledig    Beskæf-    Ledig    Beskæf-     Ledig  \r\n\r\n                tigelse             tigelse  \r\n\r\n ---------------------------------------------------------------------  \r\n\r\n      24 mdr.    5 mdr.    7 mdr.    2 mdr.     6 mdr.  \r\n\r\n</PRE>  \r\n\r\n<P>Ved at gå tilbage i delperiode 1 kan det konstateres, at  \r\n\r\n beskæftigelseskravet er opfyldt inden for 3 år. </P>  \r\n\r\n<P>Indplacering i ny delperiode 1 sker med virkning fra 1. marts 1997, som er  \r\n\r\n dagen efter sidste dag i beskæftigelsesperioden. </P>  \r\n\r\n<PRE>  \r\n\r\n                                                Ny delperiode 1  \r\n\r\n                         ---------------------------------------------  \r\n\r\n Oprindelig delperiode 1  \r\n\r\n ---------------------------------------------------------------------  \r\n\r\n   ledig  beskæftigelse   ledig    beskæftigelse        ledig  \r\n\r\n ---------------------------------------------------------------------  \r\n\r\n              8 mdr     2 år 8 mdr    1 mdr      Opgørelsestidspunktet  \r\n\r\n</PRE>  \r\n\r\n<P>Medlemmet anmoder om, får udbetalt dagpenge og bliver indplaceret i  \r\n\r\n delperiode 1. </P>  \r\n\r\n<P>I forbindelse med indberetning af overgang til delperiode 2 skal kassen  \r\n\r\n undersøge, om der i delperiode 1 foreligger en periode med 26 ugers arbejde  \r\n\r\n inden for 3 år. </P>  \r\n\r\n<P>Ved at gå tilbage i delperiode 1 kan kassen konstatere, at der foreligger  \r\n\r\n 1 måneds beskæftigelse, og der forud herfor foreligger en ledighedsperiode på  \r\n\r\n 2 år og 8 måneder. Forud for ledighedsperioden foreligger der 8 måneders  \r\n\r\n beskæftigelse. </P>  \r\n\r\n<P>Ny delperiode 1 regnes fra og med den 1. ledige dag efter  \r\n\r\n beskæftigelsesperioden på 8 måneder, idet medlemmet ikke på et senere  \r\n\r\n tidspunkt opfylder beskæftigelseskravet. </P>  \r\n\r\n<P>Den efterfølgende beskæftigelse (1 måned), der ikke er indgået i  \r\n\r\n beskæftigelseskravet, vil kunne indgå i en senere opgørelse. </P>  \r\n\r\n<P> <B>1.2.</B> Det fremgår af § 53, stk. 3, at kun beskæftigelse, der er  \r\n\r\n udført i medlemsperioder, kan medregnes til opfyldelse af  \r\n\r\n beskæftigelseskravet. Dette indebærer, at beskæftigelse, der udføres i  \r\n\r\n perioder, hvor pågældende for eksempel på grund af slettelse ikke er  \r\n\r\n arbejdsløshedsforsikret, ikke kan medregnes. Beskæftigelse i en tidligere  \r\n\r\n medlemsperiode, for eksempel forud for en slettelse, kan derimod medregnes.  \r\n\r\n</P>  \r\n\r\n<P>I disse tilfælde regnes delperiode 1 fra og med 1. ledige dag efter den  \r\n\r\n beskæftigelse, der er medgået til opfyldelse af beskæftigelseskravet. </P>  \r\n\r\n<P>Beskæftigelse, der een gang er medgået til opfyldelsen af  \r\n\r\n beskæftigelseskravet, kan ikke indgå i en senere opgørelse. </P>  \r\n\r\n<P> <B>1.3.</B> Slettes et medlem, der er placeret i en delperiode  \r\n\r\n genindtræder pågældende i den tidligere indplacering i referenceperioden, når  \r\n\r\n karenstiden i henhold til lovens § 53, stk. 1, er udstået, uanset  \r\n\r\n beskæftigelseskravet ikke er opfyldt. </P>  \r\n\r\n<P> <B>1.4.</B> Lovens § 53, stk. 5, fastsætter et særligt arbejdskrav som  \r\n\r\n betingelse for at generhverve dagpengeretten for medlemmer, hvis ret til  \r\n\r\n dagpenge i henhold til lovens § 55, stk. 2, (delperiode 2) er udløbet.  \r\n\r\n Tilsvarende gælder for medlemmer, hvis ret til dagpenge er udløbet i medfør  \r\n\r\n af lovens § 55, stk. 5. Det kræves herefter, at kravet om 26/17 ugers  \r\n\r\n beskæftigelse er opfyldt inden for de sidste 18 måneder på  \r\n\r\n opgørelsestidspunktet. Herefter gælder det almindelige beskæftigelseskrav.  \r\n\r\n Ved beregning af det særlige arbejdskrav kan medtages arbejde, der er udført  \r\n\r\n forud for det tidspunkt, hvor medlemmet mistede dagpengeretten. </P>  \r\n\r\n<P> <I>Til § 2, stk. 1</I>  </P>  \r\n\r\n<P CLASS=PUNKT> <B>2.</B> Lønarbejde. </P>  \r\n\r\n<P>2.1. Arbejdsløshedsforsikringsloven angiver ingen retningslinier for, hvad  \r\n\r\n der skal forstås ved lønarbejde. </P>  \r\n\r\n<P> <B>2.1.1.</B> Direktoratet har i reglerne om optagelse i en anerkendt  \r\n\r\n arbejdsløshedskasse for selvstændige erhvervsdrivende defineret, hvornår  \r\n\r\n beskæftigelse betragtes som selvstændig virksomhed. Er der i medfør af disse  \r\n\r\n regler tale om selvstændig virksomhed, vil beskæftigelsen også i forhold til  \r\n\r\n lovens § 53 blive betragtet som sådan, og der er altså ikke tale om  \r\n\r\n lønarbejde. Vedrørende reglerne om selvstændig virksomhed i forhold til § 53  \r\n\r\n henvises til bekendtgørelsens § 6 og neden for under pkt. 10. </P>  \r\n\r\n<P> <B>2.1.2.1.</B> Der kan endvidere opstå tvivl om, hvorvidt en udført  \r\n\r\n aktivitet skal betragtes som lønarbejde eller ledighed i forhold til lovens §  \r\n\r\n 53. Disse tvivlstilfælde må afgøres konkret ud fra en undersøgelse af de  \r\n\r\n kendetegn, der traditionelt er knyttet til det typiske lønmodtagerforhold.  \r\n\r\n For at anerkende en beskæftigelse som lønarbejde vil det dog altid være et  \r\n\r\n krav, <I>at</I> medlemmet har udført arbejde, der har været udbudt på  \r\n\r\n almindelige løn- og arbejdsvilkår, <I>at</I> der er modtaget et vederlag  \r\n\r\n herfor, og <I>at</I> vederlaget er skattepligtigt efter de gældende regler  \r\n\r\n herom. </P>  \r\n\r\n<P> <B>2.1.2.2.</B> Hvis beskæftigelsen er udført inden for rammerne af en  \r\n\r\n overenskomst på området, vil der normalt ikke være tvivl om, at der  \r\n\r\n foreligger lønarbejde i lovens forstand. </P>  \r\n\r\n<P>Omfattes beskæftigelsen ikke af en overenskomst, må der sammenlignes med  \r\n\r\n overenskomst for beskæftigelse af tilsvarende eller sammenlignelig karakter.  \r\n\r\n Der stilles ikke krav om fuldstændig overensstemmelse med overenskomster fra  \r\n\r\n tilsvarende eller sammenlignelige områder. </P>  \r\n\r\n<P>Af yderligere kendetegn, der kan være vejledende - uden hver for sig at  \r\n\r\n være afgørende - er de vigtigste angivet neden for. </P>  \r\n\r\n<P> <B>2.1.2.3.</B> Følgende momenter <I>taler for</I> , at der foreligger  \r\n\r\n lønarbejde: </P>  \r\n\r\n<UL CLASS=PLAIN-LIST>  \r\n\r\n<LI>1) Medlemmet er undergivet en arbejdsgivers tilsyn med og instrukser for  \r\n\r\n arbejdets udførelse. </LI>  \r\n\r\n<LI>2) Medlemmet er forpligtet til at udføre arbejdet personligt. </LI>  \r\n\r\n<LI>3) Medlemmet betragtes i relation til anden lovgivning som lønmodtager,  \r\n\r\n herunder at: </LI>  \r\n\r\n<LI>a) arbejdsgiveren indbetaler bidrag til ATP, </LI>  \r\n\r\n<LI>b) medlemmet er omfattet af ferieloven, </LI>  \r\n\r\n<LI>c) medlemmet er omfattet af funktionærloven, </LI>  \r\n\r\n<LI>d) medlemmet er omfattet af lov om arbejdsskadeforsikring, </LI>  \r\n\r\n<LI>e) medlemmet vil være omfattet af Lønmodtagernes Garantifond (LG) ved  \r\n\r\n arbejdsgiverens konkurs. </LI>  \r\n\r\n</UL>  \r\n\r\n<P> <B>2.2.1. Uddannelse.</B>  </P>  \r\n\r\n<P>Med hjemmel i lovens § 56, stk. 1, 1. pkt., sidestilles tidsrum, hvori  \r\n\r\n medlemmet har gennemført en uddannelse af den i § 41, stk. 1, nr. 3, litra b,  \r\n\r\n nævnte art med lønarbejde i relation til opfyldelse af beskæftigelseskravet i  \r\n\r\n lovens § 53. </P>  \r\n\r\n<P>Bestemmelsen omfatter alene uddannelse, på hvilken medlemmet rent faktisk  \r\n\r\n er blevet optaget efter lovens § 41, stk. 1, nr. 3, litra b. </P>  \r\n\r\n<P>Reglen medfører, at et medlem, der er optaget som nyuddannet, har opfyldt  \r\n\r\n beskæftigelseskravet i lovens § 53, stk. 2, i de tidsmæssigt seneste 26 uger  \r\n\r\n af det uddannelsesforløb, der berettiger til optagelsen. </P>  \r\n\r\n<P>For bachelorer betyder dette, at pågældende har opfyldt  \r\n\r\n beskæftigelseskravet i de seneste 26 uger af det uddannelsesforløb, der  \r\n\r\n berettigede til bachelorgraden. </P>  \r\n\r\n<P>Vedrørende lønnet praktik under uddannelse henvises til bekendtgørelsens §  \r\n\r\n 2, stk. 5, og pkt. 6. nedenfor. </P>  \r\n\r\n<P> <B>2.2.2. Borgmestre, rådmænd, udvalgsformænd og medlemmer af  \r\n\r\n Folketinget, regeringen og Europaparlamentet.</B>  </P>  \r\n\r\n<P>Tidsrum, hvori medlemmet har udøvet kommunalt hverv som borgmester,  \r\n\r\n rådmand eller udvalgsformand på fuld tid eller har været medlem af  \r\n\r\n Folketinget, regeringen eller Europaparlamentet sidestilles i medfør af  \r\n\r\n lovens § 56, stk. 1, 2. pkt., med lønarbejde i relation til opfyldelsen af  \r\n\r\n beskæftigelseskravet i lovens § 53. </P>  \r\n\r\n<P>Udføres kommunalt hverv som udvalgsformand på mindre end fuld tid,  \r\n\r\n beregnes beskæftigelsens omfang ved, at der foretages omregning af det faste  \r\n\r\n vederlag som udvalgsformand til arbejdstimer ved hjælp af den til enhver tid  \r\n\r\n gældende omregningssats. </P>  \r\n\r\n<P> <B>2.3. Særlige afgrænsningsproblemer over for selvstændig virksomhed.  \r\n\r\n</B></P>  \r\n\r\n<P>2.3.1. Begrebet selvstændig virksomhedsudøvelse er defineret i de af  \r\n\r\n direktoratet fastsatte regler om optagelse i en anerkendt arbejdsløshedskasse  \r\n\r\n for selvstændige erhvervsdrivende. </P>  \r\n\r\n<P> <B>2.3.2. Freelance, musikere og artister</B>  </P>  \r\n\r\n<P>Det må afgøres ud fra en konkret vurdering, om beskæftigelsen skal  \r\n\r\n henføres til lønarbejde eller udøvelse af selvstændig virksomhed. </P>  \r\n\r\n<P> <B>2.4. Særlige ansættelsesforhold.</B>  </P>  \r\n\r\n<P> <B>2.4.1.</B> I det følgende opregnes en række  \r\n\r\n arbejdsområder/ansættelsesforhold, som på forskellige punkter adskiller sig  \r\n\r\n fra, hvad der normalt forstås ved lønarbejde, og som derfor behandles  \r\n\r\n særskilt. </P>  \r\n\r\n<P>Ud over at henholde sig til de neden for nævnte særlige krav skal de  \r\n\r\n almindelige kendetegn ved lønarbejde i alle tilfælde tages i betragtning.  \r\n\r\n</P>  \r\n\r\n<P> <B>2.4.2. Hjemmearbejde.</B>  </P>  \r\n\r\n<P>Ved hjemmearbejde forstås beskæftigelse, der udføres i medlemmets hjem  \r\n\r\n uden egentlig arbejdsledelse og kontrol. I praksis stilles der krav om, at  \r\n\r\n arbejdsområdet er reguleret af en kollektiv overenskomst. Sådanne  \r\n\r\n overenskomster er blandt andet indgået for hjemmesyersker og kommunale  \r\n\r\n dagplejemødre. </P>  \r\n\r\n<P>Hvis beskæftigelsen ikke er reguleret af en overenskomst, må løn- og  \r\n\r\n ansættelsesvilkår kunne sidestilles med, hvad der i overenskomst er fastsat  \r\n\r\n for beskæftigelse af lignende karakter. Endvidere må der foreligge en  \r\n\r\n ansættelsesaftale, som angiver, at der består et tjenesteforhold til en  \r\n\r\n arbejdsgiver, og at medlemmet er forpligtet til at udføre arbejdet  \r\n\r\n personligt. Endelig må der lægges vægt på, om arbejdsgiveren fører en vis  \r\n\r\n kontrol med arbejdets udførelse. </P>  \r\n\r\n<P> <B>2.4.3. Hjemmehjælpere i eget hjem.</B>  </P>  \r\n\r\n<P>Hvis medlemmet ansættes som hjemmehjælper for ægtefælle eller andre i  \r\n\r\n medlemmets hjem på løn- og ansættelsesvilkår, der er sædvanlige for kommunale  \r\n\r\n hjemmehjælpere - herunder at medlemmet er undergivet kommunens tilsyn -  \r\n\r\n betragtes beskæftigelsen som lønarbejde. </P>  \r\n\r\n<P>Er der derimod tale om plejeforhold etableret i henhold til § 48, § 48 a  \r\n\r\n eller § 57 a i lov om social bistand, er beskæftigelsen ikke lønarbejde, jf.  \r\n\r\n bekendtgørelsens § 10. </P>  \r\n\r\n<P> <B>2.4.4. Døgnplejere.</B>  </P>  \r\n\r\n<P>Beskæftigelse som døgnplejer vil alene kunne medregnes til  \r\n\r\n beskæftigelseskravet i henhold til lovens § 53, hvis: </P>  \r\n\r\n<UL CLASS=PLAIN-LIST>  \r\n\r\n<LI>1) Der foreligger en aftale mellem den anbringende myndighed og  \r\n\r\n døgnplejemoderen og/eller døgnplejefaderen, indeholdende aftalt  \r\n\r\n opsigelsesvarsel, </LI>  \r\n\r\n<LI>2) lønandelen af plejevederlaget er indkomstskattepligtigt, og </LI>  \r\n\r\n<LI>3) medlemmet er omfattet af lov om ATP, ferieloven, sygedagpengeloven og  \r\n\r\n lov om arbejdsskadeforsikring. </LI>  \r\n\r\n</UL>  \r\n\r\n<P> <B>2.4.5. Weekendarbejde.</B>  </P>  \r\n\r\n<P>Hvis der mellem de faglige organisationer er indgået overenskomst om en  \r\n\r\n ugentlig arbejdstid på 24 timer i weekenden til en løn, der svarer til en  \r\n\r\n normal ugeløn inden for faget, og det i overenskomsten er fastsat, at der  \r\n\r\n ikke må være anden lønnet beskæftigelse, kan weekendarbejde godkendes som  \r\n\r\n lønarbejde og medregnes til opfyldelse af beskæftigelseskravet med et  \r\n\r\n timetal, der svarer til fuld, sædvanlig arbejdstid. </P>  \r\n\r\n<P> <B>2.4.6. Forskning.</B>  </P>  \r\n\r\n<P>For forskning ved højere læreanstalter gælder, at dette kan godkendes som  \r\n\r\n lønarbejde, hvis der er ydet midler, der svarer til overenskomstmæssig løn.  \r\n\r\n For ph.d.-studerende, der har deltaget i forskeruddannelsen som fastlagt i  \r\n\r\n sammenfatning af 17. juni 1992 af drøftelserne mellem Akademikernes  \r\n\r\n Centralorganisation, Undervisningsministeriet og Finansministeriet, gælder,  \r\n\r\n at hele forløbet sidestilles med arbejde. </P>  \r\n\r\n<P> <B>2.5. Beskæftigelse i udlandet. </B></P>  \r\n\r\n<P>2.5.1. Vedrørende beskæftigelse i et andet EØS-land henvises til  \r\n\r\n direktoratets vejledning om arbejdsløshedsforsikring i relation til  \r\n\r\n EØS-landene samt til reglerne om medlems- og dagpengeret efter arbejde eller  \r\n\r\n ophold i et andet EØS-land, i Grønland eller det øvrige udland samt til  \r\n\r\n reglerne om medlems- og dagpengeret efter ophold på Færøerne. </P>  \r\n\r\n<P> <B>2.5.2.</B> Der må normalt stilles strenge krav til dokumentationens  \r\n\r\n karakter ved beskæftigelse i det øvrige udland, blandt andet på grund af  \r\n\r\n vanskelighederne ved efterfølgende kontrol af oplysningerne. </P>  \r\n\r\n<P>Det er en forudsætning for, at beskæftigelsen kan medregnes ved  \r\n\r\n beregningen af beskæftigelseskravet, at pågældende er ansat på sædvanlige  \r\n\r\n løn- og arbejdsvilkår. </P>  \r\n\r\n<P>Der henvises til direktoratets regler vedrørende medlems- og dagpengeret  \r\n\r\n efter arbejde eller ophold i et andet EØS-land, i Grønland eller det øvrige  \r\n\r\n udland samt til reglerne om medlems- og dagpengeret efter ophold på Færøerne.  \r\n\r\n</P>  \r\n\r\n<P>Vedrørende u-landsfrivillige henvises til bekendtgørelsens § 3, stk. 1,  \r\n\r\n nr. 1, og pkt. 7.1. nedenfor. </P>  \r\n\r\n<P> <B>2.5.3.</B> For forskning ved højere læreanstalter i udlandet gælder,  \r\n\r\n at dette kan godkendes som lønarbejde, hvis der er ydet midler, der svarer  \r\n\r\n til overenskomstmæssig løn i opholdslandet. </P>  \r\n\r\n<P CLASS=PUNKT> <B>3.</B> Løntimer. </P>  \r\n\r\n<P>Timer, for hvilke der udbetales løn, kan medregnes ved opgørelsen af  \r\n\r\n beskæftigelseskravet, hvis den beskæftigelse, hvortil løntimerne er knyttet,  \r\n\r\n kan betragtes som lønarbejde. </P>  \r\n\r\n<P>Der kan for eksempel medregnes fritstillingsperioder, barsel og sygdom,  \r\n\r\n hvis arbejdsgiveren udbetaler løn. </P>  \r\n\r\n<P>Fremgår det af lønsedlerne, at der er udbetalt løn for en bestemt  \r\n\r\n beskæftigelsesgrad, skal dette timeantal lægges til grund. </P>  \r\n\r\n<P>Løntimer vil ikke kunne medregnes, hvis den aktivitet, hvortil løntimerne  \r\n\r\n er knyttet, ikke kan medregnes til opfyldelse af beskæftigelseskravet. </P>  \r\n\r\n<P>Dette vil for eksempel være tilfældet i forbindelse med bierhverv med løn,  \r\n\r\n jf. pkt. 5. nedenfor. </P>  \r\n\r\n<P>Perioder, hvor et medlem som følge af sygdom, barsel, opsigelsesregler,  \r\n\r\n herunder rådighedsperioder, eller andet modtager nedsat løn, medregnes til  \r\n\r\n beskæftigelseskravet med det timetal, lønnen svarer til. Ydes der for  \r\n\r\n eksempel løn svarende til 2/3 af fuldløn, vil der kunne medregnes 2/3 af 37  \r\n\r\n timer pr. uge, svarende til 24,6 timer. </P>  \r\n\r\n<P>Timer, for hvilke der er udbetalt sikring i henhold til lov om  \r\n\r\n Lønmodtagernes Garantifond, sidestilles med lønarbejde og kan medregnes til  \r\n\r\n beskæftigelseskravet, hvis sikringen udbetales i stedet for løn. Det er en  \r\n\r\n betingelse, at lønmodtagerens krav mod arbejdsgiveren skal dække løn eller  \r\n\r\n vederlag for en aktivitet, der kan betragtes som lønarbejde. </P>  \r\n\r\n<P> <I>Til § 2, stk. 2</I>  </P>  \r\n\r\n<P CLASS=PUNKT> <B>4.</B> Omregning. </P>  \r\n\r\n<P>Inden for områder, hvor beskæftigelsens omfang ikke - eller kun vanskeligt  \r\n\r\n - kan kontrolleres ved arbejdsgiverens egne registreringer, foretages fradrag  \r\n\r\n i dagpengene på grundlag af indtægten ved anvendelse af omregningssatsen, jf.  \r\n\r\n de af direktoratet fastsatte regler om udbetaling af supplerende dagpenge.  \r\n\r\n</P>  \r\n\r\n<P>I sådanne tilfælde medregnes det timeantal, der fremkommer ved  \r\n\r\n omregningen, jf. dog bekendtgørelsens § 4 og pkt. 8. nedenfor. </P>  \r\n\r\n<P> <I>Til § 2, stk. 4</I>  </P>  \r\n\r\n<P CLASS=PUNKT> <B>5.</B> Bierhverv med løn. </P>  \r\n\r\n<P>Bierhverv er karakteriseret ved, at der typisk er tale om beskæftigelse,  \r\n\r\n som medlemmet har haft/kan have sideløbende med en fuldtidsbeskæftigelse. Der  \r\n\r\n vil typisk være tale om beskæftigelse af et begrænset omfang og  \r\n\r\n beskæftigelse, som ikke kan udbydes som hovedbeskæftigelse. </P>  \r\n\r\n<P>Sådan beskæftigelse kan ikke medregnes til opfyldelse af  \r\n\r\n beskæftigelseskravet. </P>  \r\n\r\n<P>Som eksempler på bierhverv kan nævnes: </P>  \r\n\r\n<UL CLASS=PLAIN-LIST>  \r\n\r\n<LI>1) Viceværter (fritids). </LI>  \r\n\r\n<LI>2) Kirkesangere. </LI>  \r\n\r\n<LI>3) Kontrollører (fritids). </LI>  \r\n\r\n<LI>4) Frivillige brandmænd. </LI>  \r\n\r\n</UL>  \r\n\r\n<P>Det er ikke afgørende, om den konkrete beskæftigelse kan udbydes som  \r\n\r\n hovedbeskæftigelse, men om beskæftigelsen efter sin art kan anses for  \r\n\r\n hovedbeskæftigelse. </P>  \r\n\r\n<P> <I>Til § 2, stk. 5</I>  </P>  \r\n\r\n<P CLASS=PUNKT> <B>6.</B> Lønnet praktik i forbindelse med uddannelse. </P>  \r\n\r\n<P>Lønnet praktik i en uddannelse sidestilles med lønarbejde. Det er en  \r\n\r\n betingelse, at der ydes løn i overensstemmelse med gældende overenskomster  \r\n\r\n for denne eller tilsvarende beskæftigelse. </P>  \r\n\r\n<P>Det er videre en betingelse, at uddannelsen ikke ingår som et tilbud i  \r\n\r\n henhold til lov om en aktiv arbejdsmarkedspolitik, at der ikke er givet  \r\n\r\n uddannelsesorlov i henhold til lov om orlov til uddannelsen og at der ikke  \r\n\r\n ydes offentligt tilskud til lønnen. </P>  \r\n\r\n<P> <I>Til § 3.</I>  </P>  \r\n\r\n<P CLASS=PUNKT> <B>7.</B> Aktiviteter, der kan medregnes til  \r\n\r\n beskæftigelseskravet. </P>  \r\n\r\n<P>I bekendtgørelsens § 3, stk. 1, er opregnet en række aktiviteter, der kan  \r\n\r\n medregnes til beskæftigelseskravet efter bekendtgørelsens § 2, stk. 1, uanset  \r\n\r\n at kravet om, at der skal udbetales en overenskomstmæssig eller tilsvarende  \r\n\r\n løn, ikke er opfyldt. </P>  \r\n\r\n<P> <I>Til § 3, stk. 1, nr. 1</I>  </P>  \r\n\r\n<P> <B>7.1. U-landsfrivillige.</B>  </P>  \r\n\r\n<P> <B>7.1.1.</B> Kassen kan ved skriftlig henvendelse til  \r\n\r\n Udenrigsministeriet få oplyst, om der er ydet bistand ifølge lovgivningen om  \r\n\r\n internationalt udviklingssamarbejde til et program. </P>  \r\n\r\n<P> <B>7.1.2.</B> Hvis der ikke er ydet bistand til programmet ifølge  \r\n\r\n lovgivningen om internationalt udviklingssamarbejde, kan beskæftigelsen  \r\n\r\n eventuelt tælle med som lønarbejde, jf. pkt. 2.5. vedrørende beskæftigelse i  \r\n\r\n udlandet. </P>  \r\n\r\n<P> <I>Til § 3, stk. 1, nr. 2</I>  </P>  \r\n\r\n<P> <B>7.2. Militærtjeneste.</B>  </P>  \r\n\r\n<P>Med hjemmel i lovens § 56, stk. 1, 1. pkt., sidestilles tidsrum, hvori  \r\n\r\n medlemmet har været indkaldt til aftjening af værnepligt, og tidsrum, hvori  \r\n\r\n pågældende har forrettet frivillig tjeneste ifølge kontrakt med forsvaret med  \r\n\r\n lønarbejde i relation til opfyldelse af beskæftigelseskravet i lovens § 53.  \r\n\r\n</P>  \r\n\r\n<P>Bestemmelsen omfatter alene aftjening af almindelig og civil dansk  \r\n\r\n værnepligt, værnepligt ved redningsberedskabet, frivillig tjeneste ifølge  \r\n\r\n kontrakt med det danske forsvar og FN-tjeneste. </P>  \r\n\r\n<P> <I>Til § 3, stk. 1, nr. 3</I>  </P>  \r\n\r\n<P> <B>7.3. Ferie.</B>  </P>  \r\n\r\n<P>Bestemmelsen omfatter al afholdt ferie inden for ferielovens rammer, hvor  \r\n\r\n der ikke er udbetalt løn, jf. bekendtgørelsens § 2, stk. 1. </P>  \r\n\r\n<P>Er ferien afholdt i et beskæftigelsesforhold, skal den afholdte ferie som  \r\n\r\n udgangspunkt medregnes. Dette gælder, uanset om der er tale om afholdelse af  \r\n\r\n optjent ferie med feriegodtgørelse, eller om der er tale om afholdelse af  \r\n\r\n supplerende feriedage efter ferielovens § 6 a. </P>  \r\n\r\n<P>Der gælder dog følgende <I>begrænsninger</I> for ferie i et  \r\n\r\n beskæftigelsesforhold: </P>  \r\n\r\n<UL CLASS=PLAIN-LIST>  \r\n\r\n<LI>1) Feriedage skal ikke sidestilles med beskæftigelse, hvis der er ydet  \r\n\r\n feriedagpenge for feriedagene og </LI>  \r\n\r\n<LI>2) der kan maksimalt medregnes 5 uger pr. ferieår. </LI>  \r\n\r\n</UL>  \r\n\r\n<P>Er ferien afholdt under <I>ledighed</I> , skal der alene medregnes afholdt  \r\n\r\n ferie med feriegodtgørelse. </P>  \r\n\r\n<P>Dokumentation for den afholdte ferie sker efter direktoratets regler om  \r\n\r\n arbejdsgiverdokumentation som betingelse for udbetaling af  \r\n\r\n arbejdsløshedsdagpenge og efterløn. </P>  \r\n\r\n<P>Medlemmet skal således på tro og love afgive oplysninger om den afholdte  \r\n\r\n ferie. </P>  \r\n\r\n<P>Kassen skal herefter sikre, at der ikke medregnes flere feriedage end  \r\n\r\n tilladt, herunder at der fradrages de af feriedagene, hvor der i samme  \r\n\r\n ferieår er udbetalt feriedagpenge. </P>  \r\n\r\n<P> <I>Til § 3, stk. 1, nr. 4 og 5</I>  </P>  \r\n\r\n<P> <B>7.4.</B> Er et medlem i et beskæftigelsesforhold i fuld beskæftigelse  \r\n\r\n dagen før eller dagen efter en søgnehelligdag eller en overenskomstmæssig  \r\n\r\n fridag, betragtes dagen som knyttet til beskæftigelsesforholdet, med mindre  \r\n\r\n medlemmet har fået udbetalt dagpenge eller feriedagpenge. </P>  \r\n\r\n<P>Som overenskomstmæssige fridage betragtes alene faste fridage. </P>  \r\n\r\n<P> <I>Til § 3, stk. 2</I>  </P>  \r\n\r\n<P> <B>7.5.</B> Det er præciseret, at søgnehelligdage og overenskomstmæssige  \r\n\r\n fridage skal medregnes med samme værdier som feriedage i tilfælde, hvor disse  \r\n\r\n medfører fradrag i dagpengene under ledighed. </P>  \r\n\r\n<P> <I>Til § 3, stk. 3</I>  </P>  \r\n\r\n<P> <B>7.6.</B> Reglen om, at overskydende timer medregnes til opfyldelse af  \r\n\r\n beskæftigelseskravet, skal ses i sammenhæng med bestemmelsen i  \r\n\r\n bekendtgørelsens § 4, hvorefter der ved opgørelse af lønarbejdet højst kan  \r\n\r\n medregnes det for faget gældende normaltimetal. </P>  \r\n\r\n<P>Reglen medfører, at et medlem, der har fået fradraget for eksempel 20  \r\n\r\n timer i dagpenge som følge af reglerne om overskydende timer, vil kunne  \r\n\r\n medregne disse 20 timer til opfyldelse af beskæftigelseskravet. Det er dog en  \r\n\r\n betingelse, at timerne stammer fra en aktivitet, der kan betragtes som  \r\n\r\n lønarbejde. </P>  \r\n\r\n<P> <I>Til § 4</I>  </P>  \r\n\r\n<P CLASS=PUNKT> <B>8.</B> 37-timers-reglen. </P>  \r\n\r\n<P> <B>8.1.</B> Reglen fastslår, at overarbejde (arbejde ud over det normale  \r\n\r\n ugentlige timetal) ikke kan medregnes, medmindre der finder afspadsering  \r\n\r\n sted, jf. pkt. 8.4. nedenfor. </P>  \r\n\r\n<P> <B>8.2.</B> Et medlem, der i den enkelte uge arbejder mindre end fuld  \r\n\r\n tid, kan medregne merarbejde på enkelte dage, hvis dette ikke medfører et  \r\n\r\n timetal, der overstiger det ugentlige normaltimetal for faget. </P>  \r\n\r\n<P> <B>8.3.</B> Hvis der i medfør af overenskomst, husaftaler eller lignende  \r\n\r\n på en arbejdsplads afspadseres flere timer, end der er overarbejdet,  \r\n\r\n medregnes det afspadserede timeantal til opfyldelse af beskæftigelseskravet.  \r\n\r\n</P>  \r\n\r\n<P> <B>8.4.</B> Timer, hvor der afspadseres overarbejde og timer, hvor der  \r\n\r\n ifølge overenskomst afspadseres tillæg for arbejde på søn- og helligdage, kan  \r\n\r\n medregnes, hvis den samlede arbejdstid i ugen inklusive afspadseringen ikke  \r\n\r\n overstiger 37 timer. </P>  \r\n\r\n<P> <I>Til § 5</I>  </P>  \r\n\r\n<P CLASS=PUNKT> <B>9.</B> Beskæftigelse, der i henhold til aftale udføres på  \r\n\r\n kortere end normal arbejdstid. </P>  \r\n\r\n<P>Når der i kraft af overenskomst, husaftaler eller lignende på en  \r\n\r\n arbejdsplads arbejdes kortere tid end den sædvanlige, overenskomstmæssige  \r\n\r\n arbejdstid, eller hvis der overenskomstmæssigt er fastsat en mindre ugentlig  \r\n\r\n arbejdstid for aften- eller nathold, betragtes denne kortere arbejdstid som  \r\n\r\n fuld arbejdstid, hvis der udbetales fuld normal løn. Den nedsatte arbejdstid  \r\n\r\n skal enten være begrundet i arbejdets særlige karakter eller være en generel  \r\n\r\n arbejdstidsnedsættelse for hele arbejdspladsen. </P>  \r\n\r\n<P> <I>Til § 6</I>  </P>  \r\n\r\n<P CLASS=PUNKT> <B>10.</B> Selvstændig virksomhed. </P>  \r\n\r\n<P>Optjening af arbejdskravet for selvstændige erhvervsdrivende forudsætter,  \r\n\r\n at der har været drevet selvstændig virksomhed i væsentligt omfang. Ved  \r\n\r\n<I>væsentligt omfang</I> forstås, at arbejdet med den selvstændige virksomhed  \r\n\r\n har haft et sådant omfang, at det kan sidestilles med de krav, der stilles  \r\n\r\n for overgang fra deltids- til fuldtidsforsikring for lønmodtagere, jf. lovens  \r\n\r\n § 68, stk. 3. Væsentlighedskravet for selvstændige erhvervsdrivende vil  \r\n\r\n herefter være det samme ved optagelse og ved beregning af  \r\n\r\n beskæftigelseskravet. </P>  \r\n\r\n<P>Ved ophør/udtræden af selvstændig virksomhed med ansøgning om  \r\n\r\n arbejdsløshedsdagpenge eller overgang til efterløn skal der ske en egentlig  \r\n\r\n efterprøvelse af, om medlemmet har drevet virksomheden i væsentligt omfang.  \r\n\r\n</P>  \r\n\r\n<P>Efterprøvelsen vil i langt de fleste tilfælde ikke volde problemer, når  \r\n\r\n medlemmets oplysninger om det personlige arbejde i virksomheden sammenholdes  \r\n\r\n med virksomhedens karakter og omfang. I tvivlstilfælde skal den ledige  \r\n\r\n fremlægge yderligere dokumentation for, at væsentlighedskravet har været  \r\n\r\n opfyldt. Sådan dokumentation kan for eksempel være annoncer med angivelse af  \r\n\r\n åbningstid, dokumentation for omsætningen (momsregnskab), skatteregnskaber,  \r\n\r\n kassekladder, ordrebøger eller erklæringer fra virksomhedens revisor eller  \r\n\r\n advokat om virksomheden og den selvstændiges aktiviteter. Det vil endvidere  \r\n\r\n kunne tillægges betydning, hvis medlemmet i andre relationer, for eksempel  \r\n\r\n ved indgåelse af lønaftale eller ved skattemæssig registrering som  \r\n\r\n medarbejdende ægtefælle, har afgivet erklæring om arten og omfanget af det  \r\n\r\n personlige arbejde. </P>  \r\n\r\n<P>Væsentlighedskravet er i princippet det samme, hvad enten medlemmet har  \r\n\r\n været eneindehaver af en virksomhed, een af flere indehavere eller eventuelt  \r\n\r\n medarbejdende ægtefælle. </P>  \r\n\r\n<P>Ved opgørelsen af beskæftigelseskravet skal det afgøres, inden for hvilket  \r\n\r\n tidsrum medlemmet senest kan anses for at have udøvet selvstændig virksomhed  \r\n\r\n i væsentligt omfang i sammenlagt 26 uger. &#187; <I>Sæsonmæssig  \r\n\r\n virksomhed</I> &#187; medregnes ved opgørelsen af beskæftigelseskravet kun  \r\n\r\n med den periode, hvor der har været tale om personlig beskæftigelse i  \r\n\r\n væsentligt omfang. </P>  \r\n\r\n<P>Såfremt en virksomhed med drift i væsentligt omfang har en periode i  \r\n\r\n tilslutning til ophøret med nedsat aktivitet, anses virksomhedsudøvelsen i  \r\n\r\n denne periode som udgangspunkt også for at have været i væsentligt omfang,  \r\n\r\n medmindre aktiviteten alene har karakter af afviklingsforanstaltninger. </P>  \r\n\r\n<P>Udøvelse af selvstændig virksomhed i væsentligt omfang medregnes  \r\n\r\n<I>altid</I> til beskæftigelseskravet med den almindeligt gældende, fulde  \r\n\r\n arbejdstid inden for det offentlige område. </P>  \r\n\r\n<P>Til opfyldelse af beskæftigelseskravet kan også medregnes <I>enkeltstående  \r\n\r\n opgaver</I> af selvstændig karakter, hvis opgaven har haft en sådan varighed  \r\n\r\n - normalt mindst 1 måned - at det sammenholdt med arbejdets art og  \r\n\r\n indtjeningen herved kan dokumenteres, at der har været tale om beskæftigelse  \r\n\r\n i væsentligt omfang. </P>  \r\n\r\n<P>Ovenstående finder tilsvarende anvendelse i tilfælde, hvor et medlem  \r\n\r\n fejlagtigt har stået i en lønmodtagerkasse, selv om pågældende har udøvet  \r\n\r\n selvstændig virksomhed i væsentligt omfang. </P>  \r\n\r\n<P>Vedrørende udøvelse af selvstændig virksomhed i udlandet, på Færøerne  \r\n\r\n eller i Grønland henvises til direktoratets regler om dagpengeret for  \r\n\r\n personer, der har haft arbejde eller ophold i udlandet, på Færøerne eller i  \r\n\r\n Grønland. Det skal dog præciseres, at der i det omfang selvstændige  \r\n\r\n erhvervsdrivende kan medregne beskæftigelsesperioder fra udlandet, Færøerne  \r\n\r\n eller Grønland, gælder de samme krav til dokumentation for, at virksomheden  \r\n\r\n har været udøvet i væsentligt omfang, som hvis virksomheden har været udøvet  \r\n\r\n her i landet. </P>  \r\n\r\n<P>For så vidt angår selvstændig virksomhed i en <I>delpensionsperiode</I>  \r\n\r\n har arbejdstiden før og efter 1. januar 1991 i relation til  \r\n\r\n delpensionsreglerne udgjort halvdelen af henholdsvis 39 timer og 37 timer.  \r\n\r\n Udøvelse af selvstændig virksomhed i en delpensionsperiode efter 1. januar  \r\n\r\n 1991 medregnes således med 181/2 time ugentlig. </P>  \r\n\r\n<P>Udøvelse af selvstændig virksomhed med <I>iværksætterydelse</I> efter lov  \r\n\r\n om arbejdstilbud, <I>etableringsydelse</I> efter lov om en aktiv  \r\n\r\n arbejdsmarkedspolitik, <I>igangsætningsydelse</I> efter § 42 a i lov om  \r\n\r\n social bistand eller lignende tæller som ledighed ved beregning af  \r\n\r\n beskæftigelseskravet. Såfremt medlemmet sideløbende med den virksomhed,  \r\n\r\n hvortil der ydes igangsætningsydelse, udøver anden selvstændig virksomhed,  \r\n\r\n vil sidstnævnte virksomhed ikke kunne medregnes til opfyldelse af  \r\n\r\n beskæftigelseskravet. </P>  \r\n\r\n<P> <I>Til §§ 7 og 8</I>  </P>  \r\n\r\n<P CLASS=PUNKT> <B>11.</B> Fastlæggelse af ydelsesperioderne. </P>  \r\n\r\n<P> <I>11.1.</I> Ved fastlæggelsen af delperiode 1 skal der tages  \r\n\r\n udgangspunkt i det tidspunkt, hvor medlemmet anmoder om og herefter får  \r\n\r\n udbetalt dagpenge, feriedagpenge eller ydelse i henhold til lovens § 55, stk.  \r\n\r\n 6. </P>  \r\n\r\n<P>Indplacering skal således ske fra den dag, hvor følgende betingelser er  \r\n\r\n opfyldt: </P>  \r\n\r\n<UL CLASS=PLAIN-LIST>  \r\n\r\n<LI>1) medlemmet har anmodet om dagpenge eller feriedagpenge, og </LI>  \r\n\r\n<LI>2) medlemmet får ved en senere udbetaling ydelse for dagen. </LI>  \r\n\r\n</UL>  \r\n\r\n<P>Indplacering skal endvidere ske, når medlemmet påbegynder orlov til sabbat  \r\n\r\n i henhold til lov om orlov, jf. dog nedenfor under pkt. 11.4. </P>  \r\n\r\n<P>Delperiode 1 kan dog tidligst begynde, når karensperioden i henhold til  \r\n\r\n lovens § 53, stk. 1, eller § 54, stk. 1, er udstået. </P>  \r\n\r\n<P> <B>11.2.</B> Medlemmer, der indplaceres i delperiode 1, og som er  \r\n\r\n udelukket fra ret til dagpenge som følge af effektiv karantæne, indplaceres  \r\n\r\n fra det tidspunkt, hvor medlemmet ville have været berettiget til ydelse,  \r\n\r\n såfremt medlemmet ikke var udelukket fra ret til dagpenge. </P>  \r\n\r\n<P> <B>11.3.</B> Afslutningen af delperiode 1 regnes fra det tidspunkt, hvor  \r\n\r\n 60-måneders-perioden tillagt eventuel forlængelse på grund af for eksempel  \r\n\r\n sygdom, jf. lovens § 55, stk. 8, er udløbet, eller fra det tidspunkt, hvor  \r\n\r\n medlemmet har udtømt dagpengeretten i perioden. Delperiode 2 begynder  \r\n\r\n umiddelbart herefter. </P>  \r\n\r\n<P> <B>11.4.</B> Medlemmer, der ikke opfylder beskæftigelseskravet eller ikke  \r\n\r\n har udstået karenstiden i henhold til lovens § 53, stk. 1, og som opnår  \r\n\r\n adgang til orlov til sabbat i henhold til lov om orlov, indplaceres ikke.  \r\n\r\n Medlemmets eventuelle løntimer, der ligger før indplaceringstidspunktet, vil  \r\n\r\n kunne anvendes ved en senere indplacering, hvis de øvrige betingelser herfor  \r\n\r\n er opfyldt. </P>  \r\n\r\n<P>Medlemmer, der ikke er dagpengeberettigede af anden grund og som opnår  \r\n\r\n adgang til orlov til sabbat i henhold til lvo om orlov, indplaceres med  \r\n\r\n virkning fra orlovens påbegyndelse. Medlemmets eventuelle løntimer, der  \r\n\r\n ligger før indplaceringstidspunktet, vil ikke kunne anvendes ved en senere  \r\n\r\n indplacering. </P>  \r\n\r\n<P> <I>Til § 9</I>  </P>  \r\n\r\n<P CLASS=PUNKT> <B>12.</B> Erhvervelse af ny ydelsesperiode. </P>  \r\n\r\n<P>12.1. Afgørelsen af, om et medlem har ret til ny delperiode 1, skal  \r\n\r\n træffes på det tidspunkt, hvor kassen i henhold til bekendtgørelsens § 9,  \r\n\r\n stk. 2, skal opgøre medlemmets hidtidige beskæftigelse. </P>  \r\n\r\n<P>Medlemmets hidtidige beskæftigelse skal i henhold til bestemmelsen alene  \r\n\r\n opgøres i følgende tilfælde: </P>  \r\n\r\n<UL CLASS=PLAIN-LIST>  \r\n\r\n<LI>1) Når kassen har en indberetningspligt til arbejdsformidlingen i henhold  \r\n\r\n til § 144, stk. 2, i bekendtgørelse om en aktiv arbejdsmarkedsindsats. </LI>  \r\n\r\n<LI>2) 3 måneder før udløbet af referenceperioden, jf. § 7, stk. 1. </LI>  \r\n\r\n<LI>3) Når medlemmet overgår til orlov til sabbat efter lov om orlov. </LI>  \r\n\r\n</UL>  \r\n\r\n<P>Ved indberetning i henhold til § 144, stk. 2, i bekendtgørelse om en aktiv  \r\n\r\n arbejdsmarkedsindsats skal ledigheden opgøres i henhold til bekendtgørelsens  \r\n\r\n § 11, jf. neden for under pkt. 14. Opgørelsen sker i henhold til denne  \r\n\r\n bestemmelse ugevis. Da 44 måneder ikke er deleligt med et helt antal uger,  \r\n\r\n skal indberetning ske, når medlemmet har haft 191 ugers ledighed. </P>  \r\n\r\n<P>Medlemmet erhverver ret til ny delperiode 1, hvis der siden sidste  \r\n\r\n opgørelsestidspunkt foreligger 17/26 ugers beskæftigelse eller 26 ugers  \r\n\r\n selvstændig erhvervsvirksomhed i væsentligt omfang. </P>  \r\n\r\n<P>Der skal &#187;tælles bagud&#171; fra opgørelsestidspunktet, indtil der  \r\n\r\n første gang foreligger 17/26 ugers beskæftigelse eller 26 ugers selvstændig  \r\n\r\n erhvervsvirksomhed i væsentligt omfang. </P>  \r\n\r\n<P>Beskæftigelse, der een gang er medgået til opfyldelsen af  \r\n\r\n beskæftigelseskravet, kan ikke indgå i en senere opgørelse. </P>  \r\n\r\n<P>Det er ikke en betingelse, at beskæftigelseskravet er opfyldt inden for de  \r\n\r\n sidste 3 år. Det skal alene være opfyldt inden for en 3-års periode, der  \r\n\r\n ligger efter seneste opgørelsestidspunkt. </P>  \r\n\r\n<P>Ret til ny delperiode 1 løber fra og med 1. ledige dag efter den  \r\n\r\n beskæftigelse/selvstændig erhvervsvirksomhed, der er medgået til opfyldelse  \r\n\r\n af beskæftigelseskravet. </P>  \r\n\r\n<P>Eventuel senere beskæftigelse, der ikke er medregnet til  \r\n\r\n beskæftigelseskravet, kan indgå i en ny beregning af beskæftigelseskravet.  \r\n\r\n</P>  \r\n\r\n<P> <B>12.2.</B> For et medlem, der er indplaceret i delperiode 2, skal  \r\n\r\n beskæftigelsen opgøres løbende. </P>  \r\n\r\n<P>Medlemmet optjener ret til ny delperiode 1, første gang der foreligger  \r\n\r\n 17/26 ugers beskæftigelse eller 26 ugers selvstændig erhvervsvirksomhed i  \r\n\r\n væsentligt omfang. </P>  \r\n\r\n<P>For et medlem, der modtager ydelse i henhold til lovens § 55, stk. 3,  \r\n\r\n foretages opgørelsen dog først, når medlemmet udtræder af ordningen. Dette  \r\n\r\n gælder også, hvis medlemmet i perioden modtager feriedagpenge. </P>  \r\n\r\n<P> <B>12.3.</B> Medlemmer, hvis ret til ydelse i delperiode 2 er udløbet, er  \r\n\r\n omfattet af det skærpede arbejdskrav i lovens § 53, stk. 5. </P>  \r\n\r\n<P>Det er herefter en betingelse for generhvervelse af dagpengeretten, at  \r\n\r\n beskæftigelseskravet i lovens § 53, stk. 2, er opfyldt inden for 18 måneder.  \r\n\r\n</P>  \r\n\r\n<P> <I>Til § 10</I>  </P>  \r\n\r\n<P CLASS=PUNKT> <B>13.</B> Forlængelse af referenceperioderne. </P>  \r\n\r\n<P>Den referenceperiode på 60 måneder, som delperiode 1 skal afvikles  \r\n\r\n indenfor, og den referenceperiode på 48 måneder, som delperiode 2 skal  \r\n\r\n afvikles indenfor, skal forlænges, hvis der i perioden forekommer følgende  \r\n\r\n forhold, og der ikke udbetales løn: </P>  \r\n\r\n<UL CLASS=PLAIN-LIST>  \r\n\r\n<LI>1) sygdom eller uarbejdsdygtighed, </LI>  \r\n\r\n<LI>2) perioder med støtte til pasning af handicappet barn efter lov om  \r\n\r\n social bistand, </LI>  \r\n\r\n<LI>3) perioder med støtte til pasning af nærtstående, der ønsker at dø i  \r\n\r\n eget hjem efter lov om social bistand, </LI>  \r\n\r\n<LI>4) perioder med orlov til uddannelse eller orlov til børnepasning efter  \r\n\r\n lov om orlov eller </LI>  \r\n\r\n<LI>5) perioder med barselorlov efter lov om ligebehandling af mænd og  \r\n\r\n kvinder med hensyn til beskæftigelse og barselorlov. </LI>  \r\n\r\n</UL>  \r\n\r\n<P>Udbetales der løn under fraværet, vil aktiviteten skulle betragtes som  \r\n\r\n beskæftigelse, jf. bekendtgørelsens § 2. </P>  \r\n\r\n<P>Ved uarbejdsdygtighed forstås forhold, der kan ligestilles med sygdom og  \r\n\r\n som bevirker, at medlemmet er ude af stand til at påtage sig beskæftigelse af  \r\n\r\n normalt omfang. </P>  \r\n\r\n<P>Afgørelsen af, om der skal ske forlængelse af referenceperioden, træffes  \r\n\r\n på det tidspunkt, hvor kassen i henhold itl § 9, stk. 2 og 3, skal opgøre  \r\n\r\n medlemmets hidtidige beskæftigelse. </P>  \r\n\r\n<P>Der kan alene ske forlængelse med hele uger, hvorfor der skal rundes ned  \r\n\r\n til nærmeste hele uge, hvis den samlede opgørelse over perioder, der medfører  \r\n\r\n forlængelse, ikke svarer til et helt antal uger. </P>  \r\n\r\n<P>Ved afgørelsen skal der også medregnes timer, hvor medlemmet har været syg  \r\n\r\n en del af en dag eller har modtaget ydelser som nævnt under nr. 2 eller 3,  \r\n\r\n for en del af en dag. I disse tilfælde divideres det samlede timetal med 7,4,  \r\n\r\n og der fås herved det samlede antal dage, der kan medgå i beregningen af  \r\n\r\n forlængelsen, jf. ovenfor. </P>  \r\n\r\n<P> <I>Til § 11</I>  </P>  \r\n\r\n<P CLASS=PUNKT> <B>14.</B> Forbrug af ydelsesperioderne. </P>  \r\n\r\n<P>De 48 måneder, hvor medlemmet kan modtage dagpenge i delperiode 1, og de  \r\n\r\n 36 måneder, hvor medlemmet kan modtage dagpenge i delperiode 2  \r\n\r\n (ydelsesperioderne), opbruges ugevis. Er der udbetalt dagpenge, herunder  \r\n\r\n supplerende dagpenge og feriedagpenge, eller ydelser i henhold til lovens §  \r\n\r\n 53, stk. 2, 3 eller 6 i en uge, fratrækkes ugen i de 48/36 måneder. </P>  \r\n\r\n<P>Tilsvarende gælder for perioder med orlov til sabbat efter lov om orlov,  \r\n\r\n eller hvis medlemmet har deltaget i tilbud efter lov om en aktiv  \r\n\r\n arbejdsmarkedspolitik. </P>  \r\n\r\n<P>Endelig er ugen forbrugt, hvis medlemmet i hele ugen eller i en del af  \r\n\r\n ugen har udstået en effektiv karantæne. </P>  \r\n\r\n<P>Der kan forekomme uger, hvor medlemmet har modtaget dagpenge og samtidig  \r\n\r\n har haft fravær, der begrunder forlængelse, jf. bekendtgørelsens § 10 og  \r\n\r\n ovenfor under pkt. 13. I sådanne tilfælde skal ugen fratrækkes i de 48/36  \r\n\r\n måneder og der skal ske forlængelse med fraværets længde i de 60/48 måneder.  \r\n\r\n Endvidere vil eventuelt lønarbejde i ugen kunne medregnes til opfyldelse af  \r\n\r\n beskæftigelseskravet i lovens § 53, stk. 2 og 5. </P>  \r\n\r\n<P> <I>Til § 12</I>  </P>  \r\n\r\n<P CLASS=PUNKT> <B>15.</B> 50-59 årige. </P>  \r\n\r\n<P> <B>15.1.</B> Det fremgår af lovens § 55, stk. 4, at et medlem, der ved  \r\n\r\n udløbet af delperiode 2 er fyldt 50 år, og som ved fortsat medlemskab ville  \r\n\r\n kunne opfylde anciennitetskravet for at kunne gå på efterløn ved det fyldte  \r\n\r\n 60. år, bevarer retten til ydelse i delperiode 2 til det fyldte 60. år. </P>  \r\n\r\n<P> <B>15.2.</B> Medlemmer, der i henhold til lovens § 55, stk. 4 har ret til  \r\n\r\n ydelse i delperiode 2, er ikke omfattet af det skærpede arbejdskrav i lovens  \r\n\r\n § 53, stk. 5, idet deres dagpengeret ikke er udløbet. </P>  \r\n\r\n<P CLASS=PUNKT> <B>16.</B> Øvrige bestemmelser. </P>  \r\n\r\n<P>Denne vejledning erstatter vejledning af 18. december 1987 til  \r\n\r\n bekendtgørelse nr. 451 af 11. oktober 1985 med senere ændringer om beregning  \r\n\r\n af arbejdskravet (26-ugers-reglen) i lov om arbejdsformidling og  \r\n\r\n arbejdsløshedsforsikring m.v. som ændret ved vejledning af 28. juni 1990,  \r\n\r\n vejledning af 10. oktober 1991, vejledning af 6. november 1992 og vejledning  \r\n\r\n af 20. september 1993. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 28. december 1993 </I> </P>  \r\n\r\n<P CLASS=UNDERSKREVET-AF ALIGN=CENTER>Ole Hammer Jensen </P>  \r\n\r\n<P CLASS=MINISTER ALIGN=RIGHT>/ Morten Gatzwiller </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/12/1993"
        },
        {
            "displayName": "Accession",
            "displayValue": "C19930023260"
        },
        {
            "displayName": "Entydig dokumentidentifikation",
            "displayValue": "CM028982"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "232"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "28/12/1993"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Arbejdsmin. Dir. f. Arbejdsløshedsforsikringen jr.nr. 92-22-5"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}