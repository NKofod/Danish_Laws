{
    "id": 118312,
    "title": "MOMSVEJL., AFGØRELSER 1987   1027 DEP. UDLEJNING AF BILER TIL VALUTAUDLÆNDINGE ",
    "documentTypeId": "1490",
    "isSagsforlobPeriodValid": true,
    "shortName": "STV nr 20101 af 01/01/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>1027 Dep. Udlejning af biler til  \r\n\r\n valutaudlændinge </H1>  \r\n\r\n<P></P>  \r\n\r\n<BR>  \r\n\r\n<BR>  \r\n\r\n<P>Ministeriet for Skatter og Afgifter har gennemført en ændring af de  \r\n\r\n hidtidige regler om beregning af moms ved udlejning af personbiler til  \r\n\r\n valutaudlændinge, der overtager bilen i udlandet. <BR>  \r\n\r\n</P>  \r\n\r\n<P>Det har hidtil været sådan, at der ikke skulle betales moms, når bilen  \r\n\r\n blev overtaget i udlandet (både EF-lande og tredjelande). <BR>  \r\n\r\n</P>  \r\n\r\n<P>Ændringen går ud på, at danske udlejningsvirksomheder som hovedregel skal  \r\n\r\n betale moms ved udlejning af biler, der overtages i et andet EF-land. Der  \r\n\r\n skal dog ikke betales dansk moms, hvis udlejningsvirksomheden kan  \r\n\r\n dokumentere, at der er betalt moms af udlejningen i et andet EF-land. <BR>  \r\n\r\n</P>  \r\n\r\n<P>Der skal som hidtil heller ikke betales moms, hvis bilen overtages og  \r\n\r\n udelukkende anvendes uden for EF's område. Det er en betingelse, at det af  \r\n\r\n udlejningsaftalen fremgår, at lejeren ikke vil anvende bilen inden for EF.  \r\n\r\n<BR>  \r\n\r\n</P>  \r\n\r\n<P>Ændringen skal ses på baggrund af artikel 9, stk 1, i EF's 6.  \r\n\r\n momsdirektiv. Efter denne artikel er leveringsstedet - og dermed  \r\n\r\n momsningsstedet - for en ydelse det sted, hvor den, der yder tjenesten, har  \r\n\r\n etableret enten hjemstedet for sin økonomiske virksomhed eller et fast  \r\n\r\n forretningssted, hvorfra ydelsen leveres. I mangel af et sådant hjemsted  \r\n\r\n eller fast forretningssted er leveringsstedet/momsningsstedet der, hvor den  \r\n\r\n pågældendes bopæl eller sædvanlige opholdssted er. <BR>  \r\n\r\n</P>  \r\n\r\n<P>Der var i det konkrete tilfælde tale om en virksomhed, der driver  \r\n\r\n virksomhed såvel her i landet som i udlandet - bl a gennem datterselskaber og  \r\n\r\n ved agenter. Agenterne sørger for at klargøre bilen og få underskrevet  \r\n\r\n kontrakten, som herefter sendes til Danmark. <BR>  \r\n\r\n</P>  \r\n\r\n<P>Kontrakten lyder på selskabets adresse i Danmark. <BR>  \r\n\r\n</P>  \r\n\r\n<P>Kontrakt om udlejning kan også indgås mellem navnlig amerikanske  \r\n\r\n storaftagere og selskabet på den måde, at aftageren disponerer over et antal  \r\n\r\n biler til en fast pris for en sæson ad gangen. Når der er brug for en bil,  \r\n\r\n bliver ordren givet til selskabet i Danmark, der sørger for, at bilen  \r\n\r\n afleveres det ønskede sted. <BR>  \r\n\r\n</P>  \r\n\r\n<P>Betaling sker i alle tilfælde til selskabet i Danmark, men sker ikke altid  \r\n\r\n direkte fra kunden til selskabet i Danmark. <BR>  \r\n\r\n</P>  \r\n\r\n<P>Ministeriet lagde vægt på, at det er i Danmark, at selskabet har etableret  \r\n\r\n hjemstedet for sin økonomiske virksomhed. <BR>  \r\n\r\n</P>  \r\n\r\n<P>Ministeriet lagde også vægt på, at bilerne er afgiftsberigtiget efter  \r\n\r\n reglerne i § 7, stk 1, i registreringsafgiftsloven med 60% af satserne for  \r\n\r\n personbiler. Udlejning af sådanne biler til valutaudlændinge skal ske på  \r\n\r\n grundlag af kontrakter afsluttet af den udlejningsvirksomhed, som har fået  \r\n\r\n tilladelse til at afgiftsberigtige bilerne efter den lave sats. <BR>  \r\n\r\n</P>  \r\n\r\n<P>Ændringen har virkning for udlejningsaftaler efter 31. marts 1987. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19877MA0063"
        },
        {
            "displayName": "Entydig dokumentidentifikation",
            "displayValue": "AN007270"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1987"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}