{
    "id": 109626,
    "title": "1997 BTL 134   BETÆNKNING OVER FORSLAG TIL LOV OM ÆNDRING AF SKATTESTYRELSESLOVEN,   SKATTEKONTROLLOVEN, SELSKABSSKATTELOVEN, FONDSBESKATNINGSLOVEN,   AFSKRIVNINGSLOVEN, KULBRINTESKATTEOPKRÆVNINGSLOVEN OG LOV OM KOMMUNAL   INDKOMSTSKAT (STATENS OVERTAGELSE AF SELSKABSLIGNINGEN)    NR L 134 1997-98. 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1997/1 BTL 134",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 134 </P>  \r\n\r\n<P></P>  \r\n\r\n<P>Betænkning over Forslag til lov om ændring af skattestyrelsesloven,  \r\n\r\n skattekontrolloven, selskabsskatteloven, fondsbeskatningsloven,  \r\n\r\n afskrivningsloven, kulbrinteskatteopkrævningsloven og lov om kommunal  \r\n\r\n indkomstskat (Statens overtagelse af selskabsligningen) <BR>  \r\n\r\n Nr L 134 1997-98. 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19971216 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n et spørgsmål til skatteministeren, som denne har besvaret skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Foreningen af Danske Skatteankenævn, </P>  \r\n\r\n<P>Hedensted Kommune, skatteankenævnet, </P>  \r\n\r\n<P>HK/Kommunal, </P>  \r\n\r\n<P>Hugo Schmidt, Slagelse, </P>  \r\n\r\n<P>Kommuneforeningen i Ringkøbing Amt, </P>  \r\n\r\n<P>Kommunernes Landsforening, </P>  \r\n\r\n<P>Skattechefforeningen i Danmark og </P>  \r\n\r\n<P>Skatterevisorforeningen. </P>  \r\n\r\n<P>Der er af skatteministeren stillet et ændringsforslag, hvorom der henvises  \r\n\r\n til de ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Det Radikale Venstres, Enhedslistens og Centrum-Demokraternes  \r\n\r\n medlemmer af udvalget) lovforslaget til <I> vedtagelse</I> med det af  \r\n\r\n skatteministeren stillede ændringsforslag. </P>  \r\n\r\n<P>Et <I>mindretal</I> (Venstres, Det Konservative Folkepartis og  \r\n\r\n Fremskridtspartiets medlemmer af udvalget) indstiller lovforslaget til  \r\n\r\n<I>forkastelse</I> ved 3. behandling. Mindretallet vil stemme imod det  \r\n\r\n stillede ændringsforslag. </P>  \r\n\r\n<P>Et flertal inden for mindretallet (Venstres og Det Konservative  \r\n\r\n Folkepartis medlemmer af udvalget) bemærker, at man ikke kan støtte  \r\n\r\n lovforslaget. Folketinget har haft meget kort tid til behandlingen.  \r\n\r\n Lovforslaget blev førstebehandlet den 10. december 1997 og skal vedtages  \r\n\r\n fredag den 19. december 1997. Dette er naturligvis ikke acceptabelt, når man  \r\n\r\n tager i betragtning, at lovforslaget grundlæggende tilsigter at ændre de  \r\n\r\n gældende regler for ligningen af mere end 70.000 virksomheder, som drives i  \r\n\r\n selskabsform. Hertil kommer de mere end 10.000 ansatte i kommuner, som  \r\n\r\n berøres af lovforslaget. </P>  \r\n\r\n<P>Venstre og Det Konservative Folkeparti ønsker derfor at udtrykke  \r\n\r\n betænkelighed ved denne form for lovgivning, som meget hurtigt i forhold til  \r\n\r\n offentligheden får karakter af lovsjusk. Der tænkes her ikke alene på selve  \r\n\r\n indholdet af lovforslaget med meget vide bemyndigelser til skatteministeren,  \r\n\r\n men også på Folketingets muligheder for et konstruktivt arbejde med  \r\n\r\n lovforslaget, hvor der i det mindste gives mulighed for at overveje de  \r\n\r\n henvendelser, som er fremkommet i forbindelse med den meget korte behandling.  \r\n\r\n</P>  \r\n\r\n<P>Samtidig mener Venstre og Det Konservative Folkeparti, at lovforslaget er  \r\n\r\n udtryk for, at regeringen på selskabsligningen indfører det, man kunne kalde  \r\n\r\n det omvendte nærhedsprincip med det resultat, at selskabernes forhold uanset  \r\n\r\n det enkeltes selskabs størrelse behandles længst muligt væk fra borgerne.  \r\n\r\n</P>  \r\n\r\n<P>Derudover er Venstre og Det Konservative Folkeparti af  \r\n\r\n retssikkerhedsmæssige grunde meget betænkelige over for indholdet af  \r\n\r\n lovforslaget. Partierne har selv foreslået, at store selskaber som for  \r\n\r\n eksempel internationale børsnoterede selskaber kunne behandles af Told &amp;  \r\n\r\n Skat for fremover at sikre den mest effektive og retfærdige ligning af disse  \r\n\r\n selskaber. En sådan overflytning af ligningsopgaver for et yderst begrænset  \r\n\r\n antal selskaber bør dog ikke have nogen indflydelse på forholdene for den  \r\n\r\n resterende del af de mere end 70.000 selskaber, som nu efter lovforslaget  \r\n\r\n skal behandles af en helt anden instans, end tilfældet har været i en lang  \r\n\r\n årrække. </P>  \r\n\r\n<P>Det forekommer ikke hensigtsmæssigt, at den &#187;lille bagermester&#171;,  \r\n\r\n som driver sin virksomhed i anpartsselskabsform, skal lignes af Told &amp;  \r\n\r\n Skat, mens blomsterhandleren, der driver virksomhed ved siden af, skal lignes  \r\n\r\n af de lokale skattemyndigheder. </P>  \r\n\r\n<P>Der vil endvidere forekomme den urimelighed, at bagermesteren skal have  \r\n\r\n behandlet sin egen indkomst som hovedaktionær ved den kommunale ligning, mens  \r\n\r\n bagermesterens selskab skal lignes af Told &amp; Skat. </P>  \r\n\r\n<P>Endelig forekommer det urimeligt, at bagermesteren har Landsskatteretten  \r\n\r\n som første klageinstans. Det vil betyde en markant forøgelse af antallet af  \r\n\r\n sager ved Landsskatteretten med deraf følgende forøgelse af de i forvejen  \r\n\r\n lange sagsbehandlingstider. </P>  \r\n\r\n<P>Æ n d r i n g s f o r s l a g </P>  \r\n\r\n<P>Af <I>skatteministeren,</I> tiltrådt af et <I>flertal</I> (S, SF, RV, EL  \r\n\r\n og CD): </P>  \r\n\r\n<P>Til § 9 </P>  \r\n\r\n<P> <B>1)</B> Efter stk. 3 indsættes som <I>stk. 4:</I>  </P>  \r\n\r\n<P> <I>&#187;Stk. 4.</I> Såfremt enighed om en aftale som nævnt i  \r\n\r\n skattestyrelseslovens § 38, stk. 2, ikke kan opnås, kan skatteministeren  \r\n\r\n eller den, ministeren bemyndiger dertil, for tiden indtil 30. juni 2002  \r\n\r\n pålægge kommunen i nærmere angivet omfang at udføre ligning af juridiske  \r\n\r\n personer bortset fra dødsboer med dertil hørende administrative opgaver.  \r\n\r\n Eventuelt vederlag efter § 38, stk. 2, 2. pkt., for opgaver pålagt efter stk.  \r\n\r\n 1 aftales mellem kommunen og skatteministeren eller den, ministeren  \r\n\r\n bemyndiger dertil.&#171; </P>  \r\n\r\n<P>B e m æ r k n i n g e r </P>  \r\n\r\n<P>Til nr. 1 </P>  \r\n\r\n<P>Ved ændringsforslaget indsættes en regel i ikrafttrædelsesbestemmelsen,  \r\n\r\n således at skatteministeren eller den, han bemyndiger hertil, i perioden  \r\n\r\n indtil 30. juni 2002 kan pålægge en kommune at udføre selskabsligningen på  \r\n\r\n regionens vegne. </P>  \r\n\r\n<P>Baggrunden for dette ændringsforslag er, at der i anledning af forslaget  \r\n\r\n om, at ansvaret for selskabsligningen skal overgå fra kommunalt regi til  \r\n\r\n statsligt regi er kommet tilkendegivelser fra kommunal side om, at man  \r\n\r\n overvejer at afslå indgåelse af en aftale, jf. den foreslåede bestemmelse i  \r\n\r\n skattestyrelseslovens § 38, stk. 2, om fortsat i en kortere eller længere  \r\n\r\n periode at varetage selskabsligningen i kommunen på regionens vegne. </P>  \r\n\r\n<P>De statslige og de kommunale ligningsmyndigheder har en fælles interesse  \r\n\r\n i, at den nye struktur for selskabsligningen, der rummes i lovforslaget,  \r\n\r\n etableres på en hensigtsmæssig og smidig måde, og det vil derfor være  \r\n\r\n uheldigt, hvis principielle overvejelser skulle stille sig i vejen for en  \r\n\r\n praktisk tilrettelæggelse. </P>  \r\n\r\n<P>Bestemmelsen i ændringsforslaget antages ikke at skulle bringes i  \r\n\r\n anvendelse i noget større omfang, og det må i øvrigt antages, at  \r\n\r\n gennemførelse af bestemmelsen i sig selv vil medvirke hertil. </P>  \r\n\r\n<P> <I>Jacob Buksti (S)</I> nfmd. <I>Lis Greibe (S) Klaus Hækkerup (S)  \r\n\r\n Anna-Marie Hansen (S) Per Kaalund (S) Jes Lunde (SF) Elisabeth Arnold (RV)  \r\n\r\n Frank Aaen (EL) Sonja Albrink (CD) Peter Brixtofte (V) Svend Aage Jensby (V)  \r\n\r\n Charlotte Antonsen (V) Mariann Fischer Boel (V) Flemming Hansen (KF)</I> fmd.  \r\n\r\n<I>Gitte Seeberg (KF) Brian Mikkelsen (KF) Kim Behnke (FP)</I>  </P>  \r\n\r\n<P>Dansk Folkeparti havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "09/01/1998"
        },
        {
            "displayName": "Accession",
            "displayValue": "199714K00134"
        },
        {
            "displayName": "Entydig dokumentidentifikation",
            "displayValue": "CL008247"
        },
        {
            "displayName": "Dato for førstegangsindlæggelse",
            "displayValue": "09/01/1998"
        },
        {
            "displayName": "Dato for indlæggelse",
            "displayValue": "09/01/1998"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "134"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}