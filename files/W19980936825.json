{
    "id": 157679,
    "title": "Ankestyrelsens principafgørelse P-7-98 om renter - pension - omregning - erstatning",
    "documentTypeId": "240",
    "isSagsforlobPeriodValid": true,
    "shortName": "KEN nr 9368 af 15/04/1998",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-7-98 om renter - pension - omregning - erstatning</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Renter af erstatning og godtgørelse efter erstatningsansvarsloven skulle indgå i indtægtsgrundlaget ved beregning af førtidspension.</p>\r\n   <p class=\"TekstGenerel\">Ankestyrelsen fandt desuden, at renterne var en éngangsindtægt af en sådan størrelse, at det var mest korrekt at henføre udgiften til en 12 måneders periode, begyndende fra det tidspunkt, hvor den var til rådighed for ansøger.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen er afløst af en nyere afgørelse</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>01-06-2012</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 22 af 14. januar 1998 - § 28 og § 39</p>\r\n<p>Lov om højeste, mellemste, forhøjet almindelig og almindelig førtidspension m.v. - lovbekendtgørelse nr. 485 af 29. maj 2007 - § 38, stk. 2 og § 25</p>\r\n<p>\r\n   <span class=\"Bold\">Note:</span>\r\n</p>\r\n<p>Afløst af Principafgørelse 104-12</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sagen drejede sig om en kvinde, som fik udbetalt erstatning efter erstatningsansvarsloven i form af 6.000 kr. i godtgørelse for svie og smerte, 26.900 kr. i godtgørelse for varigt mén samt 246.741 kr. i erstatning for tab af erhvervsevne. Ansøger fik desuden udbetalt 108.794 i renter af disse beløb.</p>\r\n<p>Kommunen tillagde renteindtægten på 108.794 kr. til pensionsberegningen. Indtægten blev henført til en 12 måneders periode begyndende fra det tidspunkt, da indtægten var til disposition. Pensionen blev herefter nedsat i 12 måneder fra 1. august 1995 til 1. august 1996.</p>\r\n<p>Nævnet fandt ikke grundlag for at tilsidesætte kommunens afgørelse, hvorefter pensionen blev omregnet for perioden 1. august 1995 til 1. august 1996.</p>\r\n<p>Nævnet lagde vægt på, at den skattepligtige renteindtægt på 108.794 kr. var en éngangsindtægt af betydelig størrelse og, at indtægtens indvirken på pensionen ikke burde udskydes til den årlige fastsættelse af pensionen det næstfølgende år.</p>\r\n<p>Nævnet lagde tillige vægt på, at det ikke kunne anses for uhensigtmæssigt at henføre indtægten til en 12 måneders periode.</p>\r\n<p>Sagen blev behandlet i principielt møde med henblik på afklaring af om renter af erstatning for tab af erhvervsevne og godtgørelse for varigt mén samt svie og smerte indgår ved pensionsberegningen.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt ikke grundlag for at tilsidesætte nævnets afgørelse, hvorefter pensionen blev omregnet for perioden 1. august 1995 til 1. august 1996, jf. § 39, stk. 2, i lov om social pension. Ankestyrelsen fandt, at renter af erstatning for tab af erhvervsevne, godtgørelse for varigt mén samt svie og smerte skulle indgå i indtægtsgrundlaget ved beregning af førtidspension jf. § 28, stk. 1, nr. 1, i lov om social pension. Ankestyrelsen lagde vægt på, at renterne var skattepligtig kapitalindkomst, jf. personskattelovens § 4.</p>\r\n<p>Ankestyrelsen fandt desuden, at renterne på 108.794 kr. var en éngangsindtægt af en sådan størrelse, at det var mest korrekt at henføre udgiften til en 12 måneders periode, begyndende fra det tidspunkt, hvor den var til rådighed for ansøger.</p>\r\n<p>Ankestyrelsen lagde vægt på, at pensionen, jf. § 39, stk. 2, omregnes i løbet af året, hvis indtægtsgrundlaget ændres mere end midlertidigt og en beregning på grundlag af den forventede fremtidige indtægt fører til en ændring af pensionens størrelse. Der var ikke i ansøgers tilfælde fundet grundlag for at antage, at renteindtægterne vedrørte en kortere periode end 12 måneder.</p>\r\n<p>Ankestyrelsen lagde desuden vægt på, at social pension er en forsørgelsesydelse, der er indtægtsafhængig. Ydelsens størrelse skal baseres på pensionistens økonomiske forhold og principielt på så aktuelle forhold som muligt med henblik på at sikre pensionisten et eksistensgrundlag.</p>\r\n<p>Ankestyrelsen tiltrådte således ankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19980936825"
        },
        {
            "displayName": "Entydig dokumentidentifikation",
            "displayValue": "BS010464"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9368"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "15/04/1998"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 200473-97"
        },
        {
            "displayName": "Stikord",
            "displayValue": "P-7-98"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}