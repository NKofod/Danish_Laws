{
    "id": 37862,
    "title": "Mekanisme til kapselkontrolmaskine adskilte sig ikke væsentligt fra kendt teknik. ",
    "documentTypeId": "240",
    "isSagsforlobPeriodValid": false,
    "shortName": "KEN nr 60310 af 07/03/1984",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ankenævnet stadfæstede direktoratets afgørelse, hvorefter &#187;en  \r\n\r\n udkastningsmekanisme for en hurtigt arbejdende kapselkontrolmaskine&#171;  \r\n\r\n ikke ansås at adskille sig væsentligt fra kendt teknik. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Mekanisme til kapselkontrolmaskine adskilte sig  \r\n\r\n ikke væsentligt fra kendt teknik. </H1>  \r\n\r\n<P></P>  \r\n\r\n<P>År 1984, den 7. marts afsagde patentankenævnet (Beyer, Grønning-Nielsen,  \r\n\r\n P.G. Jensen, Asger Nielsen, Terndrup Pedersen) </P>  \r\n\r\n<P>følgende </P>  \r\n\r\n<P>K E N D E L S E </P>  \r\n\r\n<P>i sagen j.nr. P. 28/80: </P>  \r\n\r\n<P>Klage fra </P>  \r\n\r\n<P>Eli Lilly and Company, </P>  \r\n\r\n<P>USA, </P>  \r\n\r\n<P>v/patentbureau Hofman-Bang &amp; Boutard </P>  \r\n\r\n<P>over </P>  \r\n\r\n<P>patentdirektoratets afgørelse af 30. maj 1980 af patentansøgning nr.  \r\n\r\n 2068/75. </P>  \r\n\r\n<P>Den 12. maj 1975 indleverede klageren til patentdirektoratet en ansøgning  \r\n\r\n om patent på en udkastningsmekanisme for en hurtigt arbejdende  \r\n\r\n kapselkontrolmaskine. Ansøgningen indeholdt 9 krav. </P>  \r\n\r\n<P>Under patentdirektoratets behandling af ansøgningen modholdtes tysk  \r\n\r\n offentliggørelsesskrift nr. 2.243.390, tysk fremlæggelsesskrift nr. 1.904.156  \r\n\r\n og beskrivelsen til USA patent nr. 3.756.402. I den anledning indsendte  \r\n\r\n klageren i tiden fra den 28. november 1977 til den 28. februar 1979 3 nye sæt  \r\n\r\n krav og den 28. februar 1979 og den 21. marts 1980 ændret indledning til  \r\n\r\n beskrivelsen. </P>  \r\n\r\n<P>Kravet af 28. februar 1979 er sålydende: </P>  \r\n\r\n<P>Udkastningsmekanisme for en hurtigt arbejdende  \r\n\r\n kapselklassifikationsmaskine med et inspektionshoved (36), på hvis omkreds  \r\n\r\n kapsler (10), der skal klassificeres, medføres i afstand fra hinanden langs  \r\n\r\n en vandringsbane, et roterbart udkastningshjul (40) med periferisk beliggende  \r\n\r\n kapseloptagende hjulsæder (88) til at medføre kapsler (10) på hjulsiderne i  \r\n\r\n en klassifikationsbane, et organ (108, 110) til at drive udkastningshjulet  \r\n\r\n synkront med inspektionshovedet (36) således, at hjulsæderne successivt  \r\n\r\n frembydes i en kapseloptagende stilling ved en overføringsstation (55) langs  \r\n\r\n inspektionshovedets omkreds, et organ (68) til at overføre kapsler fra  \r\n\r\n inspektionshovedet til hjulsæderne ved overføringsstationen og et sugeorgan  \r\n\r\n (92) til at fastholde kapslerne på hjulsæderne, når kapslerne fremføres af  \r\n\r\n udkastningshjulet langs dettes klassifikationsbane, en udkastningsarm (120),  \r\n\r\n som kan indtage en normal inaktiv stilling uden for klassifikationsbanen for  \r\n\r\n kapslerne på udkastningshjulet og en aktiv stilling, i hvilken  \r\n\r\n udkastningsarmen indgriber på et sted (10b) i klassifikationsbanen og kan  \r\n\r\n bortfeje en kapsel tilhørende en udvalgt klasse fra udkastningshjulet på det  \r\n\r\n nævnte sted, samt et organ (126), der ved et signal fra et  \r\n\r\n klassifikationsorgan ved en eftersynsstation (45) langs inspektionshovedets  \r\n\r\n omkreds fører udkastnigsarmen over i dennes aktive stilling, når en kapsel af  \r\n\r\n den udvalgte klasse nærmer sig indgangsstedet, k e n d e t e g n e t ved et  \r\n\r\n organ (134) på et efterfølgende sted af udkastningshjulets (40)  \r\n\r\n klassifikationsbane, indrettet til at kunne fjerne de kapsler (10), der ikke  \r\n\r\n tilhører den udvalgte klasse, fra udkastningshjulet på det efterfølgende  \r\n\r\n sted.' </P>  \r\n\r\n<P>Ved skrivelse af 30. maj 1980 afslog patentdirektoratet ansøgningen med  \r\n\r\n følgende begrundelse: </P>  \r\n\r\n<P>&#187;Det sidst fremsendte krav synes kun at angive et ønske og ikke en  \r\n\r\n klar og tydelig anvisning på, hvilken udformning det omhandlede organ skal  \r\n\r\n have for at der kan opnås den virkning, der tilstræbes opnået ifølge  \r\n\r\n ansøgningen. </P>  \r\n\r\n<P>Denne virkning synes i øvrigt ikke forklaret tilstrækkelig tydeligt. Det  \r\n\r\n må dog stadig anses for at være en nødvendighed for udkastningsmekanismens  \r\n\r\n forsatte funktionering, at de kapsler, som ikke er blevet udkastet af  \r\n\r\n udkastningsarmen, bliver fjernet fra udkastningshjulet på et efterfølgende  \r\n\r\n sted, inden udkastningshjulet kan frembyde tomme sæder til optagelse af  \r\n\r\n kapsler fra inspektionshovedet, hvorfor det skønnes at være en  \r\n\r\n selvfølgelighed for en fagmand at tilvejebringe et organ til afskrælning af  \r\n\r\n kapsler fra udkastningshjulet, såfremt en ophævelse af det kapslerne  \r\n\r\n fastholdende vakuum, og en efterfølgende luftstrøm til at blæse kapslerne  \r\n\r\n væk, samt tyngdekraftens indvirkning på kapslerne og den på kapslerne på  \r\n\r\n grund af udkastnigshjulets rotation virkende centrifugalkraft er  \r\n\r\n tilstrækkelig til fjernelse af kapslerne.&#171; </P>  \r\n\r\n<P>Denne afgørelse har klageren ved skrivelse af 30. juli 1980 indbragt for  \r\n\r\n patentankenævnet. </P>  \r\n\r\n<P>I skrivelse af 8. oktober 1980 har klageren nedlagt påstand om, at  \r\n\r\n patentdirektoratets afgørelse omstødes, således at ansøgningen optages til  \r\n\r\n fortsat behandling, principalt på grundlag af kravet af 28. februar 1979 med  \r\n\r\n den ændring at udtrykket &#187;et organ (134)&#187; i kravets kendetegnende  \r\n\r\n del erstattes med ordene &#187;en udstødningskam (134)&#187;, subsidiært ved  \r\n\r\n at klageren tilføjer et underkrav på den fysiske udformning af kammen som  \r\n\r\n angivet i beskrivelsesteksens side 8, linie 3 til 9. </P>  \r\n\r\n<P>Klageren har bl.a. anført: </P>  \r\n\r\n<P>&#187;I Direktoratets afslag af 30. maj 1980 hævdes det &#187;at være en  \r\n\r\n selvfølgelighed for en fagmand at tilvejebringe et organ til afskrælning af  \r\n\r\n kapsler fra udkastningshjulet, såfremt en ophævelse af det kapslerne  \r\n\r\n fatholdende vakuum, og en efterfølgende luftstrøm til at blæse kapslerne væk,  \r\n\r\n samt tyngdekraftens indvirkning på kapslerne og den på kapslerne på grund af  \r\n\r\n udkastnigshjulets rotation virkende centrifugalkraft er utilstrækkelig til  \r\n\r\n fjernelse af kapslerne&#171;. </P>  \r\n\r\n<P>Ved denne forklaring reduceres det pågældende afskrælningsorgan til at  \r\n\r\n fungere som et sidste sikkerhedsorgan for udstødningen af kapslen, såfremt  \r\n\r\n disse samme kapsler ikke i forvejen er blevet udstødt ved de opremsede midler  \r\n\r\n i form af ophævet vakuum, blæseluft, tyndgekraft og centrifugalkraft. </P>  \r\n\r\n<P>Imidlertid fremgår det klart af beskrivelsen af 23. juni 1975, teksten fra  \r\n\r\n side 7 linie 22 til side 8, linie 2, jævnfør side 9, linie 1-5, at mekanismen  \r\n\r\n ifølge opfindelsen netop er indrettet således, at afskrælningsorganet og det  \r\n\r\n eller de opremsede midler skal behandle hver sin kategori af kapsler, nemlig  \r\n\r\n henholdsvis acceptable og kasserbare kapsler. </P>  \r\n\r\n<P>Der er i og for sig intet i vejen for, at man til udsortering af de  \r\n\r\n acceptable kapsler kunne benytte en anden udkastningsarm af samme form som  \r\n\r\n armen 120, en ophævelse af vakuum i forbindelse med tyngdekraften eller  \r\n\r\n centrifugalkraften, en udslagningshammer, eller tilførsel af blæseluft eller  \r\n\r\n trykvæske. Ingen af disse løsninger har kunnet tilvejebringe en  \r\n\r\n &#187;ren&#171; adskillelse af de to kapselarter ved kontrol af kapsler med  \r\n\r\n en stor arbejdshastighed, fra 600 til 2000 kapsler per minut, og uden en vis  \r\n\r\n beskadigelse af de ellers accepterbare kapsler. </P>  \r\n\r\n<P>Først ved ifølge opfindelsen at udforme afskrælningsorganet 134 som en  \r\n\r\n udstødningskam kan arbejdshastigheden af mekanismen forøges til de angivne  \r\n\r\n værdier uden tab af driftssikkerhed, hvilket klart indikerer en tilstrækkelig  \r\n\r\n opfindelseshøjde til patenterbarhed. Den nærmere udformning af kammen kan  \r\n\r\n være som angivet i beskrivelsesteksten side 8, linie 3 til 9.' </P>  \r\n\r\n<P>Sagen har været behandlet i nævnets møde den 20. februar 1984. </P>  \r\n\r\n<P>Klageren havde ikke ønsket at give møde. </P>  \r\n\r\n<P>Nævnet udtaler: </P>  \r\n\r\n<P>Idet der ikke er grund til at antage, at patentdirektoratet ikke ved den  \r\n\r\n påklagede afgørelse skulle have været opmærksom på, at afskrælningsorganet og  \r\n\r\n de øvrige anviste midler skal behandle hver sin kategori af kapsler, og da  \r\n\r\n det overfor nævnet ikke kan føre til andet resultat, tiltrædes det af de af  \r\n\r\n direktoratet anførte grunde, at ansøgningen er afslået. </P>  \r\n\r\n<P>Herefter </P>  \r\n\r\n<P>bestemmes: </P>  \r\n\r\n<P>Den påklagede afgørelse stadfæstes. </P>  \r\n\r\n<P>J. Beyer. Grønning-Nielsen. P.G. Jensen. </P>  \r\n\r\n<P>Asger Nielsen. P. Terndrup Pedersen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19846031025"
        },
        {
            "displayName": "Entydig dokumentidentifikation",
            "displayValue": "CA005797"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60310"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "07/03/1984"
        },
        {
            "displayName": "Administrerende myndighed",
            "displayValue": "Patentankenævnet"
        },
        {
            "displayName": "Ressortministeriets journalnummer",
            "displayValue": "P 28/80"
        },
        {
            "displayName": "Stikord",
            "displayValue": "OPFINDELSESHØJDE, PATENTER"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}