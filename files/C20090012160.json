{
    "id": 129368,
    "title": "Vejledning om uniformering af Kriminalforsorgens uniformerede personale (uniformsvejledning)",
    "documentTypeId": "180",
    "isSagsforlobPeriodValid": true,
    "shortName": "VEJ nr 121 af 26/11/2009",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om uniformering af Kriminalforsorgens uniformerede personale (uniformsvejledning)</p>\r\n      <p class=\"Tekstoverskrift\">Indledning</p>\r\n      <p class=\"Tekst\"><span class=\"Bold\">1.</span> Reglerne om uniformering af Kriminalforsorgens uniformerede personale mv. findes i cirkulære af 26. november 2009 om uniformering af Kriminalforsorgens uniformerede personale (uniformscirkulæret).</p>\r\n      <p class=\"Tekstoverskrift\">Ad cirkulærets § 6</p>\r\n      <p class=\"Tekst\"><span class=\"Bold\">2.</span> Det fremgår af uniformscirkulærets § 6, stk. 3, at den ansatte i forbindelse med direktoratets behandling af en dispensationsanmodning på forlangende skal fremskaffe lægelig dokumentation. En eventuel udgift hertil dækkes af den ansatte.</p>\r\n      <p class=\"Tekstoverskrift\">Ad cirkulærets § 8</p>\r\n      <p class=\"Tekst\"><span class=\"Bold\">3.</span> Det fremgår af uniformscirkulærets § 8, at der ved afskedigelse, fratrædelse eller tjenestefrihed i en periode på 3 måneder og derover er afleveringspligt for så vidt alle uniformsdele, der er påtrykt Kriminalforsorgens tryk, logo eller uniformsmærke. Dette gælder tillige, såfremt ansættelsesforholdet ophører på anden måde, eller den pågældende ikke længere skal bære uniform. Uniformsdelene afleveres til tjenestestedet.</p>\r\n      <p class=\"Tekst\">Såfremt en tidligere ansat nægter at aflevere uniformsdelene gælder følgende procedure:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Tjenestestedet tager kontakt til den pågældende med henblik på at finde en løsning.</p>\r\n        <p class=\"Liste1\"><span class=\"Liste1Nr\" id=\"\">2)</span> Tjenestestedet henvender sig skriftligt til den pågældende og fastsætter i den forbindelse en frist for aflevering af uniformsdelene - eksempelvis 14 dage. Brevet kan med fordel sendes med afleveringsattest.</p>\r\n        <p class=\"Liste1\"><span class=\"Liste1Nr\" id=\"\">3)</span> Såfremt den pågældende ikke reagerer på tjenestestedets skriftlige henvendelse, fremsender tjenestedet sagen til videre behandling i Direktoratet for Kriminalforsorgen.</p>\r\n        <p class=\"Liste1\"><span class=\"Liste1Nr\" id=\"\">4)</span> Direktoratet for Kriminalforsorgen retter (skriftlig) henvendelse til den pågældende med anmodning om inden en nærmere fastsat frist at aflevere uniformsdelene, idet direktoratet i modsat fald vil foranstalte, at der til fogedretten bliver fremsendt en begæring om umiddelbar fogedforretning. Et sådant retsskridt vil medføre omkostninger for den pågældende.</p>\r\n      </p>\r\n      <p class=\"Tekstoverskrift\">Ad cirkulærets § 17</p>\r\n      <p class=\"Tekst\"><span class=\"Bold\">4.</span> Det fremgår af uniformscirkulærets § 17, at det er vigtigt, at det uniformerede personale til enhver tid er korrekt påklædt, og at uniformen er velholdt.</p>\r\n      <p class=\"Tekst\">Reglen er fastsat af hensyn til Kriminalforsorgens omdømme. Personalet er ligeledes forpligtet til en anstændig opførsel, selvom det er uden for tjenestetid. Der henvises i den forbindelse til tjenestemandslovens § 10, hvoraf det fremgår, at tjenestemanden samvittighedsfuldt skal overholde de regler, der gælder for hans stilling, og såvel i som uden for tjenesten vise sig værdig til den agtelse og tillid, som stillingen kræver (dekorumkravet).</p>\r\n      <p class=\"Tekst\">Dekorumkravet vurderes i forhold til en stillings art og indhold, og der tages ligeledes i vurderingen hensyn til de omgivelser, hvori hvervet udføres. Dekorumkravets indhold beror på skiftende tiders adfærdsmønstre og lignende.</p>\r\n      <p class=\"Tekst\">Tilstedeværelse af fx synlige tatoveringer og piercinger findes efter omstændighederne at kunne skade det omdømme, som fængselsbetjente bør have såvel udadtil som indadtil. Tilstedeværelsen af synlige større ”rockerlignende” tatoveringer på hænder, arme, hals og hoved samt piercinger i næse, mund og øjenbryn er således ikke ønskværdig, jf. dekorumkravet i tjenestemandslovens § 10, og indgår i den samlede vurdering af, om man kan findes egnet til at bestride hvervet som fængselsbetjent.</p>\r\n      <p class=\"Tekst\">Tilstedeværelsen af piercinger kan endvidere være til fare for den enkelte fængselsbetjent i forbindelse med fx magtanvendelse.</p>\r\n      <p class=\"Tekst\">Vurderingen af, hvorvidt en fængselsbetjent kan anses for at opfylde uniformscirkulærets § 17, jf. dekorumkravet i tjenestemandslovens § 10, foretages af ledelsen på tjenestestedet/uddannelsesinstitutionen. Afgørelsen kan påklages til Direktoratet for Kriminalforsorgen.</p>\r\n      <p class=\"Tekst\">I tilfælde af at der tjenestestederne imellem opstår tvivl om fortolkningen af § 17, afgøres spørgsmålet af Direktoratet for Kriminalforsorgen.</p>\r\n      <p class=\"Tekstoverskrift\">Ad cirkulærets § 20</p>\r\n      <p class=\"Tekst\"><span class=\"Bold\">5.</span> Ifølge uniformscirkulærets § 20 kan Kriminalforsorgens slips med og uden uniformsmærke, slipseholder og cap ved særlige lejligheder og efter direktoratets nærmere bestemmelse gives som gave. Afgørelsen om, hvorvidt en af de nævnte uniformsgenstande skal gives som gave, træffes af tjenestestedets ledelse. Udgiften til gaven afholdes af det enkelte tjenestested.</p>\r\n      <p class=\"Tekstoverskrift\">Ad cirkulærets § 21</p>\r\n      <p class=\"Tekst\"><span class=\"Bold\">6.</span> Det fremgår af uniformscirkulærets § 21, stk. 1, nr. 2, at pulloveren ved indendørs brug i perioden 1. oktober til 30. april, skal være lynet ned, således at slipset er synligt. Formålet med at designe pull­overen med lynlås i kraven er blandt andet, at dette gør det muligt at bære den samtidig med, at skjorte flippen og slipset er synligt. Bestemmelsen er således begrundet i uniformens udseende og design.</p>\r\n      <p class=\"Tekst\">Ifølge uniformscirkulærets § 21, stk. 1, nr. 10, må cap kun bæres under udendørs tjeneste. Et kortvarigt indendørs ærinde (fx toiletbesøg, gennemgang til andet udendørs areal eller lignende) vil som udgangspunkt ikke være at betragte som en overtrædelse af § 21, stk. 1, nr. 10.</p>\r\n      <p class=\"Tekst\">Af uniformscirkulærets § 21, stk. 1, nr. 11, fremgår det, at der til uniformen ikke må bæres politiske eller religiøse emblemer, tegn, slipsenåle, mærker, smykker eller lignende.</p>\r\n      <p class=\"Tekst\">Dette er begrundet i, at der for fængselsbetjente gør sig et særligt behov gældende for at sikre, at disse fremtræder neutrale under tjenesten.</p>\r\n      <p class=\"Tekst\">Der kan ikke bæres andre mærker end dem, der er en del af uniformen og er påsyet denne.</p>\r\n      <p class=\"Tekst\">Undtaget fra ovenstående er dog danske og udenlandske ordensdekorationer, som bæres efter de forskrifter, der er gældende for disse. Det er dog kun tilladt at bære ordensdekorationer, såfremt den ansatte er i galla uniform, jf. uniformscirkulærets § 19, stk. 2.</p>\r\n      <p class=\"Tekstoverskrift\">Henvendelser vedrørende uniformen</p>\r\n      <p class=\"Tekst\"><span class=\"Bold\">7.</span> Driften af den rammekontrakt, der er indgået mellem Direktoratet for Kriminalforsorgen og leverandøren af uniformen, varetages af Københavns Fængsler. Tjenestederne skal således rette henvendelse til Københavns Fængsler, såfremt der er klager, spørgsmål mv. til uniformen – herunder de enkelte uniformsdele – eller til bestillingssystemet.</p>\r\n      <p class=\"Tekst\">Københavns Fængsler, ved depotforvalteren, er tilknyttet uniformsudvalget og informerer løbende udvalget om tjenestestedernes henvendelser.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Justitsministeriet, Direktoratet for Kriminalforsorgen, den 26. november 2009</P><P CLASS=SIGN1 ALIGN=\"CENTER\">William Rentzmann</P><P CLASS=SIGN2 ALIGN=\"RIGHT\">/ Liselotte Bering Liisberg</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/12/2009"
        },
        {
            "displayName": "Accession",
            "displayValue": "C20090012160"
        },
        {
            "displayName": "Entydig dokumentidentifikation",
            "displayValue": "AA005291"
        },
        {
            "displayName": "Dato for førstegangsindlæggelse",
            "displayValue": "19/12/2009"
        },
        {
            "displayName": "Dato for indlæggelse",
            "displayValue": "19/12/2009"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "121"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "26/11/2009"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Kriminalforsorgen"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Direktoratet for Kriminalforsorgen, j.nr. PSK 09-32-0003"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}