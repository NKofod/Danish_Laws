{
    "id": 93866,
    "title": "Forslag til folketingsbeslutning om ophævelse af sanktionerne mod Østrig",
    "documentTypeId": "480",
    "isSagsforlobPeriodValid": true,
    "shortName": "1999/1 BSF 168",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<P ALIGN=\"CENTER\">Fremsat den 24. august 2000 af Pia Kj&aelig;rsgaard (DF),  \r\n\r\n Kristian Thulesen Dahl (DF) og Peter Skaarup (DF)</P>  \r\n\r\n</center>\r\n\r\n<center>\r\n\r\n<B><FONT SIZE=5><P ALIGN=\"CENTER\">Forslag til folketingsbeslutning</P>  \r\n\r\n</B>  \r\n\r\n</center>\r\n\r\n<center>\r\n\r\n<P ALIGN=\"CENTER\">om oph&aelig;velse af sanktionerne mod &Oslash;strig</P>  \r\n\r\n</FONT>  \r\n\r\n</center>\r\n\r\n<P>&nbsp;</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Folketinget p&aring;l&aelig;gger regeringen omg&aring;ende  \r\n\r\n at oph&aelig;ve sanktionerne mod &Oslash;strig.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;&nbsp;</P>  \r\n\r\n<center>\r\n\r\n<I><P ALIGN=\"CENTER\">Bem&aelig;rkninger til forslaget</P>  \r\n\r\n</I>  \r\n\r\n</center>\r\n\r\n<FONT SIZE=3>&nbsp;&nbsp;&nbsp;&nbsp;<P ALIGN=\"JUSTIFY\">Det er forslagsstillernes opfattelse, at  \r\n\r\n sanktionerne mod &Oslash;strig er en unfair og urimelig handling over for et  \r\n\r\n selvst&aelig;ndigt og demokratisk land, og at sanktionerne skal oph&aelig;ves  \r\n\r\n hurtigst muligt.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Gang p&aring; gang er det af statsminister Poul Nyrup  \r\n\r\n Rasmussen blevet oplyst, at sanktionerne mod &Oslash;strig ikke er resultatet  \r\n\r\n af beslutninger, der er taget i EU-regi, men er en aktion, der er taget af 14  \r\n\r\n europ&aelig;iske landes regeringschefer, og som er st&oslash;ttet af Norge,  \r\n\r\n USA og Israel, selv om det er bekr&aelig;ftet, at initiativet til  \r\n\r\n sanktionerne kom fra det portugisiske formandskab, og at formandskabet i  \r\n\r\n forbindelse med koordineringen af sanktionerne anvendte EU-formandskabets  \r\n\r\n brevpapir.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Det er imidlertid Dansk Folkepartis klare og bestemte  \r\n\r\n opfattelse, at sanktionerne mod &Oslash;strig i realiteten er en EU-aktion,  \r\n\r\n der er blevet til, fordi Frihedspartiet er kommet med i regeringen, og at de  \r\n\r\n europ&aelig;iske socialdemokratiske regeringschefer har set en politisk  \r\n\r\n interesse i at oppiske en negativ stemning mod &Oslash;strig. </P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Det er imidlertid vigtigt at forst&aring;, at  \r\n\r\n &Oslash;strig er et selvst&aelig;ndigt og demokratisk land, hvis demokratiske  \r\n\r\n parlamentsvalg naturligvis skal respekteres. Den &oslash;strigske regering  \r\n\r\n skal som alle andre regeringer d&oslash;mmes p&aring; sine konkrete  \r\n\r\n handlinger. </P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Dansk Folkeparti mener grundl&aelig;ggende og principielt,  \r\n\r\n at en demokratisk valgt regering i et demokratisk land skal behandles fair og  \r\n\r\n m&aring; d&oslash;mmes p&aring; de handlinger, den foretager sig, og ikke  \r\n\r\n p&aring;, hvad politiske modstandere i udlandet m&aring;tte have af  \r\n\r\n forestillinger om, hvad regeringen kunne formodes at ville foretage sig  \r\n\r\n engang i fremtiden. Dette g&aelig;lder naturligvis ogs&aring; i  \r\n\r\n tilf&aelig;ldet med den &oslash;strigske regering.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Det er vigtigt, at man efterlever s&aring;danne  \r\n\r\n grundl&aelig;ggende demokratiske spilleregler. Ingen i Danmark vil acceptere  \r\n\r\n eller have forst&aring;else for, at udenlandske regeringer blander sig i en  \r\n\r\n dansk regeringsdannelse efter et demokratisk afholdt folketingsvalg. </P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;En regeringsdannelse i et demokratisk land m&aring; kunne  \r\n\r\n foreg&aring; i fred og ro uden indblanding eller pres fra udenlandsk side, og  \r\n\r\n eksempelvis m&aring; en kommende regeringsdannelse i Danmark med deltagelse  \r\n\r\n af eller st&oslash;tte fra f.eks. Dansk Folkeparti naturligvis kunne  \r\n\r\n forventes at blive behandlet fair og bed&oslash;mt p&aring; den politik, som  \r\n\r\n en s&aring;dan regering f&oslash;rer, og skal ikke p&aring; forh&aring;nd  \r\n\r\n risikere at blive udsat for sanktioner og international boykot allerede ved  \r\n\r\n regeringsdannelsen.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Den &oslash;strigske regering har i sit regeringsgrundlag  \r\n\r\n fastsat, at den vil respektere demokratiet og menneskerettighederne, herunder  \r\n\r\n beskyttelse af mindretal. &Oslash;strigske borgere har en  \r\n\r\n forfatningsm&aelig;ssig ret til at forel&aelig;gge sager for Den  \r\n\r\n Europ&aelig;iske Menneskerettighedsdomstol, hvis de finder, at regeringen  \r\n\r\n overtr&aelig;der grundl&aelig;ggende rettigheder.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Det &oslash;strigske regeringsgrundlag og regeringens  \r\n\r\n faktiske handlinger i tiden efter regeringsdannelsen har vist, at der ikke  \r\n\r\n p&aring; noget tidspunkt har v&aelig;ret et grundlag for at indf&oslash;re  \r\n\r\n sanktionerne mod &Oslash;strig.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Sanktionerne mod &Oslash;strig har overalt i Europa vakt  \r\n\r\n debat, og i Danmark har sanktionerne lige fra f&oslash;rste sekund  \r\n\r\n v&aelig;ret genstand for en til tider hed debat. I f&oslash;rste omgang  \r\n\r\n opstod der en l&aelig;ngere debat omkring statsministerens egenh&aelig;ndige  \r\n\r\n tilsagn til sanktionerne uden f&oslash;rst at have r&aring;df&oslash;rt sig  \r\n\r\n med Folketingets Udenrigspolitiske N&aelig;vn, hvilket i sig selv har  \r\n\r\n v&aelig;ret st&aelig;rkt kritisabelt og efter manges opfattelse i realiteten  \r\n\r\n var et brud p&aring; grundloven. Siden har sanktionerne v&aelig;ret genstand  \r\n\r\n for adskillige dr&oslash;ftelser i Det Udenrigspolitiske N&aelig;vn, i  \r\n\r\n Folketingets sp&oslash;rgetid og ikke mindst i den offentlige debat.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Regeringen har efter annonceringen af datoen for  \r\n\r\n folkeafstemningen om Danmark deltagelse i den europ&aelig;iske  \r\n\r\n f&aelig;llesvaluta, euroen, den 28. september 2000 oplevet, at sanktionerne  \r\n\r\n mod &Oslash;strig er blevet et v&aelig;sentligt tema i valgkampen. Det er  \r\n\r\n forst&aring;eligt, fordi de fleste anser sanktionerne mod &Oslash;strig for  \r\n\r\n indf&oslash;rt af EU-landene og dermed et eksempel p&aring; en politisk  \r\n\r\n udvikling i EU, som ikke behager befolkningen. </P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Det er en udbredt opfattelse p&aring; »ja-siden«, at  \r\n\r\n sanktionerne mod &Oslash;strig skader kampagnen for et ja til euroen, og det  \r\n\r\n m&aring; antages at v&aelig;re den prim&aelig;re baggrund for, at  \r\n\r\n statsminister Poul Nyrup Rasmussen i juni m&aring;ned tog initiativ til i  \r\n\r\n EU-regi at foretage en revurdering af sanktionerne mod &Oslash;strig med  \r\n\r\n henblik p&aring; en snarlig oph&aelig;velse i et fors&oslash;g p&aring;, at  \r\n\r\n f&aring; fjernet diskussionen om &Oslash;strig fra debatten om euroen. </P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;At diskussionen om oph&aelig;velsen af sanktionerne alene  \r\n\r\n foreg&aring;r mellem EU-landene er vel endnu en understregning af, at  \r\n\r\n sanktionerne er et resultat af en f&aelig;lles beslutning i EU. Det har slet  \r\n\r\n ikke v&aelig;ret fremme, at Norge, USA og Israel, der oprindeligt har  \r\n\r\n st&oslash;ttet iv&aelig;rks&aelig;ttelsen af sanktionerne, har v&aelig;ret  \r\n\r\n inddraget i diskussionerne om oph&aelig;velse af sanktionerne.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Et af argumenterne mod, at Danmark ensidigt skulle  \r\n\r\n oph&aelig;ve sanktionerne, har v&aelig;ret, at Danmark dermed ville g&aring;  \r\n\r\n enegang og s&aelig;tte sig uden for det gode selskab i EU.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Men det er en misforst&aring;else at tro, at en ensidig  \r\n\r\n dansk oph&aelig;velse af sanktionerne er det samme, som at Danmark g&aring;r  \r\n\r\n enegang. Danmark vil med en ensidig oph&aelig;velse af sanktionerne blot  \r\n\r\n g&aring; foran de andre og vise vejen, ikke enegang. Enegangsteorien bygger  \r\n\r\n p&aring; den fejlagtige opfattelse, at Danmark ved at oph&aelig;ve  \r\n\r\n sanktionerne g&aring;r i en helt anden retning end alle de andre, hvilket der  \r\n\r\n jo netop ikke er tale om. Danmark vil derimod med en oph&aelig;velse af  \r\n\r\n sanktionerne v&aelig;re p&aring; forkant med udviklingen og g&aring; foran i  \r\n\r\n en retning, som alle de andre europ&aelig;iske lande alligevel vil g&aring; i  \r\n\r\n l&oslash;bet af nogle m&aring;neder eller &aring;r. Det vil kun v&aelig;re et  \r\n\r\n sp&oslash;rgsm&aring;l om tid, f&oslash;r fornuften vil sejre og de vil  \r\n\r\n f&oslash;lge i Danmarks fodspor. At g&aring; foran er alts&aring; ikke det  \r\n\r\n samme som at g&aring; enegang.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Forslagsstillerne skal med forslaget opfordre til, at  \r\n\r\n Danmark hurtigst muligt oph&aelig;ver sanktionerne mod &Oslash;strig, uanset  \r\n\r\n om Danmark dermed er det eneste land, der g&oslash;r det. Forslagsstillerne  \r\n\r\n &oslash;nsker ikke sanktionerne mod &Oslash;strig oph&aelig;vet ud fra  \r\n\r\n sn&aelig;versynede politiske overvejelser, men alene ud fra et hensyn om at  \r\n\r\n redde Danmarks &aelig;re og v&aelig;rdighed. Intet mindre.</P>  \r\n\r\n</FONT>  \r\n\r\n<center>\r\n\r\n<I><P ALIGN=\"CENTER\">Skriftlig frems&aelig;ttelse</P>  \r\n\r\n</I>  \r\n\r\n</center>\r\n\r\n<B>&nbsp;&nbsp;&nbsp;&nbsp;<P ALIGN=\"JUSTIFY\">Pia Kj&aelig;rsgaard </B>(DF):</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Som ordf&oslash;rer for forslagsstillerne tillader jeg mig  \r\n\r\n herved at frems&aelig;tte:</P>  \r\n\r\n<I>&nbsp;&nbsp;&nbsp;&nbsp;<P ALIGN=\"JUSTIFY\">Forslag til folketingsbeslutning om oph&aelig;velse af  \r\n\r\n sanktionerne mod &Oslash;strig.</P>  \r\n\r\n</I>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;(Beslutningsforslag nr. B 168).</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Jeg henviser i &oslash;vrigt til de bem&aelig;rkninger,  \r\n\r\n der ledsager forslaget, og anbefaler det til Tingets velvillige  \r\n\r\n behandling.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "1999/1 BF 168",
            "stateLabel": "Bortfaldet",
            "references": [
                {
                    "shortName": "1999/1 BSF 168",
                    "title": "Forslag til folketingsbeslutning om ophævelse af sanktionerne mod Østrig",
                    "presentationName": "Beslutningsforslag som fremsat",
                    "documentTypeId": 480,
                    "documentId": 93866,
                    "eliUri": "/eli/ft/19991BB00168",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/19991/beslutningsforslag_oversigtsformat/B168.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "24/08/2000"
        },
        {
            "displayName": "Accession",
            "displayValue": "19991BB00168"
        },
        {
            "displayName": "Entydig dokumentidentifikation",
            "displayValue": "AX002216"
        },
        {
            "displayName": "Dato for førstegangsindlæggelse",
            "displayValue": "24/08/2000"
        },
        {
            "displayName": "Dato for indlæggelse",
            "displayValue": "24/08/2000"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "168"
        },
        {
            "displayName": "År for udstedelse",
            "displayValue": "1999"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}