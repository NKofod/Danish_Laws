{
    "id": 47139,
    "title": "Vejledning til brug ved udarbejdelse af apoteksregnskaber ",
    "documentTypeId": "180",
    "isSagsforlobPeriodValid": false,
    "shortName": "VEJ nr 15640 af 18/12/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til brug ved udarbejdelse af  \r\n\r\n apoteksregnskaber </H1>  \r\n\r\n<P></P>  \r\n\r\n<BR>  \r\n\r\n<P>INDHOLDSFORTEGNELSE </P>  \r\n\r\n<P>Indledende bemærkninger </P>  \r\n\r\n<PRE>  \r\n\r\n I.     DRIFTSREGNSKAB OG SPECIFIKATION HERTIL  \r\n\r\n        Bruttoomsætning  \r\n\r\n                  Bruttoomsætningens sammensætning  \r\n\r\n                  Specifikation af salg efter recept  \r\n\r\n                  Omsætning gennem udsalg m.v.  \r\n\r\n        Rabatudgifter  \r\n\r\n        Vareforbrug  \r\n\r\n        Lønudgifter  \r\n\r\n        Pensionsbidrag til apotekervæsenets pensionsordning  \r\n\r\n        Husleje  \r\n\r\n        Energi  \r\n\r\n        Vedligeholdelse  \r\n\r\n        Forsikringer  \r\n\r\n        Tab på udestående fordringer  \r\n\r\n        Andre driftsudgifter  \r\n\r\n                  Kontingenter, kredsmøder m.v.  \r\n\r\n                  Kørsel  \r\n\r\n                  Kontorhold  \r\n\r\n                  Småinventar  \r\n\r\n                  Rengøring  \r\n\r\n                  Arbejdstøj  \r\n\r\n                  Undervisning, kurser, kongresser  \r\n\r\n                  Traktement af personale  \r\n\r\n                  Repræsentation  \r\n\r\n                  Revisorhonorar  \r\n\r\n                  EDB  \r\n\r\n                  Leje af materiel  \r\n\r\n                  Diverse  \r\n\r\n        Forrentning  \r\n\r\n        Afskrivning  \r\n\r\n II.    STATUSOPLYSNINGER  \r\n\r\n        Inventar  \r\n\r\n        Indretning  \r\n\r\n        Varelager  \r\n\r\n        Udestående fordringer  \r\n\r\n        Varevogne  \r\n\r\n        Kapitel vedr. lejede lokaler  \r\n\r\n        Leverandørkreditter  \r\n\r\n        Merværdiafgift  \r\n\r\n        Skyldige feriepenge  \r\n\r\n</PRE>  \r\n\r\n<P>III. AFGIFTSBEREGNING </P>  \r\n\r\n<P>I henhold til § 3, stk. 2, i indenrigsministeriets bekendtgørelse nr. 92  \r\n\r\n af 23. januar 1985 om aflæggelse af apoteksregnskab fastsætter  \r\n\r\n sundhedsstyrelsen nedenstående retningslinier for udarbejdelse af  \r\n\r\n apoteksregnskaber: </P>  \r\n\r\n<P>Apoteksregnskabet omfatter driftsregnskab, specifikation til  \r\n\r\n driftsregnskabet, statusoplysninger og afgiftsberegning. </P>  \r\n\r\n<P>Apoteksregnskabet skal alene omfatte de aktiviteter, der vedrører  \r\n\r\n apoteksvirksomheden. </P>  \r\n\r\n<P>Apoteksregnskabet skal indsendes til sundhedsstyrelsen inden den 1. april  \r\n\r\n det efterfølgende år. Ved indehaverskifte i årets løb skal regnskabet for den  \r\n\r\n afgående apotekers driftsperiode indsendes senest 4 måneder efter apotekerens  \r\n\r\n fratræden. </P>  \r\n\r\n<P>For apoteker, der driver apoteksfilialer, skal der udarbejdes  \r\n\r\n driftsregnskab, specifikationer til driftsregnskab og statusoplysninger for  \r\n\r\n den samlede enhed samt for henholdsvis moderenhed og filial(er).  \r\n\r\n Afgiftsberegningen skal derimod kun udarbejdes for den samlede enhed. </P>  \r\n\r\n<P>Apoteksfilialers driftsregnskaber og tilhørende specifikationer skal for  \r\n\r\n så vidt angår indtægtssiden indeholde oplysninger om filialernes faktiske  \r\n\r\n indtægter. Apoteksfilialernes udgifter opgøres ligeledes - så vidt det er  \r\n\r\n muligt - på basis af de faktiske udgifter. I de tilfælde, hvor det ikke er  \r\n\r\n muligt nøjagtigt at adskille udgifterne mellem moderenhed og filial(er), må  \r\n\r\n der foretages en skønsmæssig fordeling af udgifterne. Der skal kunne  \r\n\r\n redegøres for de anvendte fordelingsnøgler. </P>  \r\n\r\n<P>Statusposter opgøres særskilt for apoteksfilialer. </P>  \r\n\r\n<P>For apoteker til hvilke der er knyttet særlige produktionsafdelinger, der  \r\n\r\n falder udenfor apoteksvirksomheden, skal der - såfremt der ved opgørelse af  \r\n\r\n indtægter, udgifter eller statusposter er anvendt fordelingsnøgler til den  \r\n\r\n regnskabsmæssige udskillelse af den del af virksomheden, der ikke er omfattet  \r\n\r\n af apotekerbevillingen - vedlægges oplysninger om de anvendte  \r\n\r\n fordelingsnøgler. Oplysningerne skal være forsynet med en erklæring fra en  \r\n\r\n statsautoriseret eller registreret revisor om, at anvendelsen af  \r\n\r\n fordelingsnøglerne fører til et resultat, der er i overensstemmelse med de  \r\n\r\n faktiske forhold. </P>  \r\n\r\n<P>I. DRIFTSREGNSKAB OG SPECIFIKATIONER HERTIL. </P>  \r\n\r\n<P>Alle beløb opføres efter fradrag af merværdiafgift, for udgifters  \r\n\r\n vedkommende dog kun i tilfælde af, at merværdiafgiften kan fradrages overfor  \r\n\r\n toldvæsenet. </P>  \r\n\r\n<P>BRUTTOOMSÆTNING. </P>  \r\n\r\n<P>Bruttoomsætningen omfatter samtlige indtægter ved salg af lægemidler og  \r\n\r\n andre varer, tjenesteydelser m.v., uden fradrag af rabat og uden hensyntagen  \r\n\r\n til, om beløbet er indgået. Til bruttoomsætning medregnes salg til apotekets  \r\n\r\n personale og apotekerens eget forbrug, forsendelsesomkostninger der  \r\n\r\n refunderes apoteket medregnes derimod ikke. </P>  \r\n\r\n<P>Bruttoomsætningen skal specificeres i følgende punkter: </P>  \r\n\r\n<P CLASS=PUNKT> <B>1.</B> Salg efter recept: Herunder medregnes salg af  \r\n\r\n lægemidler efter recept udstedt af læger, tandlæger eller dyrlæger samt salg  \r\n\r\n af lægemidler efter rekvisition fra jordemødre, hjemmesygeplejersker,  \r\n\r\n skibsførere og redere med undtagelse af salg af lægemidler, for hvilke der  \r\n\r\n ikke beregnes avance, jfr. pkt. 3. </P>  \r\n\r\n<P CLASS=PUNKT> <B>2.</B> Håndkøbssalg: Håndkøbssalg omfatter omsætningen ved  \r\n\r\n salg af lægemidler, der ikke udleveres efter recept eller rekvisition (jfr.  \r\n\r\n pkt. 1 og 3), samt ved salg af andre varer f.eks. kosmetiske produkter,  \r\n\r\n tekniske varer, mærkevarer, sygeplejeartikler m.v. Telefonrecept- og  \r\n\r\n vagtgebyr medregnes herunder. Hvis der på apoteket foretages registrering af  \r\n\r\n salget af henholdsvis apoteksforbeholdte lægemidler og andre varer ønskes  \r\n\r\n omsætningen specificeret. </P>  \r\n\r\n<P CLASS=PUNKT> <B>3.</B> Salg af lægemidler uden avance: Herunder opføres  \r\n\r\n omsætning ved salg af sera, vacciner og blodprodukter, for hvilke der ikke  \r\n\r\n beregnes avance, jfr. § 5 i indenrigsministeriets bekendtgørelse nr. 61 af  \r\n\r\n 22. februar 1985 om beregning af apotekernes priser ved salg til forbrugere  \r\n\r\n af lægemidler, hvis forhandling er forbeholdt apotekerne. </P>  \r\n\r\n<P CLASS=PUNKT> <B>4.</B> Salg til andre apoteker: Herunder opføres  \r\n\r\n omsætningen ved apotekets salg af lægemidler og evt. andre varer til andre  \r\n\r\n apoteker. Omsætningen skal specificeres i salg i henhold til  \r\n\r\n samhandelstilladelse (jfr. § 12, stk. 2, i lov nr. 279 af 6. juni 1984 om  \r\n\r\n apoteksvirksomhed) henholdsvis andet salg. </P>  \r\n\r\n<P CLASS=PUNKT> <B>5.</B> Andre driftsindtægter: Herunder opføres indtægter  \r\n\r\n fra tjenesteydelser, f.eks. indtægter fra særlige analyser, godtgørelse for  \r\n\r\n særlige aktiviteter og lignende samt andet salg, som ikke falder ind under  \r\n\r\n punkterne 1-4. Arten af andre driftsindtægter skal anføres. Såfremt apoteket  \r\n\r\n i 1985 ikke har registreret disse indtægter særskilt, opføres de under  \r\n\r\n håndkøbssalget. </P>  \r\n\r\n<P>Salg efter recept skal yderligere specificeres i følgende punkter: </P>  \r\n\r\n<P CLASS=PUNKT> <B>1.</B> Receptordinationer til enkeltpersoner: Her opføres  \r\n\r\n alle receptordinationer til enkeltpersoner, uanset om lægemidlerne helt eller  \r\n\r\n delvis betales af det offentlige samt leverancer til distribuerende og  \r\n\r\n ikke-distribuerende læger til videreudlevering. </P>  \r\n\r\n<P CLASS=PUNKT> <B>2.</B> Leverancer til sygehuse og lignende: Her opføres  \r\n\r\n alle receptordinationer vedr. leverancer til sygehuse, institutioner m.v.,  \r\n\r\n til lægers og tandlægers brug i praksis samt rekvisitioner fra skibsførere og  \r\n\r\n redere, jordemødre og hjemmesygeplejersker. </P>  \r\n\r\n<P CLASS=PUNKT> <B>3.</B> Dyrlægeordinationer: Her opføres alle  \r\n\r\n receptordinationer til dyr, herunder til dyrlægers brug i praksis og til  \r\n\r\n dyrlægers videreudlevering. </P>  \r\n\r\n<P>Receptordinationer opføres med antal, samlet beløb og gennemsnitspris for  \r\n\r\n henholdsvis magistrelle lægemidler, specialiteter registreret af  \r\n\r\n DAK-laboratoriet a/s (DAK-specialiteter) og andre farmaceutiske specialiteter  \r\n\r\n (industrispecialiteter). Ved opgørelse af antal af ordinationer regnes  \r\n\r\n ekspedition af en pakning (eller en klinikpakning) for en ordination, et  \r\n\r\n magistrelt lægemiddel, der udleveres i delpakninger, opgøres som en pakning.  \r\n\r\n</P>  \r\n\r\n<P>Omsætningen gennem apoteksudsalg og håndkøbsudsalg skal specificeres i:  \r\n\r\n</P>  \r\n\r\n<P CLASS=PUNKT> <B>1.</B> Håndkøbssalg. </P>  \r\n\r\n<P CLASS=PUNKT> <B>2.</B> Kontant andel af receptsalg, d.v.s. patientandelen,  \r\n\r\n der opkræves gennem udsalget. </P>  \r\n\r\n<P CLASS=PUNKT> <B>3.</B> Debiteret andel af receptsalg, d.v.s.  \r\n\r\n sygesikringens og kommuners andel af receptsalget leveret gennem udsalget.  \r\n\r\n</P>  \r\n\r\n<P>Omsætningen skal specificeres for hvert enkelt udsalg. Såfremt apoteket  \r\n\r\n driver flere håndkøbsudsalg, kan den debiterede andel af receptsalget dog  \r\n\r\n anføres samlet for alle håndkøbsudsalg. Vedr. fordelingen mellem håndkøbssalg  \r\n\r\n og receptsalg bemærkes, at håndkøbsvarer, der efter bestilling pakkes til den  \r\n\r\n enkelte kunde, kan medregnes under receptsalg. Har et udsalg kun været åbent  \r\n\r\n i en del af året, skal det fremgå, hvilken periode de opgivne beløb vedrører.  \r\n\r\n</P>  \r\n\r\n<P>For medicinudleveringssteder skal anføres oplysning om, hvilke beløb, der  \r\n\r\n opkræves gennem de enkelte udleveringssteder. Beløbene anføres excl.  \r\n\r\n merværdiafgift. Har et udleveringssted kun været drevet en del af året, skal  \r\n\r\n det fremgå, hvilken periode det anførte beløb vedrører. </P>  \r\n\r\n<P>For leverancer til distribuerende læger skal anføres oplysning om den  \r\n\r\n samlede leverances størrelse samt hvilke beløb, der er opkrævet af læge  \r\n\r\n henholdsvis apotek. Omfatter leverancen kun en del af året, skal perioden  \r\n\r\n anføres. </P>  \r\n\r\n<P>RABATUDGIFTER. </P>  \r\n\r\n<P>Rabatudgifter omfatter dels rabatter ydet i henhold til § 22 i  \r\n\r\n indenrigsministeriets bekendtgørelse nr. 61 af 22. februar 1985 om beregning  \r\n\r\n af apotekernes priser ved salg til forbrugere af lægemidler, hvis forhandling  \r\n\r\n er forbeholdt apotek, dels vederlag til bestyrere af håndkøbsudsalg og  \r\n\r\n medicinudleveringssteder. </P>  \r\n\r\n<P>Rabatudgifterne skal med virkning fra regnskabsåret 1986 specificeres  \r\n\r\n efter modtager som følger: </P>  \r\n\r\n<P CLASS=PUNKT> <B>1.</B> Enkeltpersoner og private institutioner (5 % rabat,  \r\n\r\n jfr. bekendtgørelsens § 22, stk. 4). </P>  \r\n\r\n<P CLASS=PUNKT> <B>2.</B> Offentlige sygehuse, institutioner m.v. (10 %  \r\n\r\n rabat, jfr. bekendtgørelsens § 22, stk. 3). </P>  \r\n\r\n<P CLASS=PUNKT> <B>3.</B> Distribuerende læger (jfr. bekendtgørelsens § 22,  \r\n\r\n stk. 1). </P>  \r\n\r\n<P CLASS=PUNKT> <B>4.</B> Distribuerende dyrlæger (jfr. bekendtgørelsens §  \r\n\r\n 22, stk. 2). </P>  \r\n\r\n<P CLASS=PUNKT> <B>5.</B> Håndkøbsudsalg, herunder a. håndkøb, b. receptsalg.  \r\n\r\n</P>  \r\n\r\n<P CLASS=PUNKT> <B>6.</B> Medicinudleveringssteder. </P>  \r\n\r\n<P>Hvis det er muligt, ønskes rabatudgifterne tillige specificeret for 1985.  \r\n\r\n</P>  \r\n\r\n<P>VAREFORBRUG. </P>  \r\n\r\n<P>Vareforbruget skal opgøres udfra varelagerets værdi ved årets begyndelse  \r\n\r\n med tillæg af varekøbet i årets løb og med fradrag af varelagerets værdi ved  \r\n\r\n årets udgang. Varelageret skal opgøres i overensstemmelse med de af  \r\n\r\n sundhedsstyrelsen fastsatte regler herom. </P>  \r\n\r\n<P>Betaling mellem apotekerne og DAK-laboratoriet a/s vedr. de af  \r\n\r\n DAK-laboratoriet a/s registrerede farmaceutiske specialiteter skal  \r\n\r\n specificeres under vareforbruget. </P>  \r\n\r\n<P>LØNUDGIFTER. </P>  \r\n\r\n<P>Under lønudgifter medregnes udover egentlig løn også gaver, gratialer,  \r\n\r\n tantieme og lignende samt udgifter til arbejdsgiverbidrag til  \r\n\r\n pensionsordninger, herunder arbejdsmarkedets tillægspension, dagpengefonde  \r\n\r\n m.v. Pensionsbidrag, der indbetales til apotekervæsenets pensionsordning,  \r\n\r\n skal dog opføres særskilt, jfr. nedenfor. </P>  \r\n\r\n<P>Modtagne tilskud for opretholdelse eller forøgelse af praktikpladser m.v.  \r\n\r\n og lignende tilskud og refusioner fratrækkes lønudgifterne. </P>  \r\n\r\n<P>Lønudgifterne skal specificeres for de enkelte personalegrupper, og  \r\n\r\n udgifterne skal omfatte såvel løn til apotekets faste personale som løn til  \r\n\r\n personer, der antages for kortere perioder (vikarer). </P>  \r\n\r\n<P>PENSIONSBIDRAG TIL APOTEKERVÆSENETS PENSIONSORDNING. </P>  \r\n\r\n<P>Herunder skal alene opføres apotekernes indbetaling af pensionsbidrag for  \r\n\r\n medlemmer af apotekervæsenets pensionsordning. </P>  \r\n\r\n<P>I forbindelse med udarbejdelse af apoteksregnskabet beregnes det endelige  \r\n\r\n pensionsbidrag for det forløbne år efter de derom gældende regler (for tiden  \r\n\r\n indenrigsministeriets bekendtgørelse nr. 671 af 20. december 1984 om  \r\n\r\n indbetaling af pensionsbidrag for medlemmer af apotekervæsenets  \r\n\r\n pensionsordning for 1985). </P>  \r\n\r\n<P>Er der i årets løb indbetalt mindre i pensionsbidrag end det beløb, der  \r\n\r\n beregnes udfra de endelige regnskabstal, skal forskelsbeløbet indbetales til  \r\n\r\n sundhedsstyrelsen; er der indbetalt mere, vil forskelsbeløbet blive udbetalt  \r\n\r\n fra sundhedsstyrelsen. Efterreguleringer på 100 kr. og derunder  \r\n\r\n indbetales/udbetales dog ikke. </P>  \r\n\r\n<P>HUSLEJE. </P>  \r\n\r\n<P>Huslejeudgifter skal specificeres for henholdsvis apoteker,  \r\n\r\n apoteksfilialer, apoteksudsalg og øvrige lejeudgifter, herunder evt. udgifter  \r\n\r\n til leje af parkeringspladser. Udgifterne skal tillige specificeres for ejede  \r\n\r\n henholdsvis lejede lokaler. Endvidere skal der anføres oplysning om  \r\n\r\n lokalernes størrelse. </P>  \r\n\r\n<P>For lejede lokaler opføres den i henhold til lejekontrakten betalte  \r\n\r\n lejeudgift. </P>  \r\n\r\n<P>Kun den egentlige lejeudgift må opføres, udgifter til opvarmning,  \r\n\r\n centerforeninger og lignende, der opkræves sammen med huslejen, skal opføres  \r\n\r\n på de respektive konti herfor. </P>  \r\n\r\n<P>For lokaler, der ejes af apotekeren, opføres den af apotekeren skønnede  \r\n\r\n lejeværdi. </P>  \r\n\r\n<P>Såfremt der opføres lejeværdi for lokaler, der ejes af apotekeren, og der  \r\n\r\n søges om afgiftslempelse/tilskud i henhold til § 51 i lov om  \r\n\r\n apoteksvirksomhed, skal der redegøres for, hvorledes huslejeudgiften er  \r\n\r\n fastsat. </P>  \r\n\r\n<P>ENERGI. </P>  \r\n\r\n<P>Herunder opføres afholdte udgifter til opvarmning, elektricitet og  \r\n\r\n lignende. </P>  \r\n\r\n<P>Såfremt apotekslokalerne ejes af apotekeren, bør forbruget så vidt muligt  \r\n\r\n opgøres efter særskilte målere. </P>  \r\n\r\n<P>VEDLIGEHOLDELSE. </P>  \r\n\r\n<P>Under vedligeholdelse opføres udgifter til reparation og vedligeholdelse  \r\n\r\n af apotekslokaler og inventar. </P>  \r\n\r\n<P>Såfremt apotekslokalerne er indrettet i ejendomme, der ejes af apotekeren,  \r\n\r\n er udgifter til evt. vedligeholdelse af ejendommen apoteksregnskabet  \r\n\r\n uvedkommende. </P>  \r\n\r\n<P>Hvis der søges om afgiftslempelse/tilskud i henhold til § 51 i lov om  \r\n\r\n apoteksvirksomhed, skal udgifter til vedligeholdelse specificeres. </P>  \r\n\r\n<P>FORSIKRINGER. </P>  \r\n\r\n<P>Herunder opføres udgifter til forsikringer af apotekets inventar,  \r\n\r\n varelager, regnskabsbilag, drift og personale. </P>  \r\n\r\n<P>Endvidere kan der opføres udgifter til ophørende livsforsikringer, der  \r\n\r\n ligger til sikkerhed for lån optaget af hensyn til apoteksdriften, herunder  \r\n\r\n ombygninger. Forsikringens pålydende skal være afpasset efter lånets  \r\n\r\n størrelse, og den opførte udgift skal svare til udgiften til en ophørende  \r\n\r\n livsforsikring med udbetaling faldende med lige store beløb årligt og med en  \r\n\r\n løbetid, der svarer til lånets løbetid. </P>  \r\n\r\n<P>Såfremt apotekslokalerne er indrettet i ejendomme, der ejes af apotekeren,  \r\n\r\n kan udgifter til ejendomsforsikringer ikke opføres under forsikringer. </P>  \r\n\r\n<P>TAB PÅ UDESTÅENDE FORDRINGER. </P>  \r\n\r\n<P>Under tab på udestående fordringer opføres de i årets løb afskrevne tab  \r\n\r\n med fradrag af beløb indgået på tidligere afskrevne fordringer. Hvis det  \r\n\r\n indgåede beløb overstiger de afskrevne tab, opføres forskelsbeløbet som en  \r\n\r\n negativ driftsudgift. </P>  \r\n\r\n<PRE>  \r\n\r\n ANDRE DRIFTSUDGIFTER.  \r\n\r\n Andre driftsudgifter skal specificeres som følger:  \r\n\r\n 1.   Kontingenter, kredsmøder m.v.: Herunder opføres udgifter til  \r\n\r\n      kontingenter til Danmarks Apotekerforening, centerforeninger,  \r\n\r\n      handelsforeninger, farmaceutisk faglige sammenslutninger og  \r\n\r\n      lignende samt udgifter til rejser og ophold i forbindelse med  \r\n\r\n      generalforsamlinger og kredsmøder.  \r\n\r\n 2.   Kørsel: Herunder opføres udgifter til kørsel med egne  \r\n\r\n      befordringsmidler samt udgifter til anden kørsel.  \r\n\r\n      Udgifter til kørsel med egne befordringsmidler beregnes for  \r\n\r\n      personbilers vedkommende udfra antallet af kørte km, idet der  \r\n\r\n      anvendes de satser for kørselsgodtgørelse, som staten til enhver  \r\n\r\n      tid yder tjenestemænd med egne befordringsmidler. Anvendes  \r\n\r\n      vognen tillige til anden kørsel, skal der føres kørselsbog.  \r\n\r\n      For varevognes vedkommende kan kørselsudgifterne enten beregnes  \r\n\r\n      udfra antallet af kørte km, jfr. ovenfor, eller udfra de  \r\n\r\n      faktiske udgifter til reparation, driftsmidler og lignende. I  \r\n\r\n      sidstnævnte tilfælde kan der under udgifter til forrentning og  \r\n\r\n      afskrivning af apotekets anlægskapitel opføres udgifter til  \r\n\r\n      forrentning og afskrivning af varevogn(e). Beregning af  \r\n\r\n      kørselsudgifter for varevogne skal ske efter samme princip i  \r\n\r\n      hele den periode, varevognen anvendes af apoteket.  \r\n\r\n 3.   Kontorhold: Under kontorhold opføres udgifter til porto,  \r\n\r\n      telefon, kontorrekvisitter, takster, bøger og blade.  \r\n\r\n 4.   Småinventar: Herunder kan opføres udgifter til anskaffelse af  \r\n\r\n      mindre inventargenstande med en anskaffelsessum på p.t. 4.000  \r\n\r\n      kr. eller derunder. Beløbet reguleres i overensstemmelse med det  \r\n\r\n      beløb, der er nævnt i § 3, stk. 2, i lov om skattemæssige  \r\n\r\n      afskrivninger.  \r\n\r\n 5.   Rengøring: Under rengøring opføres udgifter til vask og  \r\n\r\n      rengøringsrekvisitter samt udgifter til rengøring m.v., der  \r\n\r\n      varetages af personer, der ikke er ansat på apoteket  \r\n\r\n      (rengøringsselskab m.v.).  \r\n\r\n 6.   Arbejdstøj: Herunder opføres udgifter til arbejdstøj til  \r\n\r\n      apotekets personale.  \r\n\r\n 7.   Undervisning, kurser, kongresser: Herunder opføres udgifter til  \r\n\r\n      undervisning af elever, når undervisningen foregår på kurser,  \r\n\r\n      samt udgifter til apotekers og personalets deltagelse i faglige  \r\n\r\n      kurser og kongresser.  \r\n\r\n 8.   Traktement af personale: Herunder opføres udgifter til  \r\n\r\n      traktement af personalet i arbejdstiden samt udgifter til  \r\n\r\n      personalemøder og -fester.  \r\n\r\n 9.   Repræsentation.  \r\n\r\n 10.  Revisorhonorar.  \r\n\r\n 11.  EDB: Under EDB opføres driftsudgifter vedr. eget EDB-anlæg,  \r\n\r\n      udgifter til programmering samt udgifter til extern  \r\n\r\n      EDB-behandling.  \r\n\r\n 12.  Leje af materiel: Herunder opføres udgifter til leje eller  \r\n\r\n      leasing af materiel, f.eks. EDB-anlæg, fotokopieringsmaskiner,  \r\n\r\n      tyverialarmanlæg og lignende.  \r\n\r\n 13.  Diverse. Som eksempler på udgifter der opføres herunder kan  \r\n\r\n      nævnes inkassogodtgørelse, udgifter til bedriftssundhedstjeneste  \r\n\r\n      og advokatbistand, stempeludgifter, teknikerhonorar vedr.  \r\n\r\n      inventaranskaffelser, værdi af kasseret inventar m.v.  \r\n\r\n</PRE>  \r\n\r\n<P>FORRENTNING. </P>  \r\n\r\n<P>Udgifter til forrentning beregnes efter bestemmelserne i §§ 6-7 i  \r\n\r\n indenrigsministeriets bekendtgørelse nr. 92 af 23. januar 1985 om aflæggelse  \r\n\r\n af apoteksregnskab, jfr. bemærkningerne nedenfor til de enkelte statusposter.  \r\n\r\n</P>  \r\n\r\n<P>Ved renteberegning regnes året til 360 dage og 1 måned til 30 dage. Ved  \r\n\r\n indehaverskifte beregnes forrentning forholdsmæssigt for dele af år, ved  \r\n\r\n nyoprettelse beregnes forrentning fra den dag, apoteket åbnes. </P>  \r\n\r\n<P>AFSKRIVNING. </P>  \r\n\r\n<P>Udgifter til afskrivning beregnes efter bestemmelserne i § 8 i  \r\n\r\n indenrigsministeriets bekendtgørelse nr. 92 af 23. januar 1985 om aflæggelse  \r\n\r\n af apoteksregnskab, jfr. tillige bemærkningerne nedenfor til de enkelte  \r\n\r\n statusposter. </P>  \r\n\r\n<P>II: STATUSOPLYSNINGER. </P>  \r\n\r\n<P>INVENTAR. </P>  \r\n\r\n<P>Inventarkonto ved årets løb omfatter det beløb, der er anvendt til  \r\n\r\n overtagelse og anskaffelse af inventar til apotek, apoteksfilial,  \r\n\r\n apoteksudsalg og håndkøbsudsalg med fradrag af afskrivninger foretaget af  \r\n\r\n indehaveren i tidligere år samt af øvrige foretagne reduktioner i tidligere  \r\n\r\n år på inventarkontoen i forbindelse med salg eller kassation af inventar.  \r\n\r\n Primosaldoen er identisk med forrige års ultimosaldo. Ved overtagelse af  \r\n\r\n apotek udgør overtagelsessummen primoværdien, ved nyoprettelse udgør det før  \r\n\r\n apotekets åbning anskaffede inventar primoværdien. </P>  \r\n\r\n<P>Inventarkonto ved årets udgang beregnes ved til inventarkontoen ved årets  \r\n\r\n begyndelse at tillægge inventaranskaffelser i årets løb og fradrage  \r\n\r\n afskrivninger samt værdien af kasserede og/eller solgte inventargenstande.  \r\n\r\n Ved indehaverskifte i årets løb beregnes ultimosaldoen på tilsvarende måde.  \r\n\r\n</P>  \r\n\r\n<P>Inventargenstande med en anskaffelsessum på p.t. 4.000 kr. eller derunder  \r\n\r\n kan udgiftsføres over driften i anskaffelsesåret. Beløbet reguleres i  \r\n\r\n overensstemmelse med det beløb, der er nævnt i § 3, stk. 2, i lov om  \r\n\r\n skattemæssige afskrivninger. </P>  \r\n\r\n<P>Udgifter til opstilling, tilpasning og forandring af inventar opføres  \r\n\r\n under inventaranskaffelser, medens udgifter til teknisk bistand til  \r\n\r\n inventaranskaffelser og forandringer m.v. opføres under andre driftsudgifter.  \r\n\r\n Udgifter til reparation og almindelig vedligeholdelse af inventar opføres  \r\n\r\n under vedligeholdelsesudgifter. </P>  \r\n\r\n<P>Af udgifter til anskaffelse og installation af køleanlæg,  \r\n\r\n ventilationsanlæg, tyverialarmanlæg og lignende opføres udgifter til selve  \r\n\r\n maskineriet under inventaranskaffelser, medens udgifter til installation  \r\n\r\n opføres under indretningsudgifter. </P>  \r\n\r\n<P>Såfremt der ansøges om afgiftslempelse/tilskud i henhold til § 51 i lov om  \r\n\r\n apoteksvirksomhed, skal inventaranskaffelser i årets løb specificeres. </P>  \r\n\r\n<P>På inventarkontoen afskrives årligt 8 % af det ved årets begyndelse  \r\n\r\n bogførte beløb, omfatter opgørelsen kun en del af året, afskrives en  \r\n\r\n forholdsmæssig del. Inventaranskaffelser i årets løb afskrives med 20 %. Ved  \r\n\r\n indehaverskifte betragtes det overtagne inventar som nyanskaffet og skal  \r\n\r\n således afskrives med 20 %. </P>  \r\n\r\n<P>Det beløb, der kan opføres til forrentning, beregnes som gennemsnittet af  \r\n\r\n inventarets bogførte værdi ved årets begyndelse og udgang. </P>  \r\n\r\n<P>INDRETNING. </P>  \r\n\r\n<P>Ved indretningsudgifter forstås udgifter, der investeres i apotekslokaler  \r\n\r\n og hvis afholdelse ikke tilfører apotekets inventar eller apoteksejendommen  \r\n\r\n en forøget værdi, der vil give sig udslag i en højere overtagelsessum i  \r\n\r\n tilfælde af indehaverskifte. </P>  \r\n\r\n<P>Værdien af apotekets indretning ved årets begyndelse omfatter de beløb,  \r\n\r\n der i tidligere år er henført til indretningsudgifter med fradrag af de i  \r\n\r\n tidligere år foretagne afskrivninger. Primoværdien er lig foregående års  \r\n\r\n ultimoværdi. Ved nyoprettelser udgør indretningsudgifter afholdt forud for  \r\n\r\n apotekets åbning primosaldoen. </P>  \r\n\r\n<P>Værdien af apotekets indretning ved årets slutning beregnes ved til  \r\n\r\n værdien ved årets begyndelse at tillægge afholdte indretningsudgifter i årets  \r\n\r\n løb og fradrage årets afskrivning. </P>  \r\n\r\n<PRE>  \r\n\r\n Som eksempler på indretningsudgifter kan anføres:  \r\n\r\n 1.   Særlige udgifter til bygningsmæssige foranstaltninger i  \r\n\r\n      forbindelse med inventaranbringelse.  \r\n\r\n 2.   Udgifter til installation af ventilationsanlæg, køleanlæg,  \r\n\r\n      tyverialarmanlæg og lignende, der installeres af hensyn til  \r\n\r\n      apoteksdriften.  \r\n\r\n 3.   Udgifter til bygningsmæssige foranstaltninger, bortset fra  \r\n\r\n      almindelig vedligeholdelse, i lejede apotekslokaler.  \r\n\r\n 4.   Udgifter til bygningsmæssige foranstaltninger, bortset fra  \r\n\r\n      almindelig vedligehold, i apotekslokaler, der ejes af  \r\n\r\n      apotekeren, når udgifterne afholdes specifikt af hensyn til  \r\n\r\n      apoteksvirksomheden og derfor ikke vil tilføre ejendommen en  \r\n\r\n      øget værdi, hvis lokalerne skal anvendes til andet formål.  \r\n\r\n 5.   Udgifter til teknisk bistand vedr. indretning af apotekslokaler.  \r\n\r\n 6.   Ved nyoprettelse af apoteker, udgifter til lønninger til  \r\n\r\n      personale samt til husleje, opvarmning m.v. inden apotekets  \r\n\r\n      åbning.  \r\n\r\n Såfremt der ansøges om afgiftslempelse/tilskud i henhold til § 51 i  \r\n\r\n    lov om apoteksvirksomhed skal afholdte indretningsudgifter i årets  \r\n\r\n    løb specificeres.  \r\n\r\n Indretningsudgifter på indtil 50.000 kr. afskrives i det år, hvor  \r\n\r\n    udgiften er afholdt. Indretningsudgifter på mere end 50.000 kr.  \r\n\r\n    afskrives med 10 % af de oprindeligt afholdte udgifter, dog mindst  \r\n\r\n    50.000 kr. årligt, indtil restsaldoen udgør 50.000 kr. eller  \r\n\r\n    derunder, der afskrives det følgende år. Apoteker og dertil  \r\n\r\n    knyttede apoteksfilialer og apoteksudsalg betragtes som een enhed.  \r\n\r\n    Ved indehaverskifte afskrives alle endnu ikke afskrevne  \r\n\r\n    indretningsudgifter.  \r\n\r\n Af hensyn til afskrivningsberegningen skal størrelsen af de  \r\n\r\n    oprindeligt afholdte indretningsudgifter anføres.  \r\n\r\n Det beløb, der kan opføres til forrentning, beregnes som  \r\n\r\n    gennemsnittet af indretningens bogførte værdi ved årets begyndelse  \r\n\r\n    og udgang.  \r\n\r\n VARELAGER.  \r\n\r\n Varelageret på apoteker, apoteksfilialer og apoteksudsalg ved årets  \r\n\r\n    begyndelse og udgang skal opgøres i overensstemmelse med de til  \r\n\r\n    enhver tid gældende bestemmelser om apotekernes  \r\n\r\n    varelageropgørelse.  \r\n\r\n Varelagerets sammensætning på de 2 seneste opgørelsesdage og  \r\n\r\n    varekøbet mellem opgørelsesdagene skal specificeres som følger:  \r\n\r\n 1.   Råvarer og mellemprodukter.  \r\n\r\n 2.   Bulkvarer.  \r\n\r\n 3.   Farmaceutiske specialiteter  \r\n\r\n      a. DAK-specialiteter,  \r\n\r\n      b. industrispecialiteter.  \r\n\r\n 4.   Magistrelle lægemidler.  \r\n\r\n 5.   Sygeplejeartikler, forbindsstoffer, tekniske varer, mærkevarer  \r\n\r\n      og lignende.  \r\n\r\n 6.   Påfyldning af apoteksfremstillede ikke-lægemidler.  \r\n\r\n 7.   Emballage.  \r\n\r\n 8.   Etiketter.  \r\n\r\n 9.   Andre varer.  \r\n\r\n</PRE>  \r\n\r\n<P>Varekøbet mellem opgørelsesdagene opgøres som varekøbet fra det  \r\n\r\n månedsskifte, der ligger nærmest første opgørelsesdag til det månedsskifte,  \r\n\r\n der ligger nærmest sidste opgørelsesdag. Antallet af måneder skal anføres.  \r\n\r\n</P>  \r\n\r\n<P>For årene 1985 og 1986 vil det være tilstrækkeligt at specificere  \r\n\r\n varelagerets sammensætning på seneste opgørelsesdato. </P>  \r\n\r\n<P>Der kan ikke foretages nedskrivning på varelageret over apoteksregnskabet.  \r\n\r\n</P>  \r\n\r\n<P>Det beløb, der kan opføres til forrentning, beregnes som gennemsnittet af  \r\n\r\n varelagerets værdi ved årets begyndelse og udgang. Ved indehaverskifte  \r\n\r\n anvendes den i forbindelse med indehaverskiftet foretagne opgørelse af  \r\n\r\n varelagerets værdi som ultimoværdi i den fratrædende apotekers regnskab.  \r\n\r\n Primoværdien i den tiltrædende apotekers opgørelse er overtagelsessummen for  \r\n\r\n varelageret. </P>  \r\n\r\n<P>UDESTÅENDE FORDRINGER. </P>  \r\n\r\n<P>Der skal ved udgangen af hvert kvartal foretages en opgørelse over  \r\n\r\n apotekets tilgodehavender (excl. merværdiafgift). </P>  \r\n\r\n<P>Det beløb, der kan opføres til forrentning, beregnes som gennemsnittet af  \r\n\r\n apotekets udestående fordringer ved udgangen af hvert kvartal forhøjet med  \r\n\r\n halvdelen. </P>  \r\n\r\n<P>VAREVOGNE. </P>  \r\n\r\n<P>Herunder opføres værdien af apotekets varevogn(e) i de tilfælde, hvor  \r\n\r\n kørselsudgiften for varevognen beregnes udfra de faktiske driftsudgifter.  \r\n\r\n</P>  \r\n\r\n<P>Værdien ved årets begyndelse er varevognens anskaffelsessum med fradrag af  \r\n\r\n de i tidligere år foretagne afskrivninger. </P>  \r\n\r\n<P>Værdien ved årets udgang opgøres ved til værdien ved årets begyndelse at  \r\n\r\n fradrage årets afskrivning. </P>  \r\n\r\n<P>Råder apoteket over flere varevogne, skal afskrivning og forrentning  \r\n\r\n beregnes for hver varevogn. </P>  \r\n\r\n<P>Afskrivning beregnes i anskaffelsesåret med 30 % af 5/6 af varevognens  \r\n\r\n anskaffelsessum, i følgende år afskrives 30 % årligt af den bogførte værdi  \r\n\r\n ved årets begyndelse, forholdsvis for dele af år. </P>  \r\n\r\n<P>Det beløb, der kan opføres til forrentning beregnes som gennemsnittet af  \r\n\r\n varevognens værdi ved årets begyndelse og udgang. </P>  \r\n\r\n<P>KAPITAL VEDR. LEJEDE LOKALER. </P>  \r\n\r\n<P>For lejede apotekslokaler opføres herunder oplysning om forudbetalt  \r\n\r\n husleje, depositum og lignende. </P>  \r\n\r\n<P>Til forrentning kan opføres gennemsnittet af beløbene ved årets begyndelse  \r\n\r\n og udgang. </P>  \r\n\r\n<P>LEVERANDØRKREDITTER. </P>  \r\n\r\n<P>Størrelsen af apotekets rentefri leverandørkreditter beregnes udfra  \r\n\r\n vareforbruget og opgøres som 1/6 af 95 % af apotekets vareforbrug i det  \r\n\r\n forløbne år. </P>  \r\n\r\n<P>Beløbet fradrages i apotekets anlægskapital inden beregning af  \r\n\r\n forrentning. </P>  \r\n\r\n<P>MERVÆRDIAFGIFT. </P>  \r\n\r\n<P>Herunder skal opføres oplysning om den samlede indgående og udgående  \r\n\r\n merværdiafgift i årets løb. </P>  \r\n\r\n<P>SKYLDIGE FERIEPENGE. </P>  \r\n\r\n<P>Herunder opføres apotekets skyldige feriepenge ved årets begyndelse og  \r\n\r\n udgang. </P>  \r\n\r\n<P>III. AFGIFTSBEREGNING. </P>  \r\n\r\n<P>Afgifter og tilskud i henhold til § 50 i lov om apoteksvirksomhed skal  \r\n\r\n beregnes efter de til enhver tid gældende regler herom (for tiden  \r\n\r\n bestemmelserne i §§ 1 og 2 i indenrigsministeriets bekendtgørelse nr. 670 af  \r\n\r\n 20 december 1984 om beregning og betaling af afgifter og tilskud i henhold  \r\n\r\n til lov om apoteksvirksomhed). Beregningerne foretages på baggrund af de  \r\n\r\n endelige regnskabstal for apoteket med tilhørende filialer og udsalg. </P>  \r\n\r\n<P>Ved indehaverskifte i årets løb beregnes afgifter og tilskud for den  \r\n\r\n forløbne periode på baggrund af den beløbsgrænse, der er gældende på  \r\n\r\n afhændelsestidspunktet. </P>  \r\n\r\n<P>Er der i årets løb indbetalt mindre til sundhedsstyrelsen end den  \r\n\r\n beregnede samlede afgift, eller er der fra sundhedsstyrelsen udbetalt mere  \r\n\r\n end det beregnede samlede tilskud, skal forskelsbeløbet indbetales til  \r\n\r\n sundhedsstyrelsen. Er den indbetalte afgift større eller det udbetalte  \r\n\r\n tilskud mindre end den endelige afgift eller tilskud, vil forskelsbeløbet  \r\n\r\n blive udbetalt af sundhedsstyrelsen. Efterreguleringer på 100 kr. og derunder  \r\n\r\n indbetales/udbetales ikke. </P>  \r\n\r\n<P>På afgiftsberegningsskemaet skal der anføres oplysninger om ydet  \r\n\r\n afgiftslempelse eller modtaget tilskud i henhold til § 51 i lov om  \r\n\r\n apoteksvirksomhed. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>SUNDHEDSSTYRELSEN, DEN 18. DECEMBER  \r\n\r\n 1985. </I> </P>  \r\n\r\n<P CLASS=UNDERSKREVET-AF ALIGN=CENTER>Jens Overø </P>  \r\n\r\n<P CLASS=MINISTER ALIGN=RIGHT>/Annette Jensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/09/1997"
        },
        {
            "displayName": "Accession",
            "displayValue": "C19851564060"
        },
        {
            "displayName": "Entydig dokumentidentifikation",
            "displayValue": "CM005921"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "15640"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "18/12/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Sundhedsst. j.nr.2500-34-1984"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}