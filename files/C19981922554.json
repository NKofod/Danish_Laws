{
    "id": 87021,
    "title": "Skrivelse om Rådighedsstatistik for kontanthjælpsmodtagere.",
    "documentTypeId": "200",
    "isSagsforlobPeriodValid": false,
    "shortName": "SKR nr 19225 af 23/03/1998",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om Rådighedsstatistik for  \r\n\r\n kontanthjælpsmodtagere. </H1>  \r\n\r\n<P></P>  \r\n\r\n<BR>  \r\n\r\n<P>Som følge af lov nr. 1112 af 29. december 1997 om ændring af lov om social  \r\n\r\n bistand og lov om aktiv socialpolitik (Rådighedsvurdering) skal der etableres  \r\n\r\n en rådighedsstatistik for kontanthjælpsmodtagere fra 1. april 1998. </P>  \r\n\r\n<P>Socialministeriet fremsender hermed vedlagte informationsmateriale om  \r\n\r\n rådighedsstatistikken, herunder skemaer til indberetning af kommunens  \r\n\r\n rådighedsvurderinger. Kommunen skal udfylde et indberetningsskema for hver  \r\n\r\n negativ hændelse, som AF indberetter til kommunen i forbindelse med AF´s  \r\n\r\n samtale-, møde- og formidlingsaktiviteter for kontanthjælpsmodtagere.  \r\n\r\n Skemaerne skal indsendes til Den Sociale Ankestyrelse, Analysekontoret. </P>  \r\n\r\n<P>Med venlig hilsen </P>  \r\n\r\n<P>Per Kampmann Socialministeriet </P>  \r\n\r\n<P>Økonomisk-Stat.kt. 3.Kt. </P>  \r\n\r\n<P>J.nr.: 5027-49 </P>  \r\n\r\n<P>PK 23. marts 1998 </P>  \r\n\r\n<P>Rådighedsstatistik for kontanthjælpsmodtagere. </P>  \r\n\r\n<P CLASS=PUNKT> <B>1.</B> Indledning. </P>  \r\n\r\n<P>I følge lov nr. 1112 af 29. december 1997 om ændring af lov om social  \r\n\r\n bistand og lov om aktiv socialpolitik (Rådighedsvurdering) skal kommunerne  \r\n\r\n sørge for, at kontanthjælpsmodtagere, som får hjælp alene på grund af  \r\n\r\n ledighed, bliver tilmeldt AF med henblik på formidling af arbejde. Kommunerne  \r\n\r\n skal endvidere sørge for, at kontanthjælpsmodtagere afmeldes AF, når  \r\n\r\n kontanthjælpen ophører eller når kontanthjælpsmodtagere af andre grunde ikke  \r\n\r\n længere skal være tilmeldt AF. De nye regler træder i kraft den 1. april  \r\n\r\n 1998. </P>  \r\n\r\n<P>Socialministeriet har i et brev af 4. marts 1998 til samtlige kommuner  \r\n\r\n udsendt Arbejds- og Socialministeriets vejledning om til- og afmelding af  \r\n\r\n kontanthjælpsmodtagere på AF samt udveksling af informationer mellem AF og  \r\n\r\n kommunerne. </P>  \r\n\r\n<P>Med lovændringen er det blevet præciseret, at kommunerne har pligt til at  \r\n\r\n foretage en vurdering af om en kontanthjælpsmodtager, der afslår et formidlet  \r\n\r\n arbejde eller udebliver fra en kontaktdato eller en formidlingssamtale på AF,  \r\n\r\n fortsat opfylder betingelserne for at modtage hjælp ved at udnytte sine  \r\n\r\n arbejdsmuligheder. Det vil sige, at kommunerne i forlængelse af disse  \r\n\r\n såkaldte negative hændelser i forbindelse med AF´s aktiviteter skal foretage  \r\n\r\n en rådighedsvurdering af de pågældende kontanthjælpsmodtagere. </P>  \r\n\r\n<P>I tilknytning til disse rådighedsvurderinger skal der etableres en  \r\n\r\n rådighedsstatistik, der kan give en forbedret belysning af forholdene for de  \r\n\r\n kontanthjælpsmodtagere, der modtager hjælp på grund af ledighed.  \r\n\r\n Rådighedsstatistikken skal ses som et led i den samlede indsats for at sikre,  \r\n\r\n at kontanthjælpsmodtagere, der alene har ledighed som problem, står til  \r\n\r\n rådighed for arbejdsmarkedet og for formidling af arbejde. Den nye  \r\n\r\n rådighedsstatistik for kontanthjælpsmodtagere etableres pr. 1. april 1998.  \r\n\r\n</P>  \r\n\r\n<P CLASS=PUNKT> <B>2.</B> Rådighedsstatistik. </P>  \r\n\r\n<P>Rådighedsstatistikken skal bygge på dels AF´s indberetninger til  \r\n\r\n kommunerne om de negative hændelser i forbindelse med AF´s samtale- og  \r\n\r\n formidlingsaktiviteter og dels på kommunernes rådighedsvurderinger af  \r\n\r\n kontanthjælpsmodtagere som følge af AF´s indberetninger. </P>  \r\n\r\n<P>Rådighedsstatistikken omfatter kun indberetninger fra AF til kommunerne om  \r\n\r\n negative hændelser og kommunernes tilbagemeldinger på disse indberetninger.  \r\n\r\n Rådighedsstatistikken omfatter ikke eventuelle negative hændelser, som  \r\n\r\n kommunerne får kendskab til, men som ikke er omfattet af AF´s indberetninger  \r\n\r\n til kommunerne. Rådighedsstatistikken omfatter ikke de situationer, hvor  \r\n\r\n kommunen bliver bekendt med, at den ledige kontanthjælpsmodtager på trods af  \r\n\r\n kommunens anmodning har undladt at tilmelde sig AF. Rådighedsstatistikken  \r\n\r\n omfatter heller ikke de tilfælde, hvor en kontanthjælpsmodtager ikke møder  \r\n\r\n hos en arbejdsgiver eller afslår et konkret job, som kommunen har henvist  \r\n\r\n til, herunder når der er tale om jobtræning med løntilskud eller andre  \r\n\r\n aktiveringstilbud. </P>  \r\n\r\n<P>2.1. AF´s indberetninger om negative hændelser i forbindelse med  \r\n\r\n møder/samtaler og formidling. </P>  \r\n\r\n<P>AF´s indberetninger om negative hændelser omfatter dels indberetninger i  \r\n\r\n forbindelse med møder og samtaler på AF og dels indberetninger i forbindelse  \r\n\r\n med formidling af arbejde. Bilag 1 indeholder en oversigt over de negative  \r\n\r\n hændelser, som AF indberetter til kommunerne. Rådighedsstatistikken omfatter  \r\n\r\n kun de negative hændelser, der er nævnt i bilag 1. </P>  \r\n\r\n<P>Da det er kommunen og ikke AF, der visiterer kontanthjælpsmodtagerne til  \r\n\r\n eventuelle aktiveringstilbud fra AF, forekommer der ikke indberetninger fra  \r\n\r\n AF til kommunerne om negative hændelser i forbindelse med aktiveringstilbud.  \r\n\r\n</P>  \r\n\r\n<P>2.2. Kommunernes rådighedsvurderinger. </P>  \r\n\r\n<P>I forhold til indberetningerne om negative hændelser fra AF har kommunerne  \r\n\r\n pligt til at vurdere om de pågældende kontanthjælpsmodtagere fortsat opfylder  \r\n\r\n betingelserne for hjælpen ved at udnytte sine arbejdsmuligheder. </P>  \r\n\r\n<P>For hver negativ hændelse, som AF indberetter til kommunen, skal kommunen  \r\n\r\n udfylde et skema med resultatet af kommunens rådighedsvurdering. Skemaerne  \r\n\r\n skal indsendes til Den Sociale Ankestyrelse. Resultatet af kommunens  \r\n\r\n vurdering af eller afgørelse på den negative hændelse omfatter følgende  \r\n\r\n muligheder: </P>  \r\n\r\n<P CLASS=PUNKT> <B>1.</B> Personen modtog ikke kontanthjælp på  \r\n\r\n hændelsestidspunktet eller på afgørelsestidspunktet og skal afmeldes AF. </P>  \r\n\r\n<P CLASS=PUNKT> <B>2.</B> Kontanthjælpsmodtageren har andre problemer end  \r\n\r\n ledighed og skal afmeldes AF. </P>  \r\n\r\n<P CLASS=PUNKT> <B>3.</B> Kontanthjælpsmodtageren har ikke pligt til at stå  \r\n\r\n til rådighed for arbejdsmarkedet, idet pågældende opfylder sin  \r\n\r\n rådighedsforpligtigelse på anden måde. Personen skal afmeldes AF. </P>  \r\n\r\n<P CLASS=PUNKT> <B>4.</B> Kontanthjælpsmodtageren er på vej ud af  \r\n\r\n kontanthjælpssystemet. Personen skal fortsat være tilmeldt AF. </P>  \r\n\r\n<P CLASS=PUNKT> <B>5.</B> Den negative hændelse er forbundet med  \r\n\r\n undskyldelige omstændigheder eller fejl. Kontanthjælpsmodtageren skal fortsat  \r\n\r\n være tilmeldt AF. </P>  \r\n\r\n<P CLASS=PUNKT> <B>6.</B> Kontanthjælpsmodtageren har alene ledighed som  \r\n\r\n problem, har fået et aktiveringstilbud og er påbegyndt dette. Personen skal  \r\n\r\n fortsat være tilmeldt AF. </P>  \r\n\r\n<P CLASS=PUNKT> <B>7.</B> Kontanthjælpsmodtageren har alene ledighed som  \r\n\r\n problem, har fået et aktiveringstilbud og er påbegyndt dette. Kontanthjælpen  \r\n\r\n er gjort tilbagebetalingspligtig. Personen skal fortsat være tilmeldt AF.  \r\n\r\n</P>  \r\n\r\n<P CLASS=PUNKT> <B>8.</B> Kontanthjælpsmodtageren har alene ledighed som  \r\n\r\n problem, men kommunen har ikke givet et aktiveringstilbud eller gjort hjælpen  \r\n\r\n tilbagebetalingspligtig. Personen skal fortsat være tilmeldt AF. </P>  \r\n\r\n<P CLASS=PUNKT> <B>9.</B> Kontanthjælpsmodtageren har alene ledighed som  \r\n\r\n problem og har afvist et aktiveringstilbud. Kommunen har standset  \r\n\r\n udbetalingen af kontanthjælp. Personen afmeldes AF. </P>  \r\n\r\n<P>Skemaet, som skal anvendes af kommunerne i forbindelse med tilbagemelding  \r\n\r\n til Den Sociale Ankestyrelse om hver enkelt negativ hændelse, som er blevet  \r\n\r\n indberettet fra AF til kommunerne, er vedlagt i 5 eksemplarer. Den Sociale  \r\n\r\n Ankestyrelse vil snarest muligt sende yderligere eksemplarer af skemaet til  \r\n\r\n kommunen. Indtil da anmodes kommunen om at kopiere skemaet i det omfang, det  \r\n\r\n bliver nødvendigt. I tilknytning til skemaet er der udarbejdet en vejledning,  \r\n\r\n som bl.a. nærmere beskriver indholdet i hvert af de ovenstående punkter. </P>  \r\n\r\n<P CLASS=PUNKT> <B>3.</B> Indberetninger til Den Sociale Ankestyrelse. </P>  \r\n\r\n<P>3.1. Indberetninger fra Arbejdsmarkedsstyrelsen. </P>  \r\n\r\n<P>Arbejdsmarkedsstyrelsen sender hvert kvartal til Den Sociale Ankestyrelse  \r\n\r\n et udtræk med de underretninger om negative hændelser, som AF har registreret  \r\n\r\n i kvartalet. Udtrækket skal indeholde kontanthjælpsmodtagerens cpr.nr.,  \r\n\r\n hændelsestype, hændelsesdato og kommunenavn eller kommunenummer. </P>  \r\n\r\n<P>Arbejdsmarkedsstyrelsen sender desuden hvert kvartal til Den Sociale  \r\n\r\n Ankestyrelse en opgørelse over AF´s samlede aktiviteter vedrørende  \r\n\r\n kontanthjælpsmodtagere i kvartalet. Opgørelsen skal - fordelt på kommuner -  \r\n\r\n omfatte antallet af samtaler/møder, formidlingssamtaler og henvisninger til  \r\n\r\n arbejdsgivere om et konkret job. Disse opgørelser skal anvendes til at sætte  \r\n\r\n de negative hændelser i relation til de samlede aktiviteter for  \r\n\r\n kontanthjælpsmodtagere. </P>  \r\n\r\n<P>3.2. Indberetninger fra kommunerne. </P>  \r\n\r\n<P>Fra 1. april 1998 skal kommunen udfylde et skema for hver negativ  \r\n\r\n hændelse, som AF indberetter til kommunen i forbindelse med AF´s samtale-,  \r\n\r\n møde- og formidlingsaktiviteter for kontanthjælpsmodtagere. </P>  \r\n\r\n<P>Skemaerne udfyldes i takt med, at de enkelte sager afsluttes, dvs. efter  \r\n\r\n at kommunen har vurderet de indberettede hændelser, har foretaget en  \r\n\r\n rådighedsvurdering efter bistandslovens § 40 b (lov om aktiv socialpolitik §  \r\n\r\n 13, stk. 1 fra 1. juli 1998) og har truffet afgørelse om iværksættelse af  \r\n\r\n eventuelle sanktioner. </P>  \r\n\r\n<P>En sag/rådighedsvurdering betragtes som afsluttet, når kommunen </P>  \r\n\r\n<P>- har afmeldt den pågældende kontanthjælpsmodtager til AF, jf. nr.1-3  \r\n\r\n under afsnit 2.2. </P>  \r\n\r\n<P>- har konstateret, at kontanthjælpsmodtageren er på vej ud af  \r\n\r\n kontanthjælpssystemet, jf. nr. 4 under afsnit 2.2. </P>  \r\n\r\n<P>- har vurderet at kontanthjælpsmodtageren fortsat skal være tilmeldt AF og  \r\n\r\n at det ikke har været nødvendigt at foretage en nærmere rådighedsvurdering,  \r\n\r\n jf. nr. 5 under afsnit 2.2. </P>  \r\n\r\n<P>- har foretaget en nærmere rådighedsvurdering og den pågældende  \r\n\r\n kontanthjælpsmodtager er påbegyndt et aktiveringstilbud, jf. nr. 6 og 7 under  \r\n\r\n afsnit 2.2. </P>  \r\n\r\n<P>- har foretaget en nærmere rådighedsvurdering og besluttet ikke at give et  \r\n\r\n aktiveringstilbud eller gøre hjælpen tilbagebetalingspligtig, jf. nr. 8 under  \r\n\r\n afsnit 2.2. </P>  \r\n\r\n<P>- har foretaget en nærmere rådighedsvurdering og den pågældende  \r\n\r\n kontanthjælpsmodtagere har afvist et aktiveringstilbud eller er udeblevet fra  \r\n\r\n tilbuddet 1. dag uden grund, jf. nr. 9 under afsnit 2.2. </P>  \r\n\r\n<P>Udover resultatet af kommunens rådighedsvurdering skal kommunen på skemaet  \r\n\r\n give oplysninger om kontanthjælpsmodtagerens cpr.nr., hændelsesdato,  \r\n\r\n afgørelsesdato og om kontanthjælpsmodtageren var aktiveret eller ej på  \r\n\r\n hændelsesdatoen, jf. det vedlagte indberetningsskema. </P>  \r\n\r\n<P>Indberetningsskemaerne om kommunens rådighedsvurderinger vedrørende alle  \r\n\r\n negative hændelser i et kvartal skal indsendes til Den Sociale Ankestyrelse,  \r\n\r\n Analysekontoret, senest inden udgangen af måneden efter udløbet af kvartalet.  \r\n\r\n Skemaerne kan dog indsendes løbende til Ankestyrelsen, f.eks. en gang om  \r\n\r\n måneden. Sager, der undtagelsesvis først afgøres mere end en måned efter  \r\n\r\n kvartalets udløb, indsendes når sagen er afsluttet, men vil ikke indgå i den  \r\n\r\n pågældende kvartalsstatistik. Disse sager vil indgå i den efterfølgende  \r\n\r\n årsstatistik. </P>  \r\n\r\n<P>Rådighedsstatistikken etableres pr. 1. april 1998, og det første kvartal  \r\n\r\n den omfatter er således 2. kvartal 1998. Første gang kommunen skal indsende  \r\n\r\n skemaer til Den Sociale Ankestyrelse er senest den 31. juli 1998 omfattende  \r\n\r\n de negative hændelser, som har fundet sted i perioden fra 1. april til 30.  \r\n\r\n juni 1998. </P>  \r\n\r\n<P CLASS=PUNKT> <B>4.</B> Publicering af rådighedsstatistikken. </P>  \r\n\r\n<P>Den Sociale Ankestyrelse udarbejder en kvartalsvis rådighedsstatistik for  \r\n\r\n kontanthjælpsmodtagere på grundlag af dels indberetningerne fra AF til  \r\n\r\n kommunerne om negative hændelser i forbindelse med AF´s samtale- og  \r\n\r\n formidlingsaktiviteter og dels på grundlag af kommunernes tilbagemeldinger om  \r\n\r\n resultaterne af deres rådighedsvurderinger som følge af AF´s indberetninger.  \r\n\r\n</P>  \r\n\r\n<P>Kvartalsstatistikken vil bl.a. indeholde opgørelser over antallet af  \r\n\r\n negative hændelser fordelt på hændelsestyper sat i relation til AF´s samlede  \r\n\r\n samtale- og formidlingsaktiviteter for kontanthjælpsmodtagere i kvartalet.  \r\n\r\n Statistikken vil endvidere indeholde opgørelser over antallet af  \r\n\r\n tilbagemeldinger fra kommunerne fordelt på hændelsestyper og på de  \r\n\r\n forskellige resultater af kommunernes rådighedsvurderinger. På tilsvarende  \r\n\r\n måde skal der udgives en årsstatistik, som desuden vil komme til at indeholde  \r\n\r\n kommunefordelte opgørelser. Den Sociale Ankestyrelse udsender disse  \r\n\r\n rådighedsstatistikker til samtlige kommuner m.fl. </P>  \r\n\r\n<P>BILAG 1. </P>  \r\n\r\n<P>AF´s indberetninger om negative hændelser til kommunerne. </P>  \r\n\r\n<P>AF´s indberetninger om negative hændelser i forbindelse med samtaler og  \r\n\r\n møder omfatter følgende med angivelse af de kontaktkoder, AF anvender: </P>  \r\n\r\n<P CLASS=PUNKT> <B>1.</B> Kontanthjælpsmodtageren har ikke kontaktet AF på  \r\n\r\n den kontaktdato, der er anført på kontaktkortet (ingen kontaktkode). </P>  \r\n\r\n<P CLASS=PUNKT> <B>2.</B> Kontanthjælpsmodtageren er udeblevet fra en  \r\n\r\n vejledningssamtale (kontaktkode P40). </P>  \r\n\r\n<P CLASS=PUNKT> <B>3.</B> Kontanthjælpsmodtageren er udeblevet fra et  \r\n\r\n informationsmøde. (kontaktkode E40). </P>  \r\n\r\n<P CLASS=PUNKT> <B>4.</B> Kontanthjælpsmodtageren er udeblevet fra en  \r\n\r\n grundregistreringssamtale (kontaktkode G40). </P>  \r\n\r\n<P CLASS=PUNKT> <B>5.</B> Kontanthjælpsmodtageren er udeblevet fra anden  \r\n\r\n samtale på AF (kontaktkode I40). </P>  \r\n\r\n<P>AF´s indberetninger om negative hændelser i forbindelse med  \r\n\r\n formidlingsaktiviteter omfatter følgende med angivelse af de  \r\n\r\n formidlingsudfaldskoder, som AF anvender: </P>  \r\n\r\n<P CLASS=PUNKT> <B>1.</B> Kontanthjælpsmodtageren er ikke mødt til en  \r\n\r\n formidlingssamtale på AF om et konkret job (kode 3). </P>  \r\n\r\n<P CLASS=PUNKT> <B>2.</B> Kontanthjælpsmodtageren er ikke mødt hos  \r\n\r\n arbejdsgiveren til en ansættelsessamtale eller har ikke kontaktet  \r\n\r\n arbejdsgiveren (kode 4). </P>  \r\n\r\n<P CLASS=PUNKT> <B>3.</B> Kontanthjælpsmodtageren ønskede ikke jobbet (kode  \r\n\r\n 6), hvilket omfatter følgende hændelser: </P>  \r\n\r\n<P>- Kontanthjælpsmodtageren melder afbud til en formidlingssamtale på AF om  \r\n\r\n et konkret job, uanset begrundelsen for afbuddet, medmindre AF accepterer et  \r\n\r\n andet mødetidspunkt. </P>  \r\n\r\n<P>- Kontanthjælpsmodtageren melder afbud til en jobsamtale hos  \r\n\r\n arbejdsgiveren, uanset begrundelsen for afbuddet. </P>  \r\n\r\n<P>- Kontanthjælpsmodtageren afslår at overtage et konkret job overfor AF  \r\n\r\n eller arbejdsgiveren uanset begrundelsen for afslaget. </P>  \r\n\r\n<P>- Kontanthjælpsmodtageren reagerer overfor AF eller arbejdsgiveren på en  \r\n\r\n måde, som må sidestilles med et afslag på at overtage et konkret job. </P>  \r\n\r\n<P>- Kontanthjælpsmodtageren har en fremtoning, opførsel eller adfærd i  \r\n\r\n forbindelse med et konkret job, der efter AF´s vurdering gør det tvivlsomt,  \r\n\r\n om pågældende står til rådighed for arbejdsmarkedet. </P>  \r\n\r\n<P>I forbindelse med anvendelsen af kode 6 skal AF udfylde et fritekstfelt,  \r\n\r\n hvor hændelsen nærmere beskrives. Denne beskrivelse skal medsendes til  \r\n\r\n kommunen. </P>  \r\n\r\n<P>- - - - - - - </P>  \r\n\r\n<P>Den Sociale Ankestyrelse Amaliegade 25 Telefon 33 15 64 01 </P>  \r\n\r\n<P>Analysekontoret Postboks 3042 Telefax 33 14 00 60 1021 København K </P>  \r\n\r\n<P>Rådighedsstatistik for kontanthjælpsmodtagere. </P>  \r\n\r\n<P>Indberetning af kommunale rådighedsvurderinger efter bistandslovens § 40b  \r\n\r\n (lov om aktiv socialpolitik § 13, stk. 1) på baggrund af AF´s indberetninger  \r\n\r\n om negative hændelser for kontanthjælpsmodtagere. </P>  \r\n\r\n<P>Identifikation af afsender: </P>  \r\n\r\n<P>Kommunens stempel: </P>  \r\n\r\n<PRE>  \r\n\r\n                  Eventuel telefonisk henvendelse bedes rettet til:  \r\n\r\n                  Navn:  \r\n\r\n                  Telefonnummer samt evt. lokalnummer:  \r\n\r\n 1. Kontanthjælpsmodtagerens cpr.nr.:          -  \r\n\r\n 2. Hændelsesdato: dato: (anføres 01-31)     måned: (anføres  \r\n\r\n    01-12)     år: 19  \r\n\r\n 3. Afgørelsesdato: dato: (anføres 01-31)     måned: (anføres  \r\n\r\n    01-12)     år: 19  \r\n\r\n 4. Var kontanthjælpsmodtageren i aktivering på  \r\n\r\n    hændelsesdatoen? (Sæt ring om tallet):  \r\n\r\n Ja  ..... 1  \r\n\r\n Nej ..... 2  \r\n\r\n Rådighedsstatistik for kontanthjælpsmodtagere.  \r\n\r\n 5. Kommunens vurdering af/afgørelse på den negative hændelse,  \r\n\r\n    som er indberettet af AF: Sæt ring (kun en ring) om tallet for  \r\n\r\n    vurderingen/afgørelsen.  \r\n\r\n Sæt en ring     Vurdering/afgørelse, jf. vejledning.  \r\n\r\n                                               Til- eller afmeldt AF  \r\n\r\n 1  \r\n\r\n Personen modtog ikke kontanthjælp på hændelsestidspunktet  \r\n\r\n    eller på afgørelsestidspunktet.                     Afmeldes AF  \r\n\r\n 2  \r\n\r\n Kontanthjælpsmodtageren har andre problemer end  \r\n\r\n    ledighed.                                           Afmeldes AF  \r\n\r\n 3 Kontanthjælpsmodtageren har ikke pligt til at stå til  \r\n\r\n    rådighed for arbejdsmarkedet, idet pågældende  \r\n\r\n    opfylder sin rådighedsforpligtigelse på anden  \r\n\r\n    måde.                                               Afmeldes AF  \r\n\r\n 4  \r\n\r\n Kontanthjælpsmodtageren er på vej ud af  \r\n\r\n    kontanthjælpssystemet.                              Tilmeldt AF  \r\n\r\n 5  \r\n\r\n Den negative hændelse er forbundet med undskyldelige  \r\n\r\n    omstændigheder eller fejl.                          Tilmeldt AF  \r\n\r\n 6 Kontanthjælpsmodtageren har alene ledighed  \r\n\r\n    som problem, har fået et aktiveringstilbud  \r\n\r\n    og er påbegyndt dette.                              Tilmeldt AF  \r\n\r\n 7 Kontanthjælpsmodtageren har alene ledighed  \r\n\r\n   som problem, har fået et aktiveringstilbud  \r\n\r\n   og er påbegyndt dette. Kontanthjælpen er gjort  \r\n\r\n  tilbagebetalingspligtig.  \r\n\r\n                  Tilmeldt AF  \r\n\r\n 8 Kontanthjælpsmodtageren har alene ledighed  \r\n\r\n   som problem, men kommunen har ikke givet et  \r\n\r\n   aktiveringstilbud eller gjort hjælpen  \r\n\r\n  tilbagebetalingspligtig.  \r\n\r\n                  Tilmeldt AF  \r\n\r\n 9 Kontanthjælpsmodtageren har alene ledighed  \r\n\r\n   som problem og har afvist et aktiveringstilbud.  \r\n\r\n   Kommunen har standset udbetalingen  \r\n\r\n   af kontanthjælp.                                     Afmeldes AF  \r\n\r\n Eventuelle bemærkninger:  \r\n\r\n</PRE>  \r\n\r\n<P>Marts 1998 </P>  \r\n\r\n<P>Den Sociale Ankestyrelse Amaliegade 25 Telefon 33 15 64 01 </P>  \r\n\r\n<P>Analysekontoret Postboks 3042 Telefax 33 14 00 60 </P>  \r\n\r\n<P>1021 København K </P>  \r\n\r\n<P>Rådighedsstatistik for kontanthjælpsmodtagere. </P>  \r\n\r\n<P>Vejledning </P>  \r\n\r\n<P>til udfyldelse af indberetningsskema vedrørende kommunale  \r\n\r\n rådighedsvurderinger efter bistandslovens § 40 b (lov om aktiv socialpolitik  \r\n\r\n § 13, stk. 1) på baggrund af AF´s indberetninger om negative hændelser for  \r\n\r\n kontanthjælpsmodtagere. </P>  \r\n\r\n<P>Fra 1. april 1998 skal kommunen udfylde et skema for hver negativ  \r\n\r\n hændelse, som AF indberetter til kommunen i forbindelse med AF´s samtale-,  \r\n\r\n møde- og formidlingsaktiviteter for kontanthjælpsmodtagere. </P>  \r\n\r\n<P>Skemaerne udfyldes i takt med, at de enkelte sager afsluttes, dvs. efter  \r\n\r\n at kommunen har vurderet de indberettede hændelser, har foretaget en  \r\n\r\n rådighedsvurdering efter bistandslovens § 40 b (lov om aktiv socialpolitik §  \r\n\r\n 13, stk. 1 fra 1. juli 1998) og har truffet afgørelse om iværksættelse af  \r\n\r\n eventuelle sanktioner. </P>  \r\n\r\n<P>En sag/rådighedsvurdering betragtes som afsluttet, når kommunen </P>  \r\n\r\n<P>- har afmeldt den pågældende kontanthjælpsmodtager til AF, jf. nr.1-3  \r\n\r\n under spørgsmål 5. </P>  \r\n\r\n<P>- har konstateret, at kontanthjælpsmodtageren er på vej ud af  \r\n\r\n kontanthjælpssystemet, jf. nr. 4 under spørgsmål 5. </P>  \r\n\r\n<P>- har vurderet at kontanthjælpsmodtageren fortsat skal være tilmeldt AF og  \r\n\r\n at det ikke har været nødvendigt at foretage en nærmere rådighedsvurdering,  \r\n\r\n jf. nr. 5 under spørgsmål 5. </P>  \r\n\r\n<P>- har foretaget en nærmere rådighedsvurdering og den pågældende  \r\n\r\n kontanthjælpsmodtager er påbegyndt et aktiveringstilbud, jf. nr. 6 og 7 under  \r\n\r\n spørgsmål 5. </P>  \r\n\r\n<P>- har foretaget en nærmere rådighedsvurdering og besluttet ikke at give et  \r\n\r\n aktiveringstilbud eller gøre hjælpen tilbagebetalingspligtig, jf. nr. 8 under  \r\n\r\n spørgsmål 5. </P>  \r\n\r\n<P>- har foretaget en nærmere rådighedsvurdering og den pågældende  \r\n\r\n kontanthjælpsmodtagere har afvist et aktiveringstilbud eller er udeblevet fra  \r\n\r\n tilbuddet 1. dag uden grund, jf. nr. 9 under spørgsmål 5. </P>  \r\n\r\n<P>Indberetningsskemaerne om kommunens rådighedsvurderinger vedrørende alle  \r\n\r\n negative hændelser i et kvartal skal indsendes til Den Sociale Ankestyrelse,  \r\n\r\n Analysekontoret, senest inden udgangen af måneden efter udløbet af kvartalet.  \r\n\r\n F.eks. skal skemaer vedrørende negative hændelser i 1. kvartal i året  \r\n\r\n indsendes senest den 30. april. Skemaerne kan dog indsendes løbende til  \r\n\r\n Ankestyrelsen, f.eks. en gang om måneden. Sager, der undtagelsesvis først  \r\n\r\n afgøres mere end en måned efter kvartalets udløb, indsendes når sagen er  \r\n\r\n afsluttet, men vil ikke indgå i den pågældende kvartalsstatistik. Disse sager  \r\n\r\n vil indgå i den efterfølgende årsstatistik. </P>  \r\n\r\n<P>Rådighedsstatistikken etableres pr. 1. april 1998, og det første kvartal  \r\n\r\n den omfatter er således 2. kvartal 1998. Første gang kommunen skal indsende  \r\n\r\n skemaer til Den Sociale Ankestyrelse er senest den 31. juli 1998 omfattende  \r\n\r\n de negative hændelser, som har fundet sted i perioden fra 1. april til 30.  \r\n\r\n juni 1998. </P>  \r\n\r\n<P>Vejledning til de enkelte spørgsmål. </P>  \r\n\r\n<P>Spm. 1 Der anføres alle 10 cifre i kontanthjælpsmodtagerens cpr.nr. </P>  \r\n\r\n<P>Spm. 2 Datoen for den negative hændelse fremgår af indberetningen fra AF.  \r\n\r\n Hændelsesdatoen anføres med dato, måned og år. Anfør f.eks.: dag 07, måned 04  \r\n\r\n og år 98 for den 7. april 1998. </P>  \r\n\r\n<P>Spm. 3 Her anføres datoen for kommunens afgørelse på eller vurdering af  \r\n\r\n den negative hændelse. Afgørelsesdatoen anføres med dato, måned og år. </P>  \r\n\r\n<P>Spm. 4 Her anføres om kontanthjælpsmodtageren var i aktivering på  \r\n\r\n hændelsesdatoen ved at sætte en ring om enten 1 for ja eller om 2 for nej.  \r\n\r\n Aktivering omfatter følgende foranstaltninger i henhold til lov om kommunal  \r\n\r\n aktivering og fra 1. juli 1998 i henhold til lov om aktiv socialpolitik: </P>  \r\n\r\n<P>- Jobtræning </P>  \r\n\r\n<P>- Individuel jobtræning </P>  \r\n\r\n<P>- Jobrotation </P>  \r\n\r\n<P>- Særligt tilrettelagte uddannelsesaktiviteter </P>  \r\n\r\n<P>- Særligt tilrettelagte aktiverende forløb </P>  \r\n\r\n<P>- Frivillige og ulønnede aktiviteter </P>  \r\n\r\n<P>- Voksen- og efteruddannelse </P>  \r\n\r\n<P>- Forsøgsordninger </P>  \r\n\r\n<P>- Vejlednings- og introduktionsprogrammer (fra 1. juli 1998) </P>  \r\n\r\n<P>Spm. 5 Her anføres kommunens vurdering af eller afgørelse på den negative  \r\n\r\n hændelse ved at sætte en ring om et af tallene i den første kolonne. I det  \r\n\r\n følgende beskrives de forskellige resultater af kommunens vurdering af eller  \r\n\r\n afgørelse på den negative hændelse, som er indeholdt i skemaet: </P>  \r\n\r\n<P CLASS=PUNKT> <B>1.</B> Personen modtog ikke kontanthjælp på  \r\n\r\n hændelsestidspunktet eller på afgørelsestidspunktet og skal afmeldes AF. </P>  \r\n\r\n<P>Den pågældende person modtog ikke kontanthjælp på tidspunktet for den  \r\n\r\n negative hændelse og havde derfor ikke pligt til at komme til møde/samtale på  \r\n\r\n AF eller hos en arbejdsgiver. Der er også tale om de tilfælde, hvor den  \r\n\r\n pågældende person ikke længere modtager kontanthjælp på det tidspunkt, hvor  \r\n\r\n kommunen behandler og træffer en afgørelse i forlængelse af indberetningen af  \r\n\r\n den negative hændelse fra AF. </P>  \r\n\r\n<P>Der kan være tale om, at kontanthjælpsmodtageren har fået ustøttet  \r\n\r\n arbejde, er påbegyndt en ordinær uddannelse, eller er overgået til anden  \r\n\r\n offentlig forsørgelse som f.eks. børnepasningsorlov, førtidspension, fleksjob  \r\n\r\n eller revalidering efter en erhvervsplan. Der kan også være tale om, at  \r\n\r\n kontanthjælpsmodtageren er ophørt med at modtage kontanthjælp i kommunen af  \r\n\r\n andre grunde, som f.eks. flyttet til udlandet, indgået ægteskab, fraflyttet  \r\n\r\n kommunen evt. med kontanthjælp eller død. I en række tilfælde vil kommunen  \r\n\r\n ikke kende årsagen til, at den pågældende ikke længere modtager kontanthjælp  \r\n\r\n i kommunen, men blot kunne konstatere, at den pågældende ikke længere får  \r\n\r\n udbetalt kontanthjælp. </P>  \r\n\r\n<P CLASS=PUNKT> <B>2.</B> Kontanthjælpsmodtageren har andre problemer end  \r\n\r\n ledighed og skal afmeldes AF. </P>  \r\n\r\n<P>Kommunen vurderer, at kontanthjælpsmodtageren har andre problemer end  \r\n\r\n ledighed og derfor ikke burde være tilmeldt AF, eller at  \r\n\r\n kontanthjælpsmodtagerens forhold har ændret sig, således at pågældende nu  \r\n\r\n vurderes at have andre problemer end ledighed, og derfor ikke længere skal  \r\n\r\n være tilmeldt AF. </P>  \r\n\r\n<P CLASS=PUNKT> <B>3.</B> Kontanthjælpsmodtageren har ikke pligt til at stå  \r\n\r\n til rådighed for arbejdsmarkedet, idet pågældende opfylder sin  \r\n\r\n rådighedsforpligtigelse på anden måde. Personen skal afmeldes AF. </P>  \r\n\r\n<P>Kontanthjælpsmodtageren har ikke pligt til at tage imod et rimeligt tilbud  \r\n\r\n om arbejde eller om aktivering, idet pågældende på anden måde har opfyldt  \r\n\r\n betingelser om udnyttelse af sine arbejdsmuligheder efter § 40 i lov om  \r\n\r\n social bistand/ § 13 i lov om aktiv socialpolitik. Der kan f.eks. være tale  \r\n\r\n om, at kontanthjælpsmodtageren ikke har pligt til at stå til rådighed for  \r\n\r\n arbejdsmarkedet på grund af sygdom, som følge af graviditet, barsel eller  \r\n\r\n adoption, på grund af børnepasningsproblemer eller lignende, eller som følge  \r\n\r\n af at kontanthjælpsmodtageren er påbegyndt et forrevalideringsforløb. </P>  \r\n\r\n<P CLASS=PUNKT> <B>4.</B> Kontanthjælpsmodtageren er på vej ud af  \r\n\r\n kontanthjælpssystemet. Personen skal fortsat være tilmeldt AF. </P>  \r\n\r\n<P>Kontanthjælpsmodtageren har alene ledighed som problem, og kommunen  \r\n\r\n vurderer, at der ikke har været undskyldelige omstændigheder eller fejl i  \r\n\r\n forbindelse med indberetningen af den negative hændelse. Kommunen er  \r\n\r\n imidlertid bekendt med, at den pågældende person i løbet af en kort periode  \r\n\r\n vil ophøre med at modtage kontanthjælp som følge af påbegyndelse af ustøttet  \r\n\r\n arbejde, ordinær uddannelse osv., jf. under pkt. 1. Kommunen vurderer, at det  \r\n\r\n ikke vil være muligt eller hensigtsmæssigt at gøre kontanthjælpen  \r\n\r\n tilbagebetalingspligtig eller give et aktiveringstilbud. </P>  \r\n\r\n<P>Kontanthjælpsmodtageren skal fortsat være tilmeldt AF, dog kun i en kort  \r\n\r\n periode indtil den pågældende ophører med at modtage kontanthjælp. </P>  \r\n\r\n<P CLASS=PUNKT> <B>5.</B> Den negative hændelse er forbundet med  \r\n\r\n undskyldelige omstændigheder eller fejl. Kontanthjælpsmodtageren skal fortsat  \r\n\r\n være tilmeldt AF. </P>  \r\n\r\n<P>Den negative hændelse, som er blevet indberetter fra AF, er forbundet med  \r\n\r\n undskyldelige omstændigheder, som medfører, at kommunen vurdere, at det ikke  \r\n\r\n er nødvendigt at foretage en nærmere rådighedsvurdering af  \r\n\r\n kontanthjælpsmodtageren. Der kan f.eks. være tale om, at  \r\n\r\n kontanthjælpsmodtageren ikke eller for sent har modtaget besked om  \r\n\r\n samtalen/mødet på AF eller hos arbejdsgiveren, eller at  \r\n\r\n kontanthjælpsmodtageren ikke har pligt til at stå til rådighed på grund af  \r\n\r\n aktiveringsfri periode eller afholdelse af selvoptjent ferie. </P>  \r\n\r\n<P>Der kan endvidere være tale om, at kommunen efter en samtale med den  \r\n\r\n pågældende vurderer, at vedkommendes handlemåde i forbindelse med hændelsen  \r\n\r\n ikke kan sidestilles med et afslag, eller at der reelt ikke er tale om en  \r\n\r\n negativ hændelse. Endelig kan der være tale om, at indberetningen skyldes  \r\n\r\n administrative fejl hos AF eller andre fejl. </P>  \r\n\r\n<P>Kontanthjælpsmodtageren har alene ledighed som problem og skal fortsat  \r\n\r\n være tilmeldt AF. </P>  \r\n\r\n<P CLASS=PUNKT> <B>6.</B> Kontanthjælpsmodtageren har alene ledighed som  \r\n\r\n problem, har fået et aktiveringstilbud og er påbegyndt dette. Personen skal  \r\n\r\n fortsat være tilmeldt AF. </P>  \r\n\r\n<P>Kontanthjælpsmodtageren har alene ledighed som problem, og kommunen  \r\n\r\n vurderer, at der ikke har været undskyldelige omstændigheder eller fejl i  \r\n\r\n forbindelse med indberetningen af den negative hændelse. Kommunen har  \r\n\r\n foretaget en nærmere rådighedsvurdering, som har resulteret i, at kommunen  \r\n\r\n har givet den pågældende et aktiveringstilbud, som vedkommende har påbegyndt.  \r\n\r\n For kontanthjælpsmodtagere, der er i aktivering på hændelsestidspunktet, har  \r\n\r\n kommunen fundet det relevant og hensigtsmæssigt at give et andet  \r\n\r\n aktiveringstilbud. </P>  \r\n\r\n<P CLASS=PUNKT> <B>7.</B> Kontanthjælpsmodtageren har alene ledighed som  \r\n\r\n problem, har fået et aktiveringstilbud og er påbegyndt dette. Kontanthjælpen  \r\n\r\n er gjort tilbagebetalingspligtig. Personen skal fortsat være tilmeldt AF.  \r\n\r\n</P>  \r\n\r\n<P>Kontanthjælpsmodtageren har alene ledighed som problem, og kommunen  \r\n\r\n vurderer, at der ikke har været undskyldelige omstændigheder eller fejl i  \r\n\r\n forbindelse med indberetningen af den negative hændelse. Kommunen har  \r\n\r\n foretaget en nærmere rådighedsvurdering, som har resulteret i, at kommunen  \r\n\r\n har givet den pågældende et aktiveringstilbud, som vedkommende har påbegyndt.  \r\n\r\n For kontanthjælpsmodtagere, der er i aktivering på hændelsestidspunktet, har  \r\n\r\n kommunen fundet det relevant og hensigtsmæssigt at give et andet  \r\n\r\n aktiveringstilbud. Derudover har kommunen besluttet, at den negative hændelse  \r\n\r\n har en sådan karakter, at kontanthjælpen er blevet gjort  \r\n\r\n tilbagebetalingspligtig i perioden fra den negative hændelse til  \r\n\r\n påbegyndelsen af aktiveringstilbuddet. </P>  \r\n\r\n<P CLASS=PUNKT> <B>8.</B> Kontanthjælpsmodtageren har alene ledighed som  \r\n\r\n problem, men kommunen har ikke givet et aktiveringstilbud eller gjort hjælpen  \r\n\r\n tilbagebetalingspligtig. Personen skal fortsat være tilmeldt AF. </P>  \r\n\r\n<P>Kontanthjælpsmodtageren har alene ledighed som problem, og kommunen  \r\n\r\n vurderer, at der ikke har været undskyldelige omstændigheder eller fejl i  \r\n\r\n forbindelse med indberetningen af den negative hændelse. Kommunen har  \r\n\r\n foretaget en nærmere rådighedsvurdering, som imidlertid har resulteret i, at  \r\n\r\n kommunen ikke har fundet det muligt eller hensigtsmæssigt at give vedkommende  \r\n\r\n et aktiveringstilbud eller gøre hjælpen tilbagebetalingspligtig. </P>  \r\n\r\n<P>Der kan f.eks. være tale om, at kontanthjælpsmodtageren allerede er i  \r\n\r\n aktivering, og kommunen ikke har været i stand til at give et andet  \r\n\r\n aktiveringstilbud. </P>  \r\n\r\n<P CLASS=PUNKT> <B>9.</B> Kontanthjælpsmodtageren har alene ledighed som  \r\n\r\n problem og har afvist et aktiveringstilbud. Kommunen har standset  \r\n\r\n udbetalingen af kontanthjælp. Personen afmeldes AF. </P>  \r\n\r\n<P>Kontanthjælpsmodtageren har alene ledighed som problem, og kommunen  \r\n\r\n vurderer, at der ikke har været undskyldelige omstændigheder eller fejl i  \r\n\r\n forbindelse med indberetningen af den negative hændelse. Kommunen har  \r\n\r\n foretaget en nærmere rådighedsvurdering, som har resulteret i, at kommunen  \r\n\r\n har givet kontanthjælpsmodtageren et aktiveringstilbud/ et andet  \r\n\r\n aktiveringstilbud, som pågældende har afvist eller er udeblevet fra. Kommunen  \r\n\r\n har derfor besluttet at standse udbetalingen af kontanthjælpen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/07/1998"
        },
        {
            "displayName": "Accession",
            "displayValue": "C19981922554"
        },
        {
            "displayName": "Entydig dokumentidentifikation",
            "displayValue": "CM046821"
        },
        {
            "displayName": "Dato for førstegangsindlæggelse",
            "displayValue": "02/07/1998"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "19225"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "23/03/1998"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Socialministeriet, 3. kontor, j.nr. 5027-49"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}