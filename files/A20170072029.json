{
    "id": 188858,
    "title": "Bekendtgørelse af lov om registrering af køretøjer",
    "documentTypeId": "30",
    "isSagsforlobPeriodValid": true,
    "shortName": "LBK nr 720 af 30/05/2017",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse af lov om registrering af køretøjer</p>\r\n<p class=\"Indledning2\">Herved bekendtgøres lov om registrering af køretøjer, jf. lovbekendtgørelse nr. 16 af 9. januar 2013, med de ændringer, der følger af § 4 i lov nr. 1888 af 29. december 2015, lov nr. 1872 af 29. december 2015, § 3 i lov nr. 650 af 8. juni 2016 og § 11 i lov nr. 1558 af 13. december 2016.</p>\r\n<p class=\"Indledning2\">Den ændring, der følger af § 3 i lov nr. 715 af 25. juni 2010 om ændring af lov om Det Centrale Dna-profil-register, retsplejeloven og lov om registrering af køretøjer, er ikke indarbejdet i denne lovbekendtgørelse, da tidspunktet for ikrafttræden af denne ændring fastsættes af justitsministeren, jf. § 5 i lov nr. 715 af 25. juni 2010.</p>\r\n<p class=\"ParagrafGruppeOverskrift\">\r\n   <span>Registrering af køretøjer</span>\r\n</p>\r\n<p class=\"Paragraf\" id=\"id20f15a68-ca6d-488a-84de-a975f4b81894\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Registrering af køretøjer sker i et for hele landet fælles register for køretøjer (Køretøjsregisteret), jf. dog stk. 4.</p>\r\n<p class=\"Stk2\">\r\n   <span class=\"StkNr\" id=\"id6cb3b8fd-c3a9-418b-a539-3df0b99eb0f7\">Stk. 2.</span> I Køretøjsregisteret registreres oplysninger om hvert enkelt køretøj og om køretøjets tilhørsforhold.</p>\r\n<p class=\"Stk2\">\r\n   <span class=\"StkNr\" id=\"id3f9dfc7d-c2b1-4656-9404-691c57959d49\">Stk. 3.</span> Skatteministeren fastsætter regler om registrering i Køretøjsregisteret.</p>\r\n<p class=\"Stk2\">\r\n   <span class=\"StkNr\" id=\"id7a540edf-d3a8-40c1-976f-c175d5789d3c\">Stk. 4.</span> Kongehusets, forsvarets og Beredskabsstyrelsens køretøjer skal ikke registreres i Køretøjsregisteret. Forsvarsministeren fastsætter regler om registrering af disse køretøjer.</p>\r\n<p class=\"ParagrafGruppeOverskrift\">\r\n   <span>Køretøjer, der skal registreres</span>\r\n</p>\r\n<p class=\"Paragraf\" id=\"id4d0ebca3-39d1-44ff-8055-091557dae030\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Følgende køretøjer skal registreres i Køretøjsregisteret og forsynes med nummerplader, inden køretøjet tages i brug på færdselslovens område, jf. dog stk. 3-5, og § 7, stk. 5:</p>\r\n<p class=\"Liste1\">\r\n   <span class=\"Liste1Nr\" id=\"id5fbdaf3d-78de-4b75-9102-19f4b665108d\">1)</span> Motorkøretøj.</p>\r\n<p class=\"Liste1\">\r\n   <span class=\"Liste1Nr\" id=\"idec203fb3-cdfb-425d-a4fd-0beb368dfe71\">2)</span> Traktor, jf. dog § 3 og § 4.</p>\r\n<p class=\"Liste1\">\r\n   <span class=\"Liste1Nr\" id=\"ideaf4bfb3-a573-4369-a51e-aa3137b26aaa\">3)</span> Knallert. Dette gælder dog kun en lille knallert, hvis knallerten er erhvervet som fabriksny den 1. juli 2006 eller senere.</p>\r\n<p class=\"Liste1\">\r\n   <span class=\"Liste1Nr\" id=\"id067e07fe-67d0-4929-ac2c-cc6ed673fc5a\">4)</span> Påhængs- eller sættevogn til et køretøj, der skal registreres.</p>\r\n<p class=\"Liste1\">\r\n   <span class=\"Liste1Nr\" id=\"id88c23d3b-17eb-4e58-a563-a8e7c019f1ef\">5)</span> Campingvogn.</p>\r\n<p class=\"Liste1\">\r\n   <span class=\"Liste1Nr\" id=\"ida129eaa3-dd60-4e04-9b1b-073ca3ae9f7c\">6)</span> Andet påhængsredskab end campingvogn, der tilkobles et motorkøretøj, hvis påhængsredskabets konstruktion gør det muligt at trække det med en større hastighed end 30 km/t.</p>\r\n<p class=\"Stk2\">\r\n   <span class=\"StkNr\" id=\"iddd589068-61db-4e53-90d2-1952a17f79ff\">Stk. 2.</span> Skatteministeren kan fastsætte regler om registrering af motorredskab.</p>\r\n<p class=\"Stk2\">\r\n   <span class=\"StkNr\" id=\"id26b0f0c6-4a08-45c3-bb32-d7ae96be5ed4\">Stk. 3.</span> Skatteministeren kan fastsætte regler om, at visse typer af lille knallert ikke skal registreres.</p>\r\n<p class=\"Stk2\">\r\n   <span class=\"StkNr\" id=\"id727c39ad-138b-4b7c-aef9-b328d2cb1af6\">Stk. 4.</span> Skatteministeren kan fastsætte regler om, at køretøjer, der ganske overvejende anvendes uden for offentlige veje, ikke skal registreres. Ved registreringsfritagelsen fastsættes det område, hvor køretøjet må anvendes, og der kan fastsættes yderligere vilkår om køretøjets indretning, udstyr og benyttelse samt om pligt til syn af køretøjet.</p>\r\n<p class=\"Stk2\">\r\n   <span class=\"StkNr\" id=\"idbf101f9d-c414-46fe-8892-a07a25389203\">Stk. 5.</span> Skatteministeren kan fritage et køretøj fra registrering i Køretøjsregisteret, hvis køretøjet bruges her i landet i forbindelse med et officielt arrangement og arrangementet administreres af staten.</p>\r\n<p class=\"ParagrafGruppeOverskrift\">\r\n   <span>Traktorer, der ikke skal registreres</span>\r\n</p>\r\n<p class=\"Paragraf\" id=\"id26db9f85-2c91-4fc0-a25d-5ca968b82541\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> En traktor, der ganske overvejende anvendes uden for vejene som træk- eller drivkraft for arbejdsredskab, skal ikke registreres i Køretøjsregisteret, hvis traktoren alene anvendes på vejene</p>\r\n<p class=\"Liste1\">\r\n   <span class=\"Liste1Nr\" id=\"id8a5ec557-68ba-4a52-95b4-49f06d052819\">1)</span> til egentransport til og fra arbejdssted eller til og fra reparatør,</p>\r\n<p class=\"Liste1\">\r\n   <span class=\"Liste1Nr\" id=\"id9b07fd00-2c1f-4663-bbf8-952aeb4f0f72\">2)</span> som trækkraft for arbejdsredskab til og fra arbejdssted eller til og fra reparatør for arbejdsredskaber,</p>\r\n<p class=\"Liste1\">\r\n   <span class=\"Liste1Nr\" id=\"ida71894b6-a297-4204-be52-f796ce42f3a0\">3)</span> som trækkraft for påhængsvogn, der er tom eller medfører arbejdsredskab, som er knyttet til traktorens funktion, til og fra arbejdssted eller til og fra reparatør for påhængsvogne eller</p>\r\n<p class=\"Liste1\">\r\n   <span class=\"Liste1Nr\" id=\"id7a2118af-9920-4654-a03e-aed08d2b52ce\">4)</span> til prøvekørsel eller lignende tidsbegrænset kørsel efter tilladelse fra politiet.</p>\r\n<p class=\"Stk2\">\r\n   <span class=\"StkNr\" id=\"id4a690c0e-0479-43ed-a8bf-db27916ed2bc\">Stk. 2.</span> En traktor kan ud over kørsel som nævnt i stk. 1 uden registrering i Køretøjsregisteret anvendes på vejene, hvis traktoren på vejene alene anvendes til</p>\r\n<p class=\"Liste1\">\r\n   <span class=\"Liste1Nr\" id=\"id5e6730c3-9e92-439d-8191-d8bf13426b9c\">1)</span> vejarbejde på vejområder, der er begrænset på betryggende måde ved afspærring eller afmærkning eller</p>\r\n<p class=\"Liste1\">\r\n   <span class=\"Liste1Nr\" id=\"id322254d0-6000-4ac6-a37e-2d07811ae3f5\">2)</span> renholdelse, snerydning el.lign.</p>\r\n<p class=\"ParagrafGruppeOverskrift\">\r\n   <span>Traktorer og blokvogne, der skal godkendes</span>\r\n</p>\r\n<p class=\"Paragraf\" id=\"id2e63fd8f-88c4-468f-b772-ca3b33755105\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> En traktor, der tilhører ejeren eller brugeren af en landbrugs-, gartneri- eller skovbrugsejendom, kan endvidere uden almindelig registrering i Køretøjsregisteret anvendes til følgende transporter, hvis traktoren er godkendt dertil:</p>\r\n<p class=\"Liste1\">\r\n   <span class=\"Liste1Nr\" id=\"id18ba171b-9b0e-491c-8b45-5118cf84334c\">1)</span> Transport af arbejdsredskaber mellem dele af en landbrugs-, gartneri- eller skovbrugsejendom, selv om traktoren ikke ved arbejdsredskabets anvendelse benyttes som træk- eller drivkraft.</p>\r\n<p class=\"Liste1\">\r\n   <span class=\"Liste1Nr\" id=\"id474cdf98-199b-4657-8f36-8b01d354a35c\">2)</span> Transport af produkter, der hidrører fra eller skal benyttes til en landbrugs-, gartneri- eller skovbrugsvirksomhed, til og fra en sådan ejendom eller mellem dele af denne. Traktoren må dog ikke anvendes til samtidig transport af produkter fra flere virksomheder, medmindre ejerne eller brugerne af disses virksomheder alle er medejere af traktoren. Benzindrevne traktorer må ikke anvendes ud over en afstand af 10 km fra den pågældende ejendom til transport til industriel brug af produkter, der hidrører fra virksomheden. Sådan transport kan dog altid ske til nærmeste jernbanestation.</p>\r\n<p class=\"Stk2\">\r\n   <span class=\"StkNr\" id=\"id8994b88d-e5ca-43ec-8d85-e362a3c6f685\">Stk. 2.</span> En traktor i sameje mellem ejere eller brugere af flere ejendomme kan ikke godkendes efter stk. 1, hvis samejet omfatter mere end to traktorer, eller hvis en af ejerne eller brugerne foruden de traktorer, der er i sameje, ejer en eller flere andre traktorer.</p>\r\n<p class=\"Stk2\">\r\n   <span class=\"StkNr\" id=\"ida83dfb1a-c07f-4d43-8588-3c515e2f5700\">Stk. 3.</span> <a class=\"FodnoteHenvisning\" name=\"Henvisning_id7c817b7c-6a08-4101-8bcf-03b42e827d40\" href=\"#id7c817b7c-6a08-4101-8bcf-03b42e827d40\">1)</a> En blokvogn, jf. færdselslovens § 2, nr. 3, kan uden almindelig registrering anvendes efter reglerne i bekendtgørelse nr. 1328 af 10. december 2014 om særtransport, hvis blokvognen er godkendt dertil. En blokvogn betragtes som godkendt, når kravene til syn og godkendelse i kapitel 2 i bekendtgørelse nr. 1328 af 10. december 2014 om særtransport er opfyldt.</p>\r\n<p class=\"Stk2\">\r\n   <span class=\"StkNr\" id=\"idae733a39-2944-42b7-9508-fead8d5a232c\">Stk. 4.</span> <span class=\"Superscript\">1)</span> En traktor eller blokvogn, der er godkendt efter stk. 1-3, skal registreres som godkendt i Køretøjsregisteret og forsynes med nummerplader, inden traktoren eller blokvognen tages i brug.</p>\r\n<p class=\"ParagrafGruppeOverskrift\">\r\n   <span>Køretøjer, der er registreret i udlandet</span>\r\n</p>\r\n<p class=\"Paragraf\" id=\"idc9bca62d-6043-4673-bf3b-999a355ec148\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Skatteministeren kan fastsætte regler om benyttelse her i landet af køretøjer, der er registreret i et andet land, på Færøerne eller i Grønland.</p>\r\n<p class=\"ParagrafGruppeOverskrift\">\r\n   <span>Registreringsattest</span>\r\n</p>\r\n<p class=\"Paragraf\" id=\"id7e929541-b482-4266-8c60-239332ed965c\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> For et køretøj, der registreres i Køretøjregisteret, jf. § 1, stk. 1, og § 4, stk. 4, udstedes en registreringsattest i overensstemmelse med Rådets direktiv om registreringsdokumenter for motorkøretøjer.</p>\r\n<p class=\"Stk2\">\r\n   <span class=\"StkNr\" id=\"id93cf7fdd-bf5e-4c3e-9e8b-4a664e8754bd\">Stk. 2.</span> Skatteministeren kan fastsætte regler om, at en registreringsattest skal medbringes under kørslen og vises til politiet eller told- og skatteforvaltningen på forlangende.</p>\r\n<p class=\"ParagrafGruppeOverskrift\">\r\n   <span>Nummerplader m.v.</span>\r\n</p>\r\n<p class=\"Paragraf\" id=\"id480d8ef7-5b51-4d9f-bec9-a535c0f32724\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Et køretøj, der registreres i Køretøjsregisteret, tildeles nummerplader, der udlånes af staten, jf. dog stk. 5 om brug af prøvemærker.</p>\r\n<p class=\"Stk2\">\r\n   <span class=\"StkNr\" id=\"idbdc60823-9d76-4e74-9702-3a8e9de007bd\">Stk. 2.</span> Skatteministeren fastsætter regler om brug, udformning og placering af nummerplader.</p>\r\n<p class=\"Stk2\">\r\n   <span class=\"StkNr\" id=\"idd3d6898c-d2a4-4ed1-98aa-0bcbfe26b539\">Stk. 3.</span> Skatteministeren kan fastsætte regler, hvorefter ejeren eller brugeren af et køretøj kan vælge en bestemt kombination af tal eller bogstaver på køretøjets nummerplader (ønskenummerplader).</p>\r\n<p class=\"Stk2\">\r\n   <span class=\"StkNr\" id=\"ideab0144c-78fa-4d83-a0b3-4b71ebd201cb\">Stk. 4.</span> Skatteministeren kan fastsætte regler, hvorefter ejeren af et køretøj kan anvende historisk korrekte nummerplader.</p>\r\n<p class=\"Stk2\">\r\n   <span class=\"StkNr\" id=\"id33f45a5b-7ff9-4c39-9922-e5975f18440f\">Stk. 5.</span> Skatteministeren fastsætter regler om brug af prøveskilte og prøvemærker til midlertidig eller lejlighedsvis kørsel.</p>\r\n<p class=\"Stk2\">\r\n   <span class=\"StkNr\" id=\"id42d05c86-a12f-4b7b-89f4-056a34b2639f\">Stk. 6.</span> Skatteministeren kan, for at styrke håndhævelsen af skatte- eller miljølovgivningen, fastsætte regler om mærkning af køretøjer med særlige nummerplader eller mærkater.</p>\r\n<p class=\"Stk2\">\r\n   <span class=\"StkNr\" id=\"id5456fa2a-db64-42f9-bd64-5426a5ec2ccc\">Stk. 7.</span> Vare- og lastbiler med en tilladt totalvægt på ikke over 4 t, der er registreret til udelukkende erhvervsmæssig anvendelse, skal være forsynet med virksomhedens navn eller logo og virksomhedens cvr-nummer. Vare- og lastbiler, der er registreret i udlandet, og som benyttes erhvervsmæssigt her i landet, skal synligt i køretøjets forrude have anbragt dokumentation for virksomhedens registrering i RUT-registeret. 1. pkt. finder ikke anvendelse for den, der som led i udøvelsen af inkassovirksomhed er omfattet af kravet om god inkassoskik efter § 9 i lov om inkassovirksomhed.</p>\r\n<p class=\"Stk2\">\r\n   <span class=\"StkNr\" id=\"id26e3e5e3-93ea-4b6d-9f39-b22dc88a34cb\">Stk. 8.</span> Skatteministeren fastsætter de nærmere bestemmelser om, hvordan oplysningerne i stk. 7 skal fremgå på et køretøj.</p>\r\n<p class=\"ParagrafGruppeOverskrift\">\r\n   <span>Betaling</span>\r\n</p>\r\n<p class=\"Paragraf\" id=\"id695cc97d-2af5-4237-bc6e-82a6d47ad439\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> For nummerplader betales:</p>\r\n<p class=\"Liste1\">\r\n   <span class=\"Liste1Nr\" id=\"idcbaf7912-99b4-45f8-991d-2b5c85325042\">1)</span> 1.180 kr. for et sæt nummerplader og 590 kr. for en enkelt nummerplade, jf. dog nr. 2, stk. 2, og § 9.</p>\r\n<p class=\"Liste1\">\r\n   <span class=\"Liste1Nr\" id=\"id6ea21af2-85c1-487e-8ee9-b38341c9912c\">2)</span> 110 kr. for en tredje nummerplade, der kan anvendes ved transport af gods på et registreret køretøj, når godset dækker den bageste nummerplade.</p>\r\n<p class=\"Stk2\">\r\n   <span class=\"StkNr\" id=\"id7a302021-a18f-4613-bf24-a9b18f907038\">Stk. 2.</span> Nummerplader udleveres uden betaling efter stk. 1 til:</p>\r\n<p class=\"Liste1\">\r\n   <span class=\"Liste1Nr\" id=\"idcdd89a02-1512-4dcd-82a9-4456d21745d6\">1)</span> Køretøjer tilhørende politiet.</p>\r\n<p class=\"Liste1\">\r\n   <span class=\"Liste1Nr\" id=\"id6b27dda4-2de2-493f-9d5c-843eb1fbd7c8\">2)</span> Køretøj tilhørende en person med handicap, som opfylder betingelserne for at få støtte til erhvervelse af køretøjet efter lov om social service.</p>\r\n<p class=\"Paragraf\" id=\"id7569b3e0-85b2-4533-a8ac-8c2a1a167884\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Ud over de beløb, der er nævnt i § 8, betales:</p>\r\n<p class=\"Liste1\">\r\n   <span class=\"Liste1Nr\" id=\"id537bc229-cf4c-4267-8719-c6e9ee178f89\">1)</span> 8.000 kr. for retten til ønskenummerplader.</p>\r\n<p class=\"Liste1\">\r\n   <span class=\"Liste1Nr\" id=\"id4225be01-c2cc-4041-9f68-49b3e56d8157\">2)</span> 1.300 kr. for et sæt historisk korrekte nummerplader og 650 kr. for en af disse plader.</p>\r\n<p class=\"Paragraf\" id=\"id181bf230-daa4-4a08-ad39-40e228eb9432\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> For benyttelsen af prøveskilte betales ud over det beløb, der skal betales efter § 8, stk. 1, årligt forud:</p>\r\n<p class=\"Liste1\">\r\n   <span class=\"Liste1Nr\" id=\"idf7848c44-1b82-428c-a3d9-c5ef34adff18\">1)</span> 1.150 kr. for et sæt prøveskilte til biler.</p>\r\n<p class=\"Liste1\">\r\n   <span class=\"Liste1Nr\" id=\"id840a663a-0380-4584-9e98-85934084b06b\">2)</span> 190 kr. for et prøveskilt til motorcykler.</p>\r\n<p class=\"Stk2\">\r\n   <span class=\"StkNr\" id=\"id6bd1646f-5422-4b05-b3b3-715109eaddc6\">Stk. 2.</span> Der betales 100 kr. pr. døgn for et sæt prøvemærker til bil eller for et prøvemærke til motorcykel.</p>\r\n<p class=\"Stk2\">\r\n   <span class=\"StkNr\" id=\"id57b06b00-6404-44c9-af06-145a97be4f03\">Stk. 3.</span> Reglerne om fritagelse for og tilbagebetaling af vægtafgift af motorkøretøjer finder tilsvarende anvendelse på betaling for prøveskilte efter stk. 1.</p>\r\n<p class=\"Paragraf\" id=\"ida57dcc5f-8bba-464b-9b16-983f27991da1\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> For registrering af en ny ejer eller bruger af et køretøj, der sker uden afmelding af køretøjet, betales 380 kr.</p>\r\n<p class=\"Stk2\">\r\n   <span class=\"StkNr\" id=\"id412bff37-2e06-4cb9-995e-9003a3801889\">Stk. 2.</span> Der skal ikke ske betaling, hvis et køretøj omregistreres til en person med handicap, der opfylder betingelserne for at få støtte til erhvervelse af køretøjet efter lov om social service.</p>\r\n<p class=\"Paragraf\" id=\"id092a6c92-45c1-42dd-9116-006ee99ab423\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> For udstedelse af registreringsattest eller supplerende attest betales 100 kr. bortset fra tilfælde, hvor attesten udstedes i forbindelse med betaling for nummerplader efter § 8 eller betaling for registrering af ny ejer eller bruger efter § 11.</p>\r\n<p class=\"Stk2\">\r\n   <span class=\"StkNr\" id=\"id107e2661-299c-4d21-b6ae-28d14fcc76c8\">Stk. 2.</span> For registrering af køretøjer hos told- og skatteforvaltningen ved personlig henvendelse betales:</p>\r\n<p class=\"Liste1\">\r\n   <span class=\"Liste1Nr\" id=\"idfb7169eb-c144-4b28-81a8-7a217bedcb73\">1)</span> 200 kr. for indregistrering af et køretøj med nyt registreringsnummer.</p>\r\n<p class=\"Liste1\">\r\n   <span class=\"Liste1Nr\" id=\"id3c4fe24c-72d9-42c4-966b-0e028091aa70\">2)</span> 100 kr. for omregistrering af et køretøj uden tildeling af nyt registreringsnummer.</p>\r\n<p class=\"Liste1\">\r\n   <span class=\"Liste1Nr\" id=\"idd62fbebe-d99e-41cd-a5d2-1bec6c9c3c6f\">3)</span> 60 kr. for afmelding af et registreret køretøj. Der betales dog ikke for en afmelding, der sker, som følge af at et køretøjs nummerplader afleveres af politiet.</p>\r\n<p class=\"Paragraf\" id=\"id2aa22426-54da-425b-a80d-17bcd5e8bac6\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> For behandling af ansøgning om bevis for ret til kørsel på færdselslovens område med et køretøj, der er registreret i et andet land, betales 400 kr.</p>\r\n<p class=\"Paragraf\" id=\"id04331d9f-d4e5-43ef-aa46-7bf32a55235c\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Betaling efter §§ 8-13 sker kontant, medmindre skatteministeren bestemmer andet efter stk. 3.</p>\r\n<p class=\"Stk2\">\r\n   <span class=\"StkNr\" id=\"id5879d516-2018-453c-bcf8-cc9e506d05b3\">Stk. 2.</span> Skatteministeren fastsætter regler om nedslag i prisen efter § 11 eller § 12, når registreringen sker over internettet og ikke foretages af en autoriseret operatør, jf. § 15.</p>\r\n<p class=\"Stk2\">\r\n   <span class=\"StkNr\" id=\"idd40cef5d-6ec1-40aa-875c-de9a53c7e4c8\">Stk. 3.</span> Skatteministeren kan fastsætte regler om betaling efter §§ 8-13.</p>\r\n<p class=\"ParagrafGruppeOverskrift\">\r\n   <span>Autorisation af operatører</span>\r\n</p>\r\n<p class=\"Paragraf\" id=\"id0d29f743-881b-497c-a70f-81dd586a3e5f\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Told- og skatteforvaltningen kan autorisere en virksomhed til at registrere i Køretøjsregisteret, herunder til at udlevere nummerplader og modtage nummerplader retur.</p>\r\n<p class=\"Stk2\">\r\n   <span class=\"StkNr\" id=\"idcc84c4c7-e2b6-4fd7-bb9e-72837b416b96\">Stk. 2.</span> En virksomhed kan kun autoriseres, hvis den opfylder følgende betingelser, jf. dog stk. 3, 7 og 8:</p>\r\n<p class=\"Liste1\">\r\n   <span class=\"Liste1Nr\" id=\"ida2b5cea5-e0be-495c-b179-006e34954a14\">1)</span> Virksomheden skal have fast forretningssted her i landet.</p>\r\n<p class=\"Liste1\">\r\n   <span class=\"Liste1Nr\" id=\"idb6737dbb-844d-47cd-8d7b-ca65d90266d4\">2)</span> Virksomheden skal erhvervsmæssigt handle med, reparere eller lease køretøjer af den type, der skal registreres, før de tages i brug, jf. § 2.</p>\r\n<p class=\"Liste1\">\r\n   <span class=\"Liste1Nr\" id=\"id2bb39189-13ea-4f4e-affd-c108f7acf15a\">3)</span> Virksomheden må ikke have gæld til staten.</p>\r\n<p class=\"Liste1\">\r\n   <span class=\"Liste1Nr\" id=\"id590f19d0-8a6d-4e33-bac6-fabee3ab82fa\">4)</span> Virksomheden må ikke være under rekonstruktion, konkurs eller likvidation.</p>\r\n<p class=\"Stk2\">\r\n   <span class=\"StkNr\" id=\"id14b70df0-3231-4d6d-bafc-dd6f463bd7c0\">Stk. 3.</span> En virksomhed, der er godkendt af Trafikstyrelsen til at syne eller omsyne køretøjer, kan autoriseres efter stk. 1, hvis virksomheden opfylder betingelserne i stk. 2, nr. 1, 3 og 4.</p>\r\n<p class=\"Stk2\">\r\n   <span class=\"StkNr\" id=\"id75e17633-922e-467f-a866-f83c87d7c9b0\">Stk. 4.</span> En autorisation ophører, hvis virksomheden ophører med at opfylde en af betingelserne i stk. 2, jf. dog stk. 3. Told- og skatteforvaltningen kan, når særlige omstændigheder taler derfor, efter anmodning tillade, at en virksomhed, der er ophørt med at opfylde betingelserne i stk. 2, nr. 2 eller 3, ikke mister sin autorisation.</p>\r\n<p class=\"Stk2\">\r\n   <span class=\"StkNr\" id=\"id75741dd1-37e9-49f9-99c5-c2b55ffe1e2d\">Stk. 5.</span> Skatteministeren fastsætter vilkår for autorisation. Skatteministeren kan herunder fastsætte regler om, at manglende overholdelse af fastsatte vilkår for en autorisation medfører, at autorisationen tilbagekaldes.</p>\r\n<p class=\"Stk2\">\r\n   <span class=\"StkNr\" id=\"id038416e6-a985-4b57-b387-bca25bc1a5b7\">Stk. 6.</span> Autoriserede virksomheder må kræve betaling for registrering i Køretøjsregisteret, bortset fra registrering vedrørende køretøjer, der handles, repareres eller leases som led i den autoriseredes øvrige virksomhed.</p>\r\n<p class=\"Stk2\">\r\n   <span class=\"StkNr\" id=\"iddaca0510-8f16-4ae8-b5a1-7d61ba7492b7\">Stk. 7.</span> I områder af landet, hvor der i særlig grad mangler et ekspeditionssted, der har alle typer af nummerplader på lager, kan told- og skatteforvaltningen autorisere en anden virksomhed end nævnt i stk. 2 og 3 eller en offentlig myndighed til at registrere i Køretøjsregisteret.</p>\r\n<p class=\"Stk2\">\r\n   <span class=\"StkNr\" id=\"idd3532b97-3ca3-482f-975d-f645557737a7\">Stk. 8.</span> Told- og skatteforvaltningen kan autorisere følgende myndigheder og virksomheder til at registrere i Køretøjsregisteret i det angivne omfang:</p>\r\n<p class=\"Liste1\">\r\n   <span class=\"Liste1Nr\" id=\"id2f1dbd68-d62f-47ea-82fb-7b13652889cc\">1)</span> Politiet til at registrere egne køretøjer i Køretøjsregisteret.</p>\r\n<p class=\"Liste1\">\r\n   <span class=\"Liste1Nr\" id=\"id07019044-aade-4872-9a54-c63f56e35480\">2)</span> Politiet, forsikringsselskaber og virksomheder, der er godkendt til at foretage miljørigtig skrotning af køretøjer, til at afmelde køretøjer, der er registreret i Køretøjsregisteret.</p>\r\n<p class=\"Liste1\">\r\n   <span class=\"Liste1Nr\" id=\"id295348cc-1d5b-4639-9f26-4119c8c6cbd0\">3)</span> Forsikringsvirksomheder til at registrere reparation eller genopbygning af skadet køretøj.</p>\r\n<p class=\"Stk2\">\r\n   <span class=\"StkNr\" id=\"id56a19bc6-fbd1-4d6d-a962-379d6f783295\">Stk. 9.</span> Der kan ikke ske retsforfølgning i en autoriseret virksomheds beholdning af nummerplader.</p>\r\n<p class=\"Stk2\">\r\n   <span class=\"StkNr\" id=\"idc0a2135e-88e2-4c06-b1cc-dbbd44f9f57a\">Stk. 10.</span> Betaling som nævnt i § 11 og § 12 for registrering foretaget af en autoriseret virksomhed skal af den pågældende autoriserede virksomhed afregnes over for told- og skatteforvaltningen efter regler, der fastsættes af skatteministeren efter stk. 5 eller § 14, stk. 3.</p>\r\n<p class=\"Stk2\">\r\n   <span class=\"StkNr\" id=\"idf0b27653-2087-4bf1-aed7-f22bb1eb1b2a\">Stk. 11.</span> Told- og skatteforvaltningen kan stille lagre af alle typer af nummerplader gratis til rådighed for synsvirksomheder, der indvilliger i at foretage alle typer af registreringer, og for virksomheder eller myndigheder, der er autoriseret efter stk. 7.</p>\r\n<p class=\"Paragraf\" id=\"id3d40b01f-a464-4331-8f45-2b9e50cbc297\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Told- og skatteforvaltningen fører kontrol med overholdelse af betingelser og vilkår for autorisationer efter § 15.</p>\r\n<p class=\"Stk2\">\r\n   <span class=\"StkNr\" id=\"idaa004c4d-0a8a-4c4e-8ea3-20b78f12102b\">Stk. 2.</span> Told- og skatteforvaltningen kan fra en autoriseret virksomhed indkalde de oplysninger om foretagne registreringer, regnskabsføringen i forbindelse hermed, nummerplader, arbejdstilrettelæggelse, sikkerhedsprocedurer og personaleuddannelse og lign., der er nødvendige til brug for kontrollen efter stk. 1.</p>\r\n<p class=\"Stk2\">\r\n   <span class=\"StkNr\" id=\"iddf1368b9-34c9-4501-912b-3d1d63d6d7b4\">Stk. 3.</span> Told- og skatteforvaltningen har, hvis det skønnes nødvendigt, til enhver tid mod behørig legitimation uden retskendelse adgang til at foretage eftersyn i lokaler, der benyttes af den autoriserede virksomhed, og til at efterse virksomhedens beholdning af nummerplader, regnskabsmateriale med bilag og andre dokumenter, der kan have betydning for kontrollen med, at betingelser og vilkår for autorisationen overholdes, uanset om disse oplysninger opbevares på papir eller elektronisk. Told- og skatteforvaltningen har efter tilsvarende regler adgang til kontrol på arbejdssteder uden for de lokaler, hvorfra virksomheden drives, samt i transportmidler, der anvendes af virksomheden. Kontrollen kan dog ikke gennemføres på en ejendom, der alene tjener til privat bolig eller fritidsbolig. Operatøren og dennes ansatte skal være told- og skatteforvaltningen behjælpelige ved eftersynet.</p>\r\n<p class=\"Stk2\">\r\n   <span class=\"StkNr\" id=\"idc3152886-b4a8-4dbf-b84b-e318c7e5c87f\">Stk. 4.</span> Restanceinddrivelsesmyndigheden skal give told- og skatteforvaltningen de oplysninger, der er nødvendige til brug for kontrollen med, at autoriserede virksomheder overholder § 15, stk. 2, nr. 3 og 4.</p>\r\n<p class=\"ParagrafGruppeOverskrift\">\r\n   <span>Adgang til registrerede oplysninger</span>\r\n</p>\r\n<p class=\"Paragraf\" id=\"idb138b8dd-d1db-4a63-9069-bd8753b191e2\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Enhver har efter anmodning adgang til oplysninger, der er registreret i Køretøjsregisteret, om et køretøjs tekniske forhold, synsforhold og forsikringsforhold. Oplysningerne kan gives om et enkelt køretøj, om alle køretøjer eller om grupper af køretøjer. Told- og skatteforvaltningen afgør, om en oplysning skal udleveres. Der udleveres ikke oplysninger om identiteten af et køretøjs ejer eller bruger, jf. dog stk. 2 og 3, eller om skattemæssige forhold. Told- og skatteforvaltningen kan kræve betaling for omkostninger ved at efterkomme en anmodning om at udlevere oplysninger.</p>\r\n<p class=\"Stk2\">\r\n   <span class=\"StkNr\" id=\"idfd8971d0-ccdb-4de4-b73a-2d5be87febfd\">Stk. 2.</span> Skatteministeren kan for offentlige myndigheder og for følgende virksomhedstyper fastsætte regler om terminaladgang til oplysninger i Køretøjsregisteret om identiteten af et køretøjs ejer eller bruger:</p>\r\n<p class=\"Liste1\">\r\n   <span class=\"Liste1Nr\" id=\"ida0a707c7-e8b0-4a16-982b-b2228065df28\">1)</span> Forsikringsvirksomheder, der forsikrer køretøjer.</p>\r\n<p class=\"Liste1\">\r\n   <span class=\"Liste1Nr\" id=\"id74470694-19ab-4850-afd7-e802f604735b\">2)</span> Autoriserede nummerpladeoperatører.</p>\r\n<p class=\"Liste1\">\r\n   <span class=\"Liste1Nr\" id=\"idb4137927-52d5-448e-a0f8-2874fd2fa3c1\">3)</span> Parkeringsvirksomheder.</p>\r\n<p class=\"Liste1\">\r\n   <span class=\"Liste1Nr\" id=\"idd0105b4c-d9a9-4081-89f5-0f2aa2699064\">4)</span> Advokater og inkassovirksomheder.</p>\r\n<p class=\"Liste1\">\r\n   <span class=\"Liste1Nr\" id=\"id05b9d0ec-d15f-441d-97b4-40864259c50f\">5)</span> Genbrugspladser.</p>\r\n<p class=\"Liste1\">\r\n   <span class=\"Liste1Nr\" id=\"id01af200a-52c1-41ac-87b3-318c6284b75a\">6)</span> Redningstjenester.</p>\r\n<p class=\"Liste1\">\r\n   <span class=\"Liste1Nr\" id=\"ida0058517-d3cb-4070-83a8-df78783023fb\">7)</span> Finansieringsvirksomheder.</p>\r\n<p class=\"Stk2\">\r\n   <span class=\"StkNr\" id=\"id170891d9-f2df-4979-b7d7-8f19011f1b80\">Stk. 3.</span> Told- og skatteforvaltningen kan efter anmodning fra en udenlandsk myndighed udlevere oplysninger fra Køretøjsregisteret om identiteten af et køretøjs ejer eller bruger til brug for behandlingen af en konkret sag.</p>\r\n<p class=\"Paragraf\" id=\"id82a89ff5-0ff9-4038-8f0f-caa21b9f02c9\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Oplysningerne i Køretøjsregisteret kan videregives til politiet.</p>\r\n<p class=\"Stk2\">\r\n   <span class=\"StkNr\" id=\"id6ce581e4-1475-4c24-aa95-2442a56ba0dc\">Stk. 2.</span> Skatteministeren kan efter forhandling med justitsministeren fastsætte nærmere regler om videregivelse af oplysninger efter stk. 1.</p>\r\n<p class=\"Stk2\">\r\n   <span class=\"StkNr\" id=\"id8106ab9c-2293-4715-a48c-b7128506915d\">Stk. 3.</span> Rigspolitichefen kan give den kompetente retshåndhævende myndighed i en medlemsstat i Den Europæiske Union adgang til at foretage elektronisk søgning i de oplysninger fra Køretøjsregisteret, der er videregivet til politiet, til brug for efterforskningen af en konkret straffesag eller en konkret sag om opretholdelse af den offentlige sikkerhed.</p>\r\n<p class=\"ParagrafGruppeOverskrift\">\r\n   <span>Kontrol og inddragelse af nummerplader</span>\r\n</p>\r\n<p class=\"Paragraf\" id=\"idf23fbf2d-6863-456e-8e09-5f0ee154f509\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> Politiet kan standse et køretøj for at kontrollere, om køretøjet er registreret i overensstemmelse med denne lov eller forskrifter, der er udstedt i medfør af denne lov.</p>\r\n<p class=\"Stk2\">\r\n   <span class=\"StkNr\" id=\"id777f26e1-67ce-4194-8e75-c03a518085a3\">Stk. 2.</span> Efter anmodning fra politiet skal føreren af et køretøj legitimere sig og oplyse, hvem der ejer køretøjet. Undlader føreren at efterkomme anmodningen, kan politiet inddrage køretøjets nummerplader.</p>\r\n<p class=\"Stk2\">\r\n   <span class=\"StkNr\" id=\"id6f4cb36b-3d5b-4e4d-997b-84b9c38a989d\">Stk. 3.</span> Politiet kan inddrage nummerpladerne på et køretøj, hvis politiet vurderer, at køretøjet bruges i strid med denne lov eller forskrifter, der er udstedt i medfør af denne lov, og politiet vurderer, at der er en nærliggende risiko for, at køretøjet fortsat vil blive brugt i strid hermed.</p>\r\n<p class=\"ParagrafGruppeOverskrift\">\r\n   <span>Straf</span>\r\n</p>\r\n<p class=\"Paragraf\" id=\"idaf41fea5-e141-4f8f-b6ab-d228e7b7e5a1\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> Med bøde straffes den, der</p>\r\n<p class=\"Liste1\">\r\n   <span class=\"Liste1Nr\" id=\"idd4019ca4-3278-4514-844a-3cdcf332a9a0\">1)</span> overtræder § 2, stk. 1, § 3 eller § 4 eller</p>\r\n<p class=\"Liste1\">\r\n   <span class=\"Liste1Nr\" id=\"id7a7df313-18e6-4446-ba6d-96fc2358d1a5\">2)</span> tilsidesætter vilkår for en tilladelse i henhold til loven eller i henhold til forskrifter udstedt i medfør af loven.</p>\r\n<p class=\"TekstGenerel\">Med bøde straffes den registrerede bruger af et køretøj, når køretøjet er registreret her i landet, eller føreren af et køretøj, når køretøjet er registreret i udlandet, når brugeren eller føreren overtræder § 7, stk. 7.</p>\r\n<p class=\"Stk2\">\r\n   <span class=\"StkNr\" id=\"id18b7089d-1e19-4324-9b82-231f90e7e85e\">Stk. 2.</span> I forskrifter, der er udstedt i medfør af loven, kan der fastsættes straf i form af bøde for overtrædelse af bestemmelser i forskriften.</p>\r\n<p class=\"Stk2\">\r\n   <span class=\"StkNr\" id=\"idac33c9d6-9b0a-4748-834a-b3b1c6586367\">Stk. 3.</span> Har nogen ved en eller flere handlinger begået flere overtrædelser af denne lov eller forskrifter fastsat i medfør heraf, og medfører overtrædelserne idømmelse af bøde, sammenlægges bødestraffen for hver overtrædelse. Har nogen ved en eller flere handlinger overtrådt denne lov eller forskrifter udstedt i medfør heraf og en eller flere andre love eller forskrifter fastsat i medfør heraf, og medfører overtrædelserne idømmelse af bøde, sammenlægges bødestraffen for hver overtrædelse af denne lov eller forskrifter udstedt i medfør heraf og bødestraffen for overtrædelsen af den eller de andre love eller forskrifter fastsat i medfør heraf.</p>\r\n<p class=\"Stk2\">\r\n   <span class=\"StkNr\" id=\"id93f66143-1bca-4e53-9e36-10174836b3ff\">Stk. 4.</span> Har nogen ved en eller flere handlinger overtrådt denne lov eller forskrifter udstedt i medfør heraf og en eller flere andre love eller forskrifter udstedt i medfør heraf, og medfører overtrædelsen af denne lov eller forskrifter udstedt i medfør heraf bødestraf, og medfører overtrædelsen af den eller de andre love frihedsstraf, idømmer retten en bøde ved siden af frihedsstraffen.</p>\r\n<p class=\"Stk2\">\r\n   <span class=\"StkNr\" id=\"ide006ef54-b586-480c-a869-ad5ca8881d8e\">Stk. 5.</span> Stk. 1-4 finder med de begrænsninger, der følger af § 7 og §§ 10-10 b i straffeloven, også anvendelse på handlinger foretaget i udlandet.</p>\r\n<p class=\"Stk2\">\r\n   <span class=\"StkNr\" id=\"id9ba132ea-1791-4582-a372-047ab53b30d1\">Stk. 6.</span> Stk. 5 finder tilsvarende anvendelse over for den, der uden at overtræde nogen dansk forskrift i Finland, Island, Norge eller Sverige handler i strid med de der gældende regler vedrørende køretøjers registrering eller deres forsyning med nummerplader og nationalitetsmærke. Skatteministeren kan efter forhandling med justitsministeren bestemme, at 1. pkt. skal finde anvendelse med hensyn til overtrædelser begået i andre stater end de nævnte.</p>\r\n<p class=\"Stk2\">\r\n   <span class=\"StkNr\" id=\"id2dfc9976-5198-4f95-8399-7f06d984a49a\">Stk. 7.</span> Bestemmelserne i stk. 3 og 4 kan fraviges, når særlige grunde taler herfor.</p>\r\n<p class=\"Stk2\">\r\n   <span class=\"StkNr\" id=\"id1367b82e-6a90-408e-aa0c-d21ef8c3c346\">Stk. 8.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Paragraf\" id=\"id46b65f79-4276-4574-bb32-da8541d39b45\">\r\n   <span id=\"P21\">\r\n   </span>\r\n   <span class=\"ParagrafNr\" id=\"Par21\">§ 21.</span> Told- og skatteforvaltningen kan afslutte en sag om overtrædelse af §§ 2-4 eller forskrifter, der er udstedt i medfør af loven, uden retslig forfølgning, hvis den pågældende erkender sig skyldig i overtrædelsen og erklærer sig rede til inden for en nærmere angivet frist, der efter anmodning kan forlænges, at betale en i tilkendegivelsen angivet bøde.</p>\r\n<p class=\"Stk2\">\r\n   <span class=\"StkNr\" id=\"idbb7eb28b-1999-44eb-85a6-eb63d9b66dce\">Stk. 2.</span> Reglerne i retsplejelovens § 832, stk. 2 og 3, om indholdet af anklageskrift og om bortfald af videre forfølgning finder tilsvarende anvendelse på bødeforlæg efter stk. 1.</p>\r\n<p class=\"ParagrafGruppeOverskrift\">\r\n   <span>Klage</span>\r\n</p>\r\n<p class=\"Paragraf\" id=\"id4e0f742a-13bb-452f-a792-6f94903e3ab8\">\r\n   <span id=\"P22\">\r\n   </span>\r\n   <span class=\"ParagrafNr\" id=\"Par22\">§ 22.</span> Landsskatteretten afgør klager over politiets afgørelser efter denne lov.</p>\r\n<p class=\"Paragraf\" id=\"id925efedf-0d3a-4cc2-937a-bcaee26ea0ba\">\r\n   <span id=\"P23\">\r\n   </span>\r\n   <span class=\"ParagrafNr\" id=\"Par23\">§ 23.</span> (Ophævet)</p>\r\n<p class=\"Paragraf\" id=\"id5f909f39-1cf7-4ed3-828e-8c9fff6f6356\">\r\n   <span id=\"P24\">\r\n   </span>\r\n   <span class=\"ParagrafNr\" id=\"Par24\">§ 24.</span> (Ophævet)</p>\r\n<p class=\"Paragraf\" id=\"id29657186-b10e-4367-8474-d2549ef809cf\">\r\n   <span id=\"P25\">\r\n   </span>\r\n   <span class=\"ParagrafNr\" id=\"Par25\">§ 25.</span> (Ophævet)</p>\r\n<p class=\"ParagrafGruppeOverskrift\">\r\n   <span>Ikrafttræden og overgang</span>\r\n</p>\r\n<p class=\"Paragraf\" id=\"id8c992061-bc81-4461-abfc-273222d709c0\">\r\n   <span id=\"P26\">\r\n   </span>\r\n   <span class=\"ParagrafNr\" id=\"Par26\">§ 26.</span> Skatteministeren fastsætter tidspunktet for lovens ikrafttræden.</p>\r\n<p class=\"Paragraf\" id=\"id081bb94f-2675-4e76-9636-c349b3e204ed\">\r\n   <span id=\"P27\">\r\n   </span>\r\n   <span class=\"ParagrafNr\" id=\"Par27\">§ 27.</span> Loven gælder ikke for Færøerne og Grønland.</p><div class=\"Givet\" id=\"Givet\"><p class=\"Givet\" align=\"center\">Skatteministeriet, den 30. maj 2017</p><p class=\"Sign1\" align=\"center\">P.M.V.<br />Jens Brøchner</p><p class=\"Sign2\" align=\"right\">/ Lene Skov Henningsen</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id7c817b7c-6a08-4101-8bcf-03b42e827d40\" href=\"#Henvisning_id7c817b7c-6a08-4101-8bcf-03b42e827d40\">1)</a> Ændringerne i § 11, nr. 2 i lov nr. 1558 af 13. december 2016 om ændring af lov om kuldioxidafgift af visse energiprodukter, lov om afgift af lønsum m.v., lov om afgift af elektricitet, lov om afgift af kvælstofoxider, lov om registrering af køretøjer og forskellige andre love, har ikke virkning for blokvogne, for hvilke der er udstedt en gyldig blokvognsattest, og som er forsynet med blokvognsnummerplader. For disse blokvogne kan told- og skatteforvaltningen tillade, at blokvognen registreres som godkendt i Køretøjsregisteret, jf. § 13, stk. 5 i lov nr. 1558 af 13. december 2016.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "popularTitle": "Køretøjsregistreringsloven",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/06/2017"
        },
        {
            "displayName": "Accession",
            "displayValue": "A20170072029"
        },
        {
            "displayName": "Entydig dokumentidentifikation",
            "displayValue": "AN012953"
        },
        {
            "displayName": "Dato for førstegangsindlæggelse",
            "displayValue": "10/06/2017"
        },
        {
            "displayName": "Dato for indlæggelse",
            "displayValue": "10/06/2017"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "720"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "30/05/2017"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "SKAT"
        },
        {
            "displayName": "Ressortministeriets journalnummer",
            "displayValue": "Skattemin., j.nr. 2017-2388"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}