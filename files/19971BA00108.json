{
    "id": 106395,
    "title": "1997 BSF 108   FORSLAG TIL FOLKETINGSBESLUTNING OM REGISTRERING AF VÅBEN OG OM   VÅBENTILLADELSER ",
    "documentTypeId": "480",
    "isSagsforlobPeriodValid": false,
    "shortName": "1997/1 BSF 108",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 108 </P>  \r\n\r\n<P></P>  \r\n\r\n<P>Forslag til folketingsbeslutning om registrering af våben og om  \r\n\r\n våbentilladelser </P>  \r\n\r\n<P></P>  \r\n\r\n<P>Fremsat af Søren Søndergaard (EL) Jette Gottlieb (EL) Anne Baastrup (SF)  \r\n\r\n Jes Lunde (SF) </P>  \r\n\r\n<P></P>  \r\n\r\n<P>den 6. februar 1998 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Med henblik på at hindre misbrug af skydevåben pålægger Folketinget  \r\n\r\n regeringen at fremsætte forslag til ændring af våbenloven, således at  \r\n\r\n følgende hovedformål opfyldes: </P>  \r\n\r\n<P>1. Der indføres een central våbenregistrering for alle skydevåben i  \r\n\r\n Danmark, og der indføres et system, hvorefter salg af enhver form for  \r\n\r\n ammunition registreres. </P>  \r\n\r\n<P>2. Retten til at besidde og bruge skydevåben begrænses, og der indføres et  \r\n\r\n system, hvorefter skytter - jægere såvel som sportsskytter - skal gennemgå en  \r\n\r\n godkendt uddannelse og have et &#187;våbenkørekort&#171; som forudsætning for  \r\n\r\n at få våbentilladelse og ret til at erhverve skydevåben. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Det er forslagsstillernes opfattelse, ikke mindst på baggrund af den  \r\n\r\n senere tids oplysninger om, hvordan der stjæles våben fra privatpersoner,  \r\n\r\n offentlige myndigheder og foreninger, at alle våben, herunder også glatløbede  \r\n\r\n jagtvåben hos såvel private som politiet, militæret og hjemmeværnet, skal  \r\n\r\n være registreret i et centralt våbenregister. Oprettes et sådant centralt  \r\n\r\n register, vil det være en stor hjælp i opklaringen af forbrydelser og  \r\n\r\n efterforskning af våbentyverier, ligesom det også vil have en præventiv  \r\n\r\n virkning over for personer, som planlægger at begå forbrydelser med våben  \r\n\r\n eller at stjæle sådanne. </P>  \r\n\r\n<P>I praksis vil oprettelsen et centralt våbenregister betyde, at det  \r\n\r\n nuværende våbenregistreringssystem med et våbenkontor i hver politikreds skal  \r\n\r\n erstattes med et landsdækkende våbenkontor, som drives af politiet. Det nye  \r\n\r\n våbenregister skal efter forslagsstillernes opfattelse omfatte alle de våben,  \r\n\r\n som findes i landet. Det vil sige, at ikke bare de våben, som  \r\n\r\n skytteforeninger og deres medlemmer besidder, men også alle andre våben skal  \r\n\r\n opføres i dette register. Der har i årenes løb være adskillige eksempler på,  \r\n\r\n at våben fra hjemmeværnsdepoter, skytteforeninger og militæret er dukket op i  \r\n\r\n kriminelle miljøer. Derfor finder forslagsstillerne, at det er naturligt og  \r\n\r\n hensigtsmæssigt, at alle våben i Danmark samles i et fælles register. </P>  \r\n\r\n<P>For at sikre, at våbenregistreringen bliver så ensartet og nøjagtig som  \r\n\r\n muligt, skal registreringssystemerne omlægges således, at det private  \r\n\r\n våbenregister, Skytteforeningernes Våbenregistrering, som blev oprettet i  \r\n\r\n 1988, nedlægges. Dette register ligger inde med oplysninger om medlemmerne af  \r\n\r\n skytteforeningernes våben. Disse informationer overføres til det nye centrale  \r\n\r\n våbenregister. Med hensyn til de enkelte politikredses våbenregistrering  \r\n\r\n nedlægges de decentrale våbenkontorer, og deres oplysninger overføres til det  \r\n\r\n nye centrale våbenregister. </P>  \r\n\r\n<P>Hvad angår finansieringen af våbenregistret, foreslås det, at det sker  \r\n\r\n gennem brugerbetaling, således at de af Rigspolitiet anslåede 25-35 millioner  \r\n\r\n kroner, det vil koste at lave en fuldstændig registrering af samtlige våben,  \r\n\r\n herunder også de glatløbede jagtvåben, hentes ind ad denne vej. </P>  \r\n\r\n<P>Adgangen til og opbevaringen samt brugen af våben skal efter  \r\n\r\n forslagsstillernes mening reformeres. De senere år har vist mange eksempler  \r\n\r\n på, at adgangen til våben - lovlige såvel som ulovlige - har været for nem.  \r\n\r\n Der tænkes her ikke mindst på, at politiet har kunnet konstatere, at  \r\n\r\n medlemmer af skytteforeninger i adskillige tilfælde er blevet afsløret i at  \r\n\r\n ligge inde med talrige våben, som de ikke har haft tilladelse til. Desværre  \r\n\r\n har de senere år endvidere vist eksempler på, at lemfældig opbevaring af  \r\n\r\n våben har ført til lemlæstelse og drab af uskyldige. </P>  \r\n\r\n<P>For at sikre, at der sker en skærpelse af ansvarligheden omkring adgangen  \r\n\r\n til våben, og for ligeledes at sikre, at enkelte brodne kar i  \r\n\r\n skytteforeningerne ikke skal kaste en dårlig skygge på den seriøse del af  \r\n\r\n skydesporten, skal betingelserne for at få adgang til at eje og bruge  \r\n\r\n skydevåben revideres. </P>  \r\n\r\n<P>Som en betingelse for at eje skydevåben indføres der et såkaldt  \r\n\r\n våbenkørekort. Det er forslagsstillernes opfattelse, at alle med  \r\n\r\n våbentilladelse skal være i besiddelse af dette kort. Det skal erhverves  \r\n\r\n gennem en prøve aflagt hos en våbensagkyndig, for eksempel efter samme  \r\n\r\n principper, som i dag kræves for jægere og medlemmer af hjemmeværnet. For at  \r\n\r\n en person skal kunne opnå et våbenkørekort, skal den pågældende være  \r\n\r\n undervist i våbenbehandling, skydeteknik, sikkerhedsregler, opbevaringsregler  \r\n\r\n samt våbenloven. Denne undervisning skal forestås af godkendte  \r\n\r\n &#187;våbenlærere&#171;, som skal have licens til denne undervisning.  \r\n\r\n Licensen opnås gennem en statskontrolleret prøve og skal fornys med  \r\n\r\n mellemrum. </P>  \r\n\r\n<P>Al våbenopbevaring i private hjem skal ske i godkendte våbenskabe efter et  \r\n\r\n nærmere fastlagt anerkendelsessystem. I øvrigt påhviler det den enkelte  \r\n\r\n skytteforening at kontrollere, om medlemmernes våben er identiske med de  \r\n\r\n oplyste specifikationer, herunder serienummer. </P>  \r\n\r\n<P>Privatpersoners besiddelse af sportsskyttevåben skal begrænses til kun at  \r\n\r\n omfatte egentlige sportskyttevåben, defineret som de våben,  \r\n\r\n skytteorganisationerne anvender i anerkendte konkurrencer og mesterskaber,  \r\n\r\n dog begrænset til max. kaliber 32. SW-long for pistoler og revolvere, for  \r\n\r\n rifler 6.5 x 55 og 7.62 samt for jagtgeværer cal. 12. </P>  \r\n\r\n<P>Våben til brug i skytteforeninger skal som udgangspunkt ikke længere kunne  \r\n\r\n opbevares i private hjem. Af hensyn til de aktive sportsskytter kan der  \r\n\r\n erhverves våbentilladelse efter indstilling fra skytteforeningen, såfremt den  \r\n\r\n pågældende sportsskytte har været medlem af skytteforeningen i 2 år og i  \r\n\r\n øvrigt inden for de sidste 12 måneder har deltaget i mindst 5 stævner, som  \r\n\r\n følger skydesportens konkurrencesystem. </P>  \r\n\r\n<P>Der fastsættes et loft over det antal våben, den enkelte skytte, der har  \r\n\r\n et våbenkort, må være i besiddelse af. Ingen skytte må få tilladelse til at  \r\n\r\n eje mere end fem pistoler/revolvere, og det samme antal gælder for  \r\n\r\n haglgeværer og rifler. Luftvåben og sortkrudtvåben skal dog ikke medregnes. I  \r\n\r\n helt særlige enkeltstående tilfælde kan eliteskytter få dispensation til at  \r\n\r\n have flere våben. En sådan dispensation skal godkendes af politiet efter  \r\n\r\n indstilling fra skytteorganisationerne og være tidsbegrænset. </P>  \r\n\r\n<P>Der skal foretages en revision af reglerne for skytteforeningerne, således  \r\n\r\n at disse en gang årligt skal ansøge om fornyet godkendelse. En ansøgning skal  \r\n\r\n indeholde oplysninger om følgende: bestyrelsesmedlemmernes adresser, aktuelle  \r\n\r\n vedtægter, foreningsnavn, adresse og hjemsted, oplysninger om foreningens  \r\n\r\n skydebane og foreningens våbenbesiddelser. En sådan ansøgning skal indstilles  \r\n\r\n af skytteforeningens hovedorganisation. </P>  \r\n\r\n<P>Det påhviler politiet ved fornyelse af foreningsgodkendelser at  \r\n\r\n kontrollere den samlede bestyrelses pletfri vandel, foreningens  \r\n\r\n våbenopbevaring og at udføre den årlige skydebanegodkendelse. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Søren Søndergaard</B> (EL): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om registrering af våben og om  \r\n\r\n våbentilladelser.</I>  </P>  \r\n\r\n<P>(Beslutningsforslag nr. B 108). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "06/02/1998"
        },
        {
            "displayName": "Accession",
            "displayValue": "19971BA00108"
        },
        {
            "displayName": "Entydig dokumentidentifikation",
            "displayValue": "CL008339"
        },
        {
            "displayName": "Dato for førstegangsindlæggelse",
            "displayValue": "06/02/1998"
        },
        {
            "displayName": "Dato for indlæggelse",
            "displayValue": "06/02/1998"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "108"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}