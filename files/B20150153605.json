{
    "id": 176063,
    "title": "Bekendtgørelse om godkendte revisorers garantistillelse og ansvarsforsikring",
    "documentTypeId": "60",
    "isSagsforlobPeriodValid": true,
    "shortName": "BEK nr 1536 af 09/12/2015",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om godkendte revisorers garantistillelse og ansvarsforsikring</p>\r\n<p class=\"Indledning2\">I medfør af § 3, stk. 4, i lov nr. 468 af 17. juni 2008 om godkendte revisorer og revisionsvirksomheder (revisorloven), fastsættes:</p>\r\n<p class=\"ParagrafGruppeOverskrift\">\r\n   <span>Garantistillelse</span>\r\n</p>\r\n<p class=\"Paragraf\" id=\"idbcbd28f3-1a36-4be2-b6cb-b514e5e45922\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Det er en betingelse for, at en revisor kan blive godkendt efter § 3 og § 10, stk. 1, i revisorloven, at der foreligger en erklæring (garanti) fra en tredjemand (garantistiller) om, at vedkommende som selvskyldner indestår for opfyldelsen af økonomiske krav, som måtte følge af udførelsen af opgaver i henhold til § 1, stk. 2 og 3, i revisorloven.</p>\r\n<p class=\"Stk2\">\r\n   <span class=\"StkNr\" id=\"ida77d486b-d5e3-4359-807a-8b445711ed68\">Stk. 2.</span> Garantien skal afgives i en form, der er fastsat af Erhvervsstyrelsen.</p>\r\n<p class=\"Stk2\">\r\n   <span class=\"StkNr\" id=\"ide830a36c-1542-43ec-b9bf-be56a4a01e44\">Stk. 3.</span> Garantistiller skal registrere garantien i Erhvervsstyrelsens register over godkendte revisorer og revisionsvirksomheder.</p>\r\n<p class=\"Paragraf\" id=\"id414e0fc0-b7b5-4503-808c-bf2f29e34ced\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Garantien efter § 1, stk. 1, skal efter sit indhold give et direkte krav mod garantistiller og må ikke være underkastet andre begrænsninger end de, der er tilladt efter denne bekendtgørelse.</p>\r\n<p class=\"Paragraf\" id=\"idb7e1ff2d-246a-485f-a6ca-d8e3ca67f346\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Garantien skal dække krav, som vedrører forhold, som omhandlet i § 1, stk. 1, der er udvist fra og med den dato, garantien træder i kraft, og indtil den bringes til ophør (garantiperioden).</p>\r\n<p class=\"Stk2\">\r\n   <span class=\"StkNr\" id=\"id89114f79-30e6-4413-845e-bda93cf54f26\">Stk. 2.</span> Garantien kan kun bringes til ophør ved garantistillers registrering heraf i Erhvervsstyrelsens register over godkendte revisorer og revisionsvirksomheder. Garantiens ophør sker med virkning fra en bestemt dato, som ikke kan indtræde tidligere end en måned efter registrering af ophør af garantien. Garantistiller kan dog forlange, at garantien bringes til ophør dagen efter registrering af ophør af garantien, hvis anmodningen herom er begrundet i den godkendte revisors svigagtige forhold.</p>\r\n<p class=\"Paragraf\" id=\"id45c98c5c-4925-48f4-8586-97109a3b87f0\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Garantien kan begrænses beløbsmæssigt således, at samtlige krav vedrørende hvert enkelt år af garantiperioden kun dækkes med et vist beløb, som skal være mindst 500.000 kr. pr. godkendt revisor.</p>\r\n<p class=\"Stk2\">\r\n   <span class=\"StkNr\" id=\"id3e02f3dd-d7b7-4f3f-abcf-491812fa8d06\">Stk. 2.</span> Beløbsgrænsen i stk. 1 reduceres ikke, selvom garantien stilles for en kortere periode end 1 år.</p>\r\n<p class=\"Paragraf\" id=\"id8494201f-4fcb-4f57-908c-357a597f782b\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Garantien kan begrænses tidsmæssigt således, at den kun dækker krav, der rejses over for garantistiller senest 5 år efter afslutningen af den opgave eller det forhold, som udløser kravet.</p>\r\n<p class=\"Stk2\">\r\n   <span class=\"StkNr\" id=\"id984d7898-6997-4d55-b5b0-3ba2c4c7c928\">Stk. 2.</span> Fristen i stk. 1 suspenderes ved sikredes retsforfølgning mod revisoren, herunder ved indgivelse af klage til Revisornævnet.</p>\r\n<p class=\"Paragraf\" id=\"idf8657575-dd8d-492c-8657-a44438674f27\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Garantien kan begrænses i forhold til den i § 8 nævnte ansvarsforsikring, således at garantien ikke dækker krav, hvis manglende dækning under ansvarsforsikringen alene skyldes dennes sumbegrænsning.</p>\r\n<p class=\"Paragraf\" id=\"id1e80253c-0593-41ba-a605-65433bf7e23a\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Garantistiller skal være et forsikringsselskab, et pengeinstitut eller andet finansielt institut, hvis garanti indebærer en tilsvarende sikkerhed.</p>\r\n<p class=\"Stk2\">\r\n   <span class=\"StkNr\" id=\"id51668cce-8843-47ef-b4ea-e99209aa0b21\">Stk. 2.</span> Garantiforholdet reguleres af dansk lovgivning. Søgsmål vedrørende garanti skal anlægges ved danske domstole.</p>\r\n<p class=\"Stk2\">\r\n   <span class=\"StkNr\" id=\"idd35575c0-2a4e-4da8-bf16-f5615b17af37\">Stk. 3.</span> Er garantien for den enkelte revisor etableret som led i en kollektiv ordning, der omfatter flere revisorer, kan garantistiller dog være en selvstændig fond eller forening. Det er dog en betingelse, at fondens eller foreningens tilsagn er således afdækket, at der til hver en tid foreligger en tilsvarende sikkerhed som efter stk. 1. Vurderingen heraf foretages af Erhvervsstyrelsen.</p>\r\n<p class=\"ParagrafGruppeOverskrift\">\r\n   <span>Ansvarsforsikring</span>\r\n</p>\r\n<p class=\"Paragraf\" id=\"id70702315-62df-40f2-af8e-ac000da61e57\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Det er en betingelse for, at en revisor kan blive godkendt efter revisorlovens § 3 og § 10, stk. 1, at der foreligger en erklæring fra et forsikringsselskab om, at vedkommende revisor er dækket af en ansvarsforsikring, og at forsikringsselskabet hæfter umiddelbart over for skadelidte for det erstatningsansvar, den godkendte revisor ifalder ved simpelt uagtsomt forhold, udvist af revisoren selv eller nogen, denne hæfter for i forbindelse med udførelsen af opgaver i henhold til § 1, stk. 2 og 3, i revisorloven.</p>\r\n<p class=\"Stk2\">\r\n   <span class=\"StkNr\" id=\"id87359026-76b5-4d41-8fc5-6a94326c4835\">Stk. 2.</span> I virksomheder, jf. § 13, og § 17, i revisorloven, med 10 eller flere godkendte revisorer skal ansvarsforsikringen have en samlet dækningssum pr. forsikringsår på mindst 20 mio. kr.</p>\r\n<p class=\"Stk2\">\r\n   <span class=\"StkNr\" id=\"ida15349d5-1168-4b73-b954-9fa0718d0b11\">Stk. 3.</span> I virksomheder med under 10 godkendte revisorer skal ansvarsforsikringen efter stk. 1 have en samlet dækningssum pr. forsikringsår på mindst 2 mio. kr. multipliceret med det samlede antal godkendte revisorer i virksomheden, jf. dog stk. 4.</p>\r\n<p class=\"Stk2\">\r\n   <span class=\"StkNr\" id=\"idb0688d0e-b544-4b4a-ba22-c2c2b3057c12\">Stk. 4.</span> I virksomheder med under 6 godkendte revisorer kan ansvarsforsikringen efter stk. 1 tegnes uden kumulering af dækningssummen og med en dækningssum pr. forsikringsår pr. godkendt revisor på mindst 2 mio. kr. Denne dækningssum er det højeste beløb, som forsikringsselskabet skal udrede for en enkelt skade, selvom en eller flere godkendte revisorer er erstatningsansvarlige for den pågældende skade.</p>\r\n<p class=\"Stk2\">\r\n   <span class=\"StkNr\" id=\"idda487939-271b-4567-854a-8ebea14bc7ea\">Stk. 5.</span> Erklæringen skal afgives i en form, der er fastsat af Erhvervsstyrelsen.</p>\r\n<p class=\"Stk2\">\r\n   <span class=\"StkNr\" id=\"id7530a919-eb83-4f1c-b3a5-1789b57e4e8d\">Stk. 6.</span> Forsikringsselskabet skal registrere erklæringen i Erhvervsstyrelsens register over godkendte revisorer og revisionsvirksomheder.</p>\r\n<p class=\"Paragraf\" id=\"id77cb2e20-5145-4888-b1d6-fa0becb63604\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Er ansvarsforsikringen efter § 8, stk. 1, for den enkelte revisor etableret som led i en kollektiv ordning, der omfatter flere revisionsvirksomheder og mere end 9 revisorer, skal ansvarsforsikringen have en samlet dækningssum pr. forsikringsår på mindst 20 mio. kr. Det er en betingelse for etablering af kollektive ansvarsforsikringsordninger, at forsikringen omfatter dækning for en genikrafttrædelse af forsikringssummen i tilfælde af, at denne måtte blive udtømt som følge af en eller flere skader i et forsikringsår (policedækket reinstatement).</p>\r\n<p class=\"Paragraf\" id=\"idf5e0171a-1e4d-4cd6-82ed-068b54ba74ba\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> I forhold til skadelidte kan en ansvarsforsikring kun bringes til ophør ved forsikringsselskabets registrering heraf i Erhvervsstyrelsens register over godkendte revisorer og revisionsvirksomheder. Ophør af en ansvarsforsikring sker med virkning fra en bestemt dato, som ikke kan indtræde tidligere end en måned efter registrering af ophør af ansvarsforsikringen.</p>\r\n<p class=\"Paragraf\" id=\"id55903a21-f1d7-455f-bf5e-bdcf616b2fb4\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Forsikringsselskabet skal enten have hjemsted i Danmark, drive forsikringsvirksomhed i Danmark gennem en filial, der er etableret i Danmark, eller drive grænseoverskridende tjenesteydelsesvirksomhed efter reglerne i lov om forsikringsvirksomhed.</p>\r\n<p class=\"Stk2\">\r\n   <span class=\"StkNr\" id=\"id726a2e36-6fbc-47c2-bdac-28a392a299a8\">Stk. 2.</span> Forsikringsforholdet reguleres af dansk lovgivning.</p>\r\n<p class=\"ParagrafGruppeOverskrift\">\r\n   <span>Ikrafttræden m.v.</span>\r\n</p>\r\n<p class=\"Paragraf\" id=\"id4a98c281-a16d-48ee-abb7-57ef7edb3e0f\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Bekendtgørelsen træder i kraft den 1. januar 2016.</p>\r\n<p class=\"Stk2\">\r\n   <span class=\"StkNr\" id=\"id4975f40a-a58d-49f0-b466-17cd92c52b6e\">Stk. 2.</span> Bekendtgørelse nr. 661 af 26. juni 2008 om godkendte revisorers garantistillelse og ansvarsforsikring ophæves.</p><div class=\"Givet\" id=\"Givet\"><p class=\"Givet\" align=\"center\">Erhvervsstyrelsen, den 9. december 2015</p><p class=\"Sign1\" align=\"center\">Victor Kjær</p><p class=\"Sign2\" align=\"right\">/ Marianne Ploug</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/12/2015"
        },
        {
            "displayName": "Accession",
            "displayValue": "B20150153605"
        },
        {
            "displayName": "Entydig dokumentidentifikation",
            "displayValue": "BP001507"
        },
        {
            "displayName": "Dato for førstegangsindlæggelse",
            "displayValue": "15/12/2015"
        },
        {
            "displayName": "Dato for indlæggelse",
            "displayValue": "15/12/2015"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1536"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "09/12/2015"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Erhvervsstyrelsen"
        },
        {
            "displayName": "Ressortministeriets journalnummer",
            "displayValue": "Erhvervs- og Vækstmin.,<br />Erhvervsstyrelsen, j.nr. 2015-12832"
        },
        {
            "displayName": "Stikord",
            "displayValue": "Ansvarsforsikring,, Garantistillelse,, Register over godkendte ejendomsmæglere m.v., Revisorer"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}