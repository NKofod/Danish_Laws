{
    "id": 202728,
    "title": "Bekendtgørelse om vedtægter for organisering af trafikselskaber (standardvedtægt)",
    "documentTypeId": "60",
    "isSagsforlobPeriodValid": true,
    "shortName": "BEK nr 1048 af 13/08/2018",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#idf93f78e6-7691-45d5-a24d-22e7c718cd12\">Bilag 1 </a>\r\n      </td>\r\n      <td class=\"IndholdsfortegnelseTekst\">Standardvedtægt, trafikselskaber vest for Storebælt</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id07595628-0849-4155-a00f-a23dae07b3cd\">Bilag 2</a>\r\n      </td>\r\n      <td class=\"IndholdsfortegnelseTekst\">Standardvedtægt, trafikselskabet på Sjælland</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om vedtægter for organisering af trafikselskaber (standardvedtægt)</p>\r\n<p class=\"Indledning2\">I medfør af § 2, stk. 5, i lov om trafikselskaber, jf. lovbekendtgørelse nr. 323 af 20. marts 2015, og efter forhandling med økonomi- og indenrigsministeren, fastsættes efter bemyndigelse i henhold til § 11 i bekendtgørelse nr. 453 af 11. maj 2017 om Trafik-, Bygge- og Boligstyrelsens opgaver og beføjelser, klageadgang og kundgørelse af visse af Trafik-, Bygge- og Boligstyrelsens forskrifter:</p>\r\n<p class=\"ParagrafGruppeOverskrift\">\r\n   <span>Anvendelse</span>\r\n</p>\r\n<p class=\"Paragraf\" id=\"idf96fdeec-99bf-4bea-be24-0ead5c5ba65d\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> For de trafikselskaber vest for Storebælt, der er oprettet i medfør af lovens § 1, stk. 1, 1. pkt., i lov om trafikselskaber (herefter loven), gælder den standardvedtægt, som er vedlagt som bilag 1.</p>\r\n<p class=\"Stk2\">\r\n   <span class=\"StkNr\" id=\"idd6d665c1-7167-4251-91a7-d10b20341fbc\">Stk. 2.</span> Følgende bestemmelser i bilag 1 kan ikke fraviges: §§ 2, 8-11, 13-14, 16, 19-23 og 27-33.</p>\r\n<p class=\"Stk2\">\r\n   <span class=\"StkNr\" id=\"id56c0d3f2-2f4e-4986-8dc4-30a75c58c8ee\">Stk. 3.</span> Bestemmelsen i bilag 1, § 27 kan fraviges i særlige tilfælde, hvis transport-, bygnings- og boligministeren giver tilladelse hertil.</p>\r\n<p class=\"Paragraf\" id=\"id72ec7fd0-ecf9-46fc-9aae-d6c0a6cb64ac\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> For det trafikselskab på Sjælland, der er oprettet i medfør af lovens § 1, stk. 2, gælder den standardvedtægt, som er vedlagt som bilag 2.</p>\r\n<p class=\"Stk2\">\r\n   <span class=\"StkNr\" id=\"id44a6d2ab-bf3e-4541-8fde-4f97348491a5\">Stk. 2.</span> Følgende bestemmelser i bilag 2 kan ikke fraviges: §§ 2, 8-11, 13-14, 16, 19-23, 27-35.</p>\r\n<p class=\"Stk2\">\r\n   <span class=\"StkNr\" id=\"id1ce25716-a979-4586-83f8-5ce6c749d8ee\">Stk. 3.</span> Bestemmelserne i bilag 2, § 27-29 kan fraviges i særlige tilfælde, hvis transport-, bygnings- og boligministeren giver tilladelse hertil.</p>\r\n<p class=\"ParagrafGruppeOverskrift\">\r\n   <span>Godkendelse</span>\r\n</p>\r\n<p class=\"Paragraf\" id=\"ide76b3017-6ee0-46f4-908b-c6ca2ab227a5\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Trafikselskaberne nævnt i §§ 1-2 skal i medfør af lovens § 2, stk. 4, sende vedtægterne og ændringer heraf til godkendelse hos transport-, bygnings- og boligministeren og økonomi- og indenrigsministeren, der har en frist på 12 uger for indsigelser. Fristen kan forlænges af transport-, bygnings- og boligministeren eller økonomi- og indenrigsministeren med en begrundet udtalelse for forlængelsen. Har trafikselskabet ikke inden fristens udløb modtaget indsigelser eller begrundet udtalelse for forlængelse, anses vedtægterne for godkendt.</p>\r\n<p class=\"ParagrafGruppeOverskrift\">\r\n   <span>Ikrafttræden og overgangsbestemmelser</span>\r\n</p>\r\n<p class=\"Paragraf\" id=\"id521023e7-9af4-45c2-a698-1fc4c01c977f\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Bekendtgørelsen træder i kraft den 1. september 2018.</p>\r\n<p class=\"Stk2\">\r\n   <span class=\"StkNr\" id=\"id8212a3bd-c6b3-4375-9273-553e2c9104f4\">Stk. 2.</span> Bekendtgørelse nr. 1374 af 25. november 2015 om vedtægter for organisering af trafikselskaber (standardvedtægt) ophæves.</p>\r\n<p class=\"Stk2\">\r\n   <span class=\"StkNr\" id=\"id66f0d61b-c50f-4408-a348-6d8e71bf6295\">Stk. 3.</span> Trafikselskabernes vedtægter, som er vedtaget på denne bekendtgørelses ikrafttrædelsestidspunkt, er gældende, indtil de afløses af vedtægter i henhold til denne bekendtgørelse. Vedtægter i henhold til denne bekendtgørelse skal være godkendt af trafikselskabernes bestyrelser senest den 1. september 2019.</p><div class=\"Givet\" id=\"Givet\"><p class=\"Givet\" align=\"center\">Trafik-, Bygge- og Boligstyrelsen, den 13. august 2018</p><p class=\"Sign1\" align=\"center\">Carsten Falk Hansen</p><p class=\"Sign2\" align=\"right\">/ Jan Albrecht</p></div><a id=\"idf93f78e6-7691-45d5-a24d-22e7c718cd12\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B1\">\r\n   </span>\r\n   <span id=\"Bil1\">Bilag 1 </span>\r\n</p>\r\n<p class=\"BilagTekst\">Standardvedtægt, trafikselskaber vest for Storebælt</p>\r\n<p class=\"KapitelOverskrift2\">Standardvedtægt for trafikselskaber vest for Storebælt</p>\r\n<p>\r\n   <span class=\"Bold\">Præambel</span>\r\n</p>\r\n<p>\r\n</p>\r\n<p>Region xx [og Region xx] etablerer et trafikselskab, der dækker xx Kommunes, xx Kommunes. . . og xx Kommunes område. (Udmeldt ø-kommune skrives ud af præamblen).</p>\r\n<p>\r\n</p>\r\n<p>Etableringen sker i henhold til lov om trafikselskaber.</p>\r\n<p>\r\n</p>\r\n<p>\r\n   <span class=\"Bold\">Selskabets navn og formål</span>\r\n</p>\r\n<p>\r\n</p>\r\n<p>§ 1. Selskabets navn er . .</p>\r\n<p>\r\n</p>\r\n<p>§ 2. Selskabets formål er i overensstemmelse med lov om trafikselskaber at varetage følgende opgaver inden for selskabets område:</p>\r\n<p>1) offentlig servicetrafik i form af almindelig rutekørsel,</p>\r\n<p>2) fastsættelse af takster og billetteringssystemer,</p>\r\n<p>3) koordinering og planlægning af offentlig servicetrafik,</p>\r\n<p>4) individuel handicapkørsel for svært bevægelseshæmmede og</p>\r\n<p>5) privatbaner.</p>\r\n<p>\r\n</p>\r\n<p>§ 3. Selskabet kan efter aftale med regionen eller vejmyndigheden overtage ejerskab eller varetage opsætning og drift mv. af faste anlæg, der relaterer sig til offentlig servicetrafik, som eksempelvis terminaler, ventesale, stoppesteder, læskure, informations-/stoppestedsstandere, skraldespande og anlæg til optimering af vejfremkommelighed.</p>\r\n<p>Stk. 2. Selskabet kan medfinansiere faste anlæg, der relaterer sig til offentlig servicetrafik. Selskabet kan beslutte, at det alene er de deltagende kommuner i selskabet, der bidrager til og har indflydelse på en sådan medfinansiering.</p>\r\n<p>\r\n</p>\r\n<p>§ 4. Selskabets opgaver omfatter også samarbejde om offentlig servicetrafik, der krydser grænsen mellem to trafikselskabers område, jf. lovens § 5, stk. 4.</p>\r\n<p>\r\n</p>\r\n<p>§ 5. Selskabet kan samarbejde med andre trafikselskaber om individuel handicapkørsel for svært bevægelseshæmmede, som krydser grænserne mellem mere end to trafikselskabers områder, jf. lovens § 5, stk. 5. Selskabet kan endvidere samarbejde med andre trafikselskaber om opgaver, som trafikselskaberne varetager vedrørende trafik, som kommunen eller regionen skal varetage efter anden lovgivning, jf. lovens § 5, stk. 6, og som krydser grænsen eller grænserne mellem to eller flere trafikselskabers områder.</p>\r\n<p>\r\n</p>\r\n<p>§ 6. Selskabet kan efter aftale med en kommune eller en region varetage opgaver vedrørende trafik, som kommunen eller regionen skal varetage efter anden lovgivning, jf. lovens § 5, stk. 6. Kommunen eller regionen skal selv betale for den pågældende trafik.</p>\r\n<p>\r\n</p>\r\n<p>§ 7. Selskabet kan efter aftale med en kommune varetage opgaver vedrørende driften af en færgerute på kommunens vegne, jf. lovens § 5, stk. 7. Kommunen skal selv afholde alle udgifter forbundet med selskabets drift af færgeruten.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">Repræsentantskabet</span>\r\n</p>\r\n<p>\r\n</p>\r\n<p>§ 8. Repræsentantskabet består af 1 medlem fra hver deltagende kommune. Medlemmet vælges af og blandt hver af de deltagende kommuners kommunalbestyrelser.</p>\r\n<p>\r\n</p>\r\n<p>§ 9. Valg til repræsentantskabet sker for kommunalbestyrelsens funktionsperiode. Mandaterne vedvarer, indtil valg af nye medlemmer har fundet sted. Funktionsperioden for kommunale repræsentanter, der repræsenterer en ø-kommune, ophører, hvis en ø-kommune ikke længere deltager i selskabet.</p>\r\n<p>\r\n</p>\r\n<p>§ 10. Repræsentantskabet udpeger de kommunale repræsentanter til selskabets bestyrelse ved forholdstalsvalg efter bestemmelsen i § 24, stk. 3, i lov om kommunernes styrelse, jf. dog stk. 2. Er en kommunal repræsentant fra en ø-kommune, der ikke længere deltager i selskabet, udpeget til selskabets bestyrelse, udtræder denne af bestyrelsen. Den gruppe inden for repræsentantskabet, der har udpeget den kommunale repræsentant fra ø-kommunen, udpeger en ny kommunal repræsentant til selskabets bestyrelse ved repræsentantens udtræden.</p>\r\n<p>Stk. 2. Det medlem af repræsentantskabet, der er udpeget af kommunalbestyrelsen i den kommune, der yder det største årlige tilskud til selskabets finansiering, deltager ikke i udpegningen efter stk. 1. Ved udpegningen skal de senest foreliggende, endeligt godkendte kommunale regnskaber lægges til grund for afgørelsen af, hvilken kommune der yder det største tilskud. Ved efterfølgende udpegninger skal de senest foreliggende, endeligt godkendte kommunale regnskaber i de deltagende kommuner lægges til grund for afgørelsen af, hvilken kommune der yder det største tilskud.</p>\r\n<p>\r\n</p>\r\n<p>§ 11. Repræsentantskabet skal godkende bestyrelsens beslutning om den forholdsmæssige fordeling af de deltagende parters tilskud til selskabets finansiering.</p>\r\n<p>Stk. 2. Repræsentantskabet skal godkende bestyrelsens forslag til ændringer af eller tillæg til denne vedtægt.</p>\r\n<p>Stk. 3. Repræsentantskabet skal derudover træffe beslutning i sager, som bestyrelsen forelægger.</p>\r\n<p>\r\n</p>\r\n<p>§ 12. Repræsentantskabet holder møde mindst 1 gang årligt.</p>\r\n<p>\r\n</p>\r\n<p>§ 13. Der ydes repræsentantskabsmedlemmer diæter og erstatning for dokumenteret tabt arbejdsfortjeneste m.v. efter § 16 a i lov om kommunernes styrelse.</p>\r\n<p>\r\n</p>\r\n<p>\r\n   <span class=\"Bold\">Bestyrelsen</span>\r\n</p>\r\n<p>\r\n</p>\r\n<p>§ 14. Selskabet ledes af en bestyrelse på x [mindst 5 og højst 9] medlemmer, heraf 2 udpeget af og blandt regionsrådet [ For trafikselskaber, der omfatter kommuner i 2 regioner: 1 udpeget af og blandt medlemmerne i xx Regionsråd og 1 udpeget af og blandt medlemmer i yy Regionsråd], 1 udpeget af og blandt kommunalbestyrelsen i den kommune, der yder det største årlige tilskud til selskabets finansiering, jf. § 10, stk. 2, og yy udpeget af og blandt repræsentantskabet, jf. § 10.</p>\r\n<p>\r\n</p>\r\n<p>§ 15. For hvert bestyrelsesmedlem vælges efter § 14 en suppleant. Suppleanten indtræder i alle tilfælde af medlemmets forfald.</p>\r\n<p>\r\n</p>\r\n<p>§ 16. Valg til bestyrelsen sker for kommunalbestyrelsens og regionsrådets funktionsperiode. Mandaterne vedvarer, indtil nyvalg har fundet sted. Funktionsperioden for kommunale repræsentanter, der repræsenterer en ø-kommune, ophører, hvis en ø-kommune ikke længere er deltagende i selskabet, jf. § 10, stk. 1.</p>\r\n<p>\r\n</p>\r\n<p>§ 17. Bestyrelsen vælger selv blandt sine medlemmer en formand og næstformand.</p>\r\n<p>\r\n</p>\r\n<p>§ 18. Bestyrelsen fastsætter selv sin forretningsorden.</p>\r\n<p>\r\n</p>\r\n<p>§ 19. Bestyrelsen er beslutningsdygtig, når mindst halvdelen af medlemmerne er til stede. Dog skal mindst et af regionsrådsmedlemmerne være til stede, når der træffes beslutninger om retningslinjerne for finansiering af selskabet, jf. § 27, stk. 3.</p>\r\n<p>§ 20. Beslutninger træffes ved stemmeflertal. Dette gælder dog ikke for beslutninger vedrørende finansiering, budget og regnskab, som kræver 2/3 flertal. Dog har et regionsrådsmedlem af bestyrelsen eller, hvis et regionsråd har flere medlemmer, disse medlemmer i forening vetoret, for så vidt angår beslutninger om retningslinjerne for finansieringen af selskabet, jf. § 27, stk. 3.</p>\r\n<p>\r\n</p>\r\n<p>§ 21. Der ydes bestyrelsesmedlemmerne diæter og erstatning for dokumenteret tabt arbejdsfortjeneste m.v. efter § 16 a i lov om kommunernes styrelse. Bestyrelsen kan med tilsynsmyndighedens godkendelse beslutte, at der i stedet ydes et fast vederlag afhængigt af den arbejdsbyrde, der er forbundet med varetagelsen af det enkelte bestyrelseshverv.</p>\r\n<p>\r\n</p>\r\n<p>§ 22. Bestyrelsen har det overordnede ansvar for selskabet, herunder for en økonomisk forsvarlig drift.</p>\r\n<p>Stk. 2. Bestyrelsen skal sikre, at selskabet ledes i overensstemmelse med lov om trafikselskaber.</p>\r\n<p>Stk. 3. Bestyrelsen ansætter og afskediger direktionen.</p>\r\n<p>\r\n</p>\r\n<p>§ 23. Bestyrelsen træffer endvidere beslutning om:</p>\r\n<p>\r\n</p>\r\n<p>1. retningslinjer for selskabets finansiering, jf. § 27, stk. 3</p>\r\n<p>2. årsbudget, flerårige budgetoverslag samt årsregnskab, jf. §§ 28-29 og 30, stk. 2,</p>\r\n<p>3. forslag til budgetrevision ved periodisk budgetopfølgning (forventet regnskab),</p>\r\n<p>4. takster og billetteringssystemer for den trafik, der varetages af selskabet, herunder kontrolafgift</p>\r\n<p>5. rejseregler,</p>\r\n<p>6. trafikplan for serviceniveauet for den offentlige servicetrafik inden for selskabets område, jf. bekendtgørelse om samarbejde ved koordinering og planlægning af offentlig servicetrafik m.v.,</p>\r\n<p>7. udbudsstrategier,</p>\r\n<p>8. regler for individuel handicapkørsel for svært bevægelseshæmmede, jf. § 5,</p>\r\n<p>9. overordnede rammer for trafikinformation og markedsføring,</p>\r\n<p>10. medfinansiering og ejerskab af faste anlæg, der relaterer sig til offentlig servicetrafik, samt vilkår herfor, herunder vedrørende regionernes deltagelse, jf. § 3,</p>\r\n<p>11. kasse- og regnskabsregulativ samt revisionsregulativ,</p>\r\n<p>12. fuldmagt til repræsentation på generalforsamlinger i aktieselskaber,</p>\r\n<p>13. udpegning af bestyrelsesmedlemmer til aktieselskaber,</p>\r\n<p>14. valg af sagkyndig revision,</p>\r\n<p>15. forslag til ændringer i og tillæg til denne vedtægt og</p>\r\n<p>16. sager, som bestyrelsen eller direktionen anser for så væsentlige, at de bør afgøres af bestyrelsen.</p>\r\n<p>\r\n</p>\r\n<p>\r\n   <span class=\"Bold\">Direktion</span>\r\n</p>\r\n<p>\r\n</p>\r\n<p>§ 24. Direktionen består af en direktør.</p>\r\n<p>\r\n</p>\r\n<p>§ 25. Direktionen har ansvaret for selskabets daglige drift og varetager den administrative og økonomiske ledelse inden for rammerne af det vedtagne budget og inden for de af bestyrelsen udstukne rammer.</p>\r\n<p>Stk. 2. Direktionen har over for bestyrelsen ansvaret for, at bestyrelsens beslutninger gennemføres.</p>\r\n<p>Stk. 3. Direktionen ansætter og afskediger selskabets personale.</p>\r\n<p>\r\n</p>\r\n<p>§ 26. Direktionen afgiver forslag til bestyrelsens beslutning om de sager, hvori bestyrelsen træffer beslutning, jf. § 23.</p>\r\n<p>Stk. 2. Direktionen forelægger efter bestyrelsens eller direktionens beslutning sager til orientering for bestyrelsen.</p>\r\n<p>\r\n</p>\r\n<p>\r\n   <span class=\"Bold\">Finansiering</span>\r\n</p>\r\n<p>\r\n</p>\r\n<p>§ 27. Ingen kommune kan forpligtes til at betale mere end kommunens forholdsmæssige forbrug af selskabets ydelser, herunder individuel handicapkørsel, jf. lovens § 3, stk. 2.</p>\r\n<p>Stk.2. En region kan ikke forpligtes til at bidrage med mere end udgifterne til privatbaner og busbetjening af regional betydning i den pågældende region samt de hertil svarende andele af selskabets administrationsudgifter.</p>\r\n<p>Stk. 3. Bestyrelsen fastsætter nærmere retningslinjer for selskabets finansiering.</p>\r\n<p>\r\n</p>\r\n<p>\r\n   <span class=\"Bold\">Regnskab og budget</span>\r\n</p>\r\n<p>\r\n</p>\r\n<p>§ 28. Forslag til årsbudget for det kommende regnskabsår og til flerårige budgetoverslag udarbejdes af direktionen til bestyrelsen efter indhentelse af ønsker fra kommunalbestyrelserne i de deltagende kommuner og regionsrådet [regionsrådene] om det kommende års trafikruter, herunder ønsker til linjeføring og frekvenser. Budgetforslag og forslag til flerårige budgetoverslag sendes til de deltagende kommuners kommunalbestyrelser og regionsrådet [regionsrådene] senest 5 uger, før bestyrelsen træffer beslutning om budgettets og budgetoverslagenes vedtagelse.</p>\r\n<p>Stk. 2. Bestyrelsen træffer beslutning om årsbudgettets og budgetoverslagenes vedtagelse senest den 15. december forud for det pågældende regnskabsår.</p>\r\n<p>Stk. 3. Årsbudget og flerårige budgetoverslag udarbejdes i øvrigt i overensstemmelse med reglerne i den kommunale styrelseslovgivning.</p>\r\n<p>\r\n</p>\r\n<p>§ 29. Selskabets regnskabsår er kalenderåret. Årsregnskabet aflægges af direktionen til bestyrelsen i overensstemmelse med reglerne i den kommunale styrelseslovgivning.</p>\r\n<p>\r\n</p>\r\n<p>§ 30. Selskabets regnskaber revideres af en af bestyrelsen valgt og af tilsynsmyndigheden, jf. § 31, godkendt sagkyndig revisor. Regnskabet revideres i overensstemmelse med reglerne i den kommunale styrelseslovgivning.</p>\r\n<p>Stk. 2. Bestyrelsen afgiver årsregnskabet til revisionen. Efter at revisionen har afgivet bemærkninger til årsregnskabet, træffer bestyrelsen afgørelse om revisionens bemærkninger og regnskabets godkendelse.</p>\r\n<p>Stk. 3. Årsregnskabet med revisionens bemærkninger og bestyrelsens afgørelser herom sendes til tilsynsmyndigheden i overensstemmelse med reglerne i den kommunale styrelseslovgivning.</p>\r\n<p>Stk. 4. Årsregnskabet med revisionens bemærkninger og bestyrelsens afgørelser herom skal af bestyrelsen forelægges for repræsentantskabet til orientering.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">Tilsyn</span>\r\n</p>\r\n<p>\r\n</p>\r\n<p>§ 31. Tilsyn med selskabet varetages af Ankestyrelsen i overensstemmelse med reglerne i den kommunale styrelseslovgivning.</p>\r\n<p>\r\n</p>\r\n<p>§ 32. Beslutninger om selskabets oprettelse af eller deltagelse i selskaber kræver tilsynsmyndighedens godkendelse.</p>\r\n<p>Stk. 2. Beslutninger om optagelse af lån og påtagelse af garantiforpligtelser m.v. skal ske i overensstemmelse med reglerne i den kommunale styrelseslovgivning, herunder reglerne om tilsynsmyndighedens godkendelse.</p>\r\n<p>\r\n</p>\r\n<p>\r\n   <span class=\"Bold\">Ikrafttræden og ændring af vedtægten</span>\r\n</p>\r\n<p>\r\n</p>\r\n<p>§ 33. Vedtægten træder i kraft den           .</p>\r\n<p>Stk. 2. Ændringer i vedtægten, herunder ændringer vedrørende selskabets geografiske område, skal vedtages af bestyrelsen og godkendes af repræsentantskabet og regionsrådet [regionsrådene]. Selskabets vedtægter og ændringer heraf skal godkendes af transport-, bygnings- og boligministeren og økonomi- og indenrigsministeren.</p>\r\n<p>\r\n</p>\r\n<p>\r\n</p>\r\n<a id=\"id07595628-0849-4155-a00f-a23dae07b3cd\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B2\">\r\n   </span>\r\n   <span id=\"Bil2\">Bilag 2</span>\r\n</p>\r\n<p class=\"BilagTekst\">Standardvedtægt, trafikselskabet på Sjælland</p>\r\n<p class=\"KapitelOverskrift2\">Standardvedtægt for trafikselskabet på Sjællands geografiske område</p>\r\n<p>\r\n   <span class=\"Bold\">Præambel</span>\r\n</p>\r\n<p>\r\n</p>\r\n<p>Region Hovedstaden og Region Sjælland samt samtlige kommuner i de to regioner, bortset fra Bornholms Regionskommune, etablerer ét samlet trafikselskab, der dækker de to regioners geografiske område, bortset fra Bornholm.</p>\r\n<p>\r\n</p>\r\n<p>Etableringen sker i henhold til lov om trafikselskaber.</p>\r\n<p>\r\n</p>\r\n<p>\r\n   <span class=\"Bold\">Selskabets navn og formål</span>\r\n</p>\r\n<p>\r\n</p>\r\n<p>§ 1. Selskabets navn er . .</p>\r\n<p>\r\n</p>\r\n<p>§ 2. Selskabets formål er i overensstemmelse med lov om trafikselskaber at varetage følgende opgaver inden for selskabets område:</p>\r\n<p>1) offentlig servicetrafik i form af almindelig rutekørsel,</p>\r\n<p>2) fastsættelse af takster og billetteringssystemer,</p>\r\n<p>3) koordinering og planlægning af offentlig servicetrafik,</p>\r\n<p>4) individuel handicapkørsel for svært bevægelseshæmmede og</p>\r\n<p>5) privatbaner.</p>\r\n<p>\r\n</p>\r\n<p>§ 3. Selskabet kan efter aftale med regionen eller vejmyndigheden overtage ejerskab eller varetage opsætning og drift mv. af faste anlæg, der relaterer sig til offentlig servicetrafik, som eksempelvis terminaler, ventesale, stoppesteder, læskure, informations/stoppestedsstandere, skraldespande og anlæg til optimering af vejfremkommelighed.</p>\r\n<p>Stk. 2. Selskabet kan medfinansiere faste anlæg, der relaterer sig til offentlig servicetrafik. Selskabet kan beslutte, at det alene er de deltagende kommuner i selskabet, der bidrager til og har indflydelse på en sådan medfinansiering.</p>\r\n<p>\r\n</p>\r\n<p>§ 4. Selskabets opgaver omfatter også samarbejde om offentlig servicetrafik, der krydser grænsen mellem to trafikselskabers område, jf. lovens § 5, stk. 4.</p>\r\n<p>\r\n</p>\r\n<p>§ 5. Selskabet kan samarbejde med andre trafikselskaber om individuel handicapkørsel for svært bevægelseshæmmede, som krydser grænserne mellem mere end to trafikselskabers områder, jf. lovens § 5, stk. 5. Selskabet kan endvidere samarbejde med andre trafikselskaber om opgaver, som trafikselskaberne varetager vedrørende trafik, som kommunen eller regionen skal varetage efter anden lovgivning, jf. lovens § 5, stk. 6, og som krydser grænsen eller grænserne mellem to eller flere trafikselskabers områder.</p>\r\n<p>\r\n</p>\r\n<p>§ 6. Selskabet kan efter aftale med en kommune eller en region varetage opgaver vedrørende trafik, som kommunen eller regionen skal varetage efter anden lovgivning, jf. lovens § 5, stk. 6. Kommunen eller regionen skal selv betale for den pågældende trafik.</p>\r\n<p>\r\n</p>\r\n<p>§ 7. Selskabet kan efter aftale med en kommune varetage opgaver vedrørende driften af en færgerute på kommunens vegne, jf. lovens § 5, stk. 7. Kommunen skal selv afholde alle udgifter forbundet med selskabets drift af færgeruten.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">Repræsentantskabet</span>\r\n</p>\r\n<p>\r\n</p>\r\n<p>§ 8. Repræsentantskabet består af 1 medlem fra hver kommune. Medlemmet vælges af og blandt hver af de deltagende kommuners kommunalbestyrelser.</p>\r\n<p>Stk. 2. De deltagende kommuner vælger på samme vis en stedfortræder for det valgte medlem. Stedfortræderen deltager i repræsentantskabets møder i alle tilfælde af medlemmets forfald.</p>\r\n<p>\r\n</p>\r\n<p>§ 9. Valg til repræsentantskabet sker for kommunalbestyrelsens funktionsperiode. Mandaterne vedvarer, indtil valg af nye medlemmer har fundet sted.</p>\r\n<p>\r\n</p>\r\n<p>§ 10. Repræsentantskabet udpeger de kommunale repræsentanter til selskabets bestyrelse ved forholdstalsvalg efter bestemmelsen i § 24, stk. 3, i lov om kommunernes styrelse, jf. dog stk. 2.</p>\r\n<p>Stk. 2. Det medlem af repræsentantskabet, der er udpeget af kommunalbestyrelsen i den kommune, der yder det største årlige tilskud til selskabets finansiering, deltager ikke i udpegningen efter stk. 1. Ved udpegningen af bestyrelsen lægges budgettet for det år, hvor bestyrelsen tiltræder, til grund for afgørelsen af, hvilken kommune der yder det største tilskud. Ved efterfølgende udpegninger skal de senest foreliggende, endeligt godkendte kommunale regnskaber i de deltagende kommuner lægges til grund for afgørelsen af, hvilken kommune der yder det største tilskud.</p>\r\n<p>\r\n</p>\r\n<p>§ 11. Repræsentantskabet skal godkende bestyrelsens beslutning om den forholdsmæssige fordeling af de deltagende parters tilskud til selskabets finansiering.</p>\r\n<p>Stk. 2. Repræsentantskabet skal godkende bestyrelsens forslag til ændringer af eller tillæg til denne vedtægt.</p>\r\n<p>Stk. 3. Repræsentantskabet skal derudover træffe beslutning i sager, som bestyrelsen forelægger.</p>\r\n<p>\r\n</p>\r\n<p>§ 12. Repræsentantskabet holder møde mindst 1 gang årligt.</p>\r\n<p>\r\n</p>\r\n<p>§ 13. Der ydes repræsentantskabsmedlemmer diæter og erstatning for dokumenteret tabt arbejdsfortjeneste m.v. efter § 16 a i lov om kommunernes styrelse.</p>\r\n<p>\r\n</p>\r\n<p>\r\n   <span class=\"Bold\">Bestyrelsen</span>\r\n</p>\r\n<p>\r\n</p>\r\n<p>§ 14. Selskabet ledes af en bestyrelse på x [mindst 5 og højst 9] medlemmer, heraf 1 medlem udpeget af og blandt regionsrådet for Region Sjælland og 1 medlem udpeget af og blandt regionsrådet for Region Hovedstaden, 1 udpeget af og blandt kommunalbestyrelsen i den kommune, der yder det største årlige tilskud til selskabets finansiering, jf. § 10, stk. 2, og y udpeget af og blandt repræsentantskabet, jf. § 10.</p>\r\n<p>\r\n</p>\r\n<p>§ 15. For hvert bestyrelsesmedlem vælges efter § 14 en suppleant. Suppleanten indtræder i alle tilfælde af medlemmets forfald.</p>\r\n<p>\r\n</p>\r\n<p>§ 16. Valg til bestyrelsen sker for kommunalbestyrelsens og regionsrådets funktionsperiode. Mandaterne vedvarer, indtil nyvalg har fundet sted.</p>\r\n<p>\r\n</p>\r\n<p>§ 17. Bestyrelsen vælger selv blandt sine medlemmer en formand og næstformand.</p>\r\n<p>\r\n</p>\r\n<p>§ 18. Bestyrelsen fastsætter selv sin forretningsorden.</p>\r\n<p>\r\n</p>\r\n<p>§ 19. Bestyrelsen er beslutningsdygtig, når mindst halvdelen af medlemmerne er til stede; dog skal mindst ét af regionsrådsmedlemmerne være til stede.</p>\r\n<p>\r\n</p>\r\n<p>§ 20. Beslutninger træffes ved stemmeflertal. Dette gælder dog ikke for beslutninger vedrørende finansiering, budget og regnskab, som kræver 2/3 flertal.</p>\r\n<p>\r\n</p>\r\n<p>§ 21. Der ydes bestyrelsesmedlemmerne diæter og erstatning for dokumenteret tabt arbejdsfortjeneste m.v. efter § 16 a i lov om kommunernes styrelse. Bestyrelsen kan med tilsynsmyndighedens godkendelse beslutte, at der i stedet ydes et fast vederlag afhængigt af den arbejdsbyrde, der er forbundet med varetagelsen af det enkelte bestyrelseshverv.</p>\r\n<p>\r\n</p>\r\n<p>§ 22. Bestyrelsen har det overordnede ansvar for selskabet, herunder for en økonomisk forsvarlig drift.</p>\r\n<p>Stk. 2. Bestyrelsen skal sikre, at selskabet ledes i overensstemmelse med lov om trafikselskaber.</p>\r\n<p>Stk. 3. Bestyrelsen ansætter og afskediger direktionen.</p>\r\n<p>\r\n</p>\r\n<p>§ 23. Bestyrelsen træffer endvidere beslutning om:</p>\r\n<p>1. årsbudget, flerårige budgetoverslag samt årsregnskab, jf. §§ 28-29 og § 30, stk. 2,</p>\r\n<p>2. forslag til budgetrevision ved periodisk budgetopfølgning (forventet regnskab),</p>\r\n<p>3. takster og billetteringssystemer for den trafik, der varetages af selskabet, herunder kontrolafgift</p>\r\n<p>4. rejseregler,</p>\r\n<p>5. trafikplan for serviceniveauet for den offentlige servicetrafik inden for selskabets område, jf. bekendtgørelse om samarbejde ved koordinering og planlægning af offentlig servicetrafik m.v.,</p>\r\n<p>6. udbudsstrategier,</p>\r\n<p>7. regler for individuel handicapkørsel for svært bevægelseshæmmede, jf. § 5,</p>\r\n<p>8. overordnede rammer for trafikinformation og markedsføring,</p>\r\n<p>9. medfinansiering og ejerskab af faste anlæg, der relaterer sig til offentlig servicetrafik, samt vilkår herfor, herunder vedrørende regionernes deltagelse, jf. § 3,</p>\r\n<p>10. kasse- og regnskabsregulativ samt revisionsregulativ,</p>\r\n<p>11. fuldmagt til repræsentation på generalforsamlinger i aktieselskaber,</p>\r\n<p>12. valg af sagkyndig revision,</p>\r\n<p>13. forslag til ændring i og tillæg til denne vedtægt og</p>\r\n<p>14. sager, som bestyrelsen eller direktionen anser for så væsentlige, at de bør afgøres af bestyrelsen</p>\r\n<p>\r\n</p>\r\n<p>\r\n   <span class=\"Bold\">Direktion</span>\r\n</p>\r\n<p>\r\n</p>\r\n<p>§ 24. Direktionen består af en direktør.</p>\r\n<p>\r\n</p>\r\n<p>§ 25. Direktionen har ansvaret for selskabets daglige drift og varetager den administrative og økonomiske ledelse inden for rammerne af det vedtagne budget og inden for de af bestyrelsen udstukne rammer.</p>\r\n<p>Stk. 2. Direktionen har over for bestyrelsen ansvaret for, at bestyrelsens beslutninger gennemføres.</p>\r\n<p>Stk. 3. Direktionen ansætter og afskediger selskabets personale.</p>\r\n<p>\r\n</p>\r\n<p>§ 26. Direktionen afgiver forslag til bestyrelsens beslutning om de sager, hvori bestyrelsen træffer beslutning, jf. § 23.</p>\r\n<p>Stk. 2. Direktionen forelægger efter bestyrelsens eller direktionens beslutning sager til orientering for bestyrelsen.</p>\r\n<p>\r\n</p>\r\n<p>\r\n   <span class=\"Bold\">Finansiering </span>\r\n</p>\r\n<p>\r\n</p>\r\n<p>§ 27. Region Hovedstaden og Region Sjælland bidrager med et tilskud svarende til udgifterne til privatbaner og busruter af regional betydning.</p>\r\n<p>Stk. 2. Regionale ruter, som kun betjener én region, betales af den pågældende region. Finansieringen af regionale busruter, der krydser regionsgrænsen, aftales mellem regionerne.</p>\r\n<p>\r\n</p>\r\n<p>\r\n</p>\r\n<p>§ 28. De deltagende kommuner bidrager med et tilskud svarende til udgifterne til de lokale busruter og udgifterne til individuel handicapkørsel for kommunens egne borgere.</p>\r\n<p>Stk. 2. Lokale busruter inden for trafikselskabet på Sjællands geografiske område, som kun betjener én kommune, betales af den pågældende kommune.</p>\r\n<p>Stk. 3. Øvrige lokale ruter inden for trafikselskabet på Sjællands geografiske område betales af trafikselskabet på Sjællands deltagende kommuner. 80 pct. af rutens udgifter fordeles mellem de berørte kommuner ud fra kommunernes andel af bussens samlede køreplanstimer, mens de resterende 20 pct. dækkes af alle kommuner ud fra kommunernes forholdsmæssige befolkningstal i forhold til den region, som kommunerne er beliggende i.</p>\r\n<p>\r\n</p>\r\n<p>§ 29. Trafikselskabets udgifter til administration og drift dækkes delvist af de to regioner på baggrund af et grundbeløb fordelt på hver region, der er fastsat af trafikselskabet, og delvist af de to regioner og de deltagende kommuner på baggrund af deres forholdsmæssige andel af det samlede antal køreplanstimer, der udføres inden for henholdsvis Region Hovedstadens og Region Sjællands område, jf. lovens § 3, stk. 3.</p>\r\n<p>\r\n</p>\r\n<p>\r\n   <span class=\"Bold\">Regnskab og budget</span>\r\n</p>\r\n<p>\r\n</p>\r\n<p>§ 30. Forslag til årsbudget for det kommende regnskabsår og til flerårige budgetoverslag udarbejdes af direktionen til bestyrelsen efter indhentelse af ønsker fra kommunalbestyrelserne i de deltagende kommuner og regionsrådene om det kommende års trafikruter, herunder ønsker til linjeføring og frekvenser. Budgetforslag og forslag til flerårige budgetoverslag sendes til de deltagende kommuners kommunalbestyrelser og regionsrådene senest 5 uger, før bestyrelsen træffer beslutning om budgettets og budgetoverslagenes vedtagelse.</p>\r\n<p>Stk. 2. Bestyrelsen træffer beslutning om årsbudgettets og budgetoverslagenes vedtagelse senest den 15. december forud for det pågældende regnskabsår.</p>\r\n<p>Stk. 3. Årsbudget og flerårige budgetoverslag udarbejdes i øvrigt i overensstemmelse med reglerne i den kommunale styrelseslovgivning.</p>\r\n<p>\r\n</p>\r\n<p>§ 31. Selskabets regnskabsår er kalenderåret. Årsregnskabet aflægges af direktionen til bestyrelsen i overensstemmelse med reglerne i den kommunale styrelseslovgivning.</p>\r\n<p>\r\n</p>\r\n<p>§ 32. Selskabets regnskaber revideres af en af bestyrelsen valgt og af tilsynsmyndigheden, jf. § 33, godkendt sagkyndig revisor. Regnskabet revideres i overensstemmelse med reglerne i den kommunale styrelseslovgivning.</p>\r\n<p>Stk. 2. Bestyrelsen afgiver årsregnskabet til revisionen. Efter at revisionen har afgivet bemærkninger til årsregnskabet, træffer bestyrelsen afgørelse om revisionens bemærkninger og regnskabets godkendelse.</p>\r\n<p>Stk. 3. Årsregnskabet med revisionens bemærkninger og bestyrelsens afgørelser herom sendes til tilsynsmyndigheden i overensstemmelse med reglerne i den kommunale styrelseslovgivning.</p>\r\n<p>Stk. 4. Årsregnskabet med revisionens bemærkninger og bestyrelsens afgørelser herom skal af bestyrelsen forelægges for repræsentantskabet til orientering.</p>\r\n<p>\r\n</p>\r\n<p>\r\n   <span class=\"Bold\">Tilsyn</span>\r\n</p>\r\n<p>\r\n</p>\r\n<p>§ 33. Tilsyn med selskabet varetages af Ankestyrelsen i overensstemmelse med reglerne i den kommunale styrelseslovgivning.</p>\r\n<p>\r\n</p>\r\n<p>§ 34. Beslutning om selskabets oprettelse af eller deltagelse i selskaber kræver tilsynsmyndighedens godkendelse.</p>\r\n<p>Stk. 2. Beslutninger om optagelse af lån og påtagelse af garantiforpligtelse m.v. skal ske i overensstemmelse med reglerne i den kommunale styrelseslovgivning, herunder reglerne om tilsynsmyndighedens godkendelse.</p>\r\n<p>\r\n</p>\r\n<p>\r\n   <span class=\"Bold\">Ikrafttræden og ændring af vedtægten</span>\r\n</p>\r\n<p>\r\n</p>\r\n<p>§ 35. Vedtægten træder i kraft den  .</p>\r\n<p>Stk. 2. Ændringer i vedtægten skal vedtages af bestyrelsen og godkendes af repræsentantskabet og regionsrådene for Region Hovedstaden og Region Sjælland. Selskabets vedtægter og ændringer heraf skal godkendes af transport-, bygnings- og boligministeren og økonomi- og indenrigsministeren.</p>\r\n<p>\r\n</p>\r\n<p>\r\n</p>\r\n<p>\r\n</p>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/08/2018"
        },
        {
            "displayName": "Accession",
            "displayValue": "B20180104805"
        },
        {
            "displayName": "Entydig dokumentidentifikation",
            "displayValue": "CX000442"
        },
        {
            "displayName": "Dato for førstegangsindlæggelse",
            "displayValue": "15/08/2018"
        },
        {
            "displayName": "Dato for indlæggelse",
            "displayValue": "15/08/2018"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1048"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "13/08/2018"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Transport-, Bygnings- og Boligmin., <br /> Trafik-, Bygge- og Boligstyrelsen, j.nr. TS50000-00097"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}