{
    "id": 132487,
    "title": "Skrivelse med orientering om ændring af lov om social service (Styrkelse af indsatsen over for kriminalitetstruede børn og unge)\\n(Til samtlige kommuner og regioner)",
    "documentTypeId": "200",
    "isSagsforlobPeriodValid": true,
    "shortName": "SKR nr 9276 af 04/06/2010",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">L 166 om ændring af lov om social service og lov om rettens pleje (Styrkelse af indsatsen over for kriminalitetstruede børn og unge)</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Skrivelse med orientering om ændring af lov om social service (Styrkelse af indsatsen over for kriminalitetstruede børn og unge)</p>\r\n<p class=\"UnderTitel2\">(Til samtlige kommuner og regioner)</p>\r\n<p class=\"Tekst\">L166 om ændring af lov om social service og lov om rettens pleje (Styrkelse af indsatsen over for kriminalitetstruede børn og unge) blev vedtaget i Folketinget den 20. maj 2010. Loven træder i kraft den 1. juli 2010.</p>\r\n<p class=\"Tekst\">Formålet med loven er at begrænse ungdomskriminaliteten ved at forbedre fremtidsmulighederne for de børn og unge, der begår kriminalitet eller er i risiko for at begå kriminalitet.</p>\r\n<p class=\"Tekst\">Loven er en udmøntning af regeringens aftale med satspuljepartierne om satspulje for 2010. Loven skal ses i sammenhæng med andre lovforslag fra regeringen, der har til formål at styrke det kriminalitetsforebyggende arbejde og indsatsen for at imødegå ungdomskriminalitet, herunder lovforslaget om en Skærpelse af reaktionsmuligheder over for kriminalitetstruede børn og unge (L 167), lovforslaget om Ungdomskriminalitet (L164) og lovforslaget om Barnets Reform (L 178).</p>\r\n<p class=\"Tekst\">Lovforslaget som vedtaget ved 3. behandlingen vedlægges til orientering. Lovforslaget med bemærkninger og bilag i øvrigt kan ses på Folketingets hjemmeside www.ft.dk</p>\r\n<p class=\"Tekstoverskrift\">Loven indeholder 9 elementer:</p>\r\n<p>\r\n   <p class=\"Liste1\">\r\n      <span class=\"Liste1Nr\">\r\n      </span> 1. Krav til kommunerne om udarbejdelse af planer for bekæmpelse af ungdomskriminalitet.</p>\r\n   <p class=\"TekstGenerel\">2. Forbedret udslusning og opfølgende støtte i forhold til løsladte unge.</p>\r\n   <p class=\"TekstGenerel\">3. Screening af børn og unge for psykiatriske problemer på sikrede afdelinger.</p>\r\n   <p class=\"TekstGenerel\">4. Ny institutionstype i form af delvist lukkede døgninstitutioner.</p>\r\n   <p class=\"TekstGenerel\">5. Tilbageholdelse af børn og unge i de første 14 dage på døgninstitutioner og private opholdssteder.</p>\r\n   <p class=\"TekstGenerel\">6. Adgang til at foretage brev- og telefonkontrol på private opholdssteder.</p>\r\n   <p class=\"TekstGenerel\">7. Undersøgelse af personer og opholdsrum på døgninstitutioner og private opholdssteder.</p>\r\n   <p class=\"TekstGenerel\">8. Øget rådgivning til kommunerne om kriminalitetsforebyggende indsatser.</p>\r\n   <p class=\"TekstGenerel\">9. Kvalitetssikring af kommunernes indsats over for kriminelle børn og unge.</p>\r\n   <p class=\"TekstGenerel\">10. Udvikling af SSP-samarbejdet.</p>\r\n</p>\r\n<p class=\"Tekstoverskrift\">1. Plan for den kriminalitetsforebyggende indsats og vejledning</p>\r\n<p class=\"Tekst\">Med loven forpligtes kommunerne til i en 3-årig periode, som en del af den sammenhængende børnepolitik, at lave en plan for indsatsen imod ungdomskriminalitet.</p>\r\n<p class=\"Tekst\">Da loven er tidsbegrænset, skal kommuner, som ikke allerede har udfærdiget en plan for en sammenhængende kriminalitetsforebyggende indsats, udarbejde en sådan umiddelbart efter vedtagelse af lovforslaget.</p>\r\n<p class=\"Tekst\">Kommunerne kan rekvirere bistand fra VISO i forbindelse med udarbejdelse af planen, jf. nedenstående.</p>\r\n<p class=\"Tekst\">VISO’s rådgivningsforpligtelse udvides til også at omfatte gratis vejledende rådgivning til kommunerne om indsatser til at forebygge kriminalitet blandt børn og unge både generelt og i forhold til enkeltsager. Den udvidede rådgivningsforpligtelse tilbydes i samme 3-årige periode.</p>\r\n<p class=\"Tekstoverskrift\">2. Kvalitetssikring af kommunernes indsats over for kriminelle børn og unge</p>\r\n<p class=\"Tekst\">Med loven iværksættes en kvalitetssikring af kommunernes indsats over for kriminelle børn og unge. Som følge heraf vil regeringen i en periode på 3 år følge kommunerne tæt med henblik på at sikre, at der sker en konsekvent kommunal indsats.</p>\r\n<p class=\"Tekst\">Kvalitetssikringen skal ske ved, at politiet på baggrund af deres skriftlige underretninger til kommunerne om mistanke om begået kriminalitet, udtager en repræsentativ stikprøve på 300 underretninger årligt, af de underretninger, der vedrører voldskriminalitet, anden alvorlig kriminalitet og gentagen kriminalitet. På baggrund af de udtrukne underretninger oversendes orienteringerne om underretningerne til Ankestyrelsen.</p>\r\n<p class=\"Tekst\">Ankestyrelsen indhenter sagerne fra kommunerne og vurderer herefter ud fra akterne, om kommunen har foretaget det fornødne i henhold til lovgivningen.</p>\r\n<p class=\"Tekst\">Med udgangspunkt i stikprøverne udarbejder Ankestyrelsen en årlig rapport om kommunernes indsats for at skabe et indblik i, hvor der generelt set er udfordringer i den kommunale indsats. Rapporten har fokus på læring og udvikling af indsatsen.</p>\r\n<p class=\"Tekstoverskrift\">3. Forbedret udslusning og opfølgende støtte til løsladte unge</p>\r\n<p class=\"Tekst\">Kommunalbestyrelsen skal i forbindelse med løsladelse give unge under 18 år, der har afsonet frihedsstraf, været varetægtsfængslet eller anbragt i varetægtssurrogat et tilbud om udslusning, fx i form af en fast kontaktperson eller mentor.</p>\r\n<p class=\"Tekst\">Tilbuddet om udslusning skal så vidt muligt etableres inden løsladelsen og have en varighed på mindst 6 måneder efter løsladelsen. Udslusningstilbuddet bør have et omfang, der svarer til et tilbud om en kontaktperson, jf. § 52, stk. 3, nr. 7 i serviceloven.</p>\r\n<p class=\"Tekst\">Formålet med indsatsen er at undgå, at de pågældende unge falder tilbage i den kriminelle løbebane, finder tilbage i et negativt miljø eller på anden vis kommer ind i et negativt forløb efter løsladelsen.</p>\r\n<p class=\"Tekstoverskrift\">4. Screening af børn og unge på sikrede afdelinger</p>\r\n<p class=\"Tekst\">Med loven forpligtes kommunalbestyrelsen til at sikre, at alle børn og unge på sikrede institutioner tilbydes screening med henblik på at afdække psykiatriske problemer.</p>\r\n<p class=\"Tekst\">Formålet med screeningen er, at børn og unge med psykiatriske problemer får den nødvendige behandling og at færre falder tilbage i misbrug, kriminalitet og uhensigtsmæssig adfærd.</p>\r\n<p class=\"Tekstoverskrift\">5. Delvist lukkede døgninstitutioner</p>\r\n<p class=\"Tekst\">Der gives med loven mulighed for at etablere en ny type døgninstitution – en delvist lukket døgninstitution - med øgede muligheder for magtanvendelse sammenlignet med almindelige åbne institutioner, herunder at yderdøre og vinduer i perioder kan aflåses.</p>\r\n<p class=\"Tekst\">Den nye institutionstype kan anvendes til børn og unge i alderen 12 til og med 17 år. Institutionen skal være målrettet børn og unge med negativ og udadreagerende adfærd, misbrugsproblemer eller kriminel adfærd med behov for et længerevarende behandlingsforløb og giver mulighed for at kombinere en behandlingsindsats i åbne institutioners rammer med fastholdelse i lukkede afsnit i begrænsede perioder.</p>\r\n<p class=\"Tekst\">En betingelse for at kunne tilbageholde børn og unge på delvist lukkede institutioner er, at institutionerne tilbyder en intens og struktureret behandlingsindsats.</p>\r\n<p class=\"Tekst\">Afgørelsen om anbringelse på en delvist lukket døgninstitution træffes af børn og unge-udvalget, når det er afgørende for den socialpædagogiske behandling at kunne aflåse yderdøre og vinduer i perioder, eller at barnet eller den unge kan fastholdes fysisk, og der er risiko for, at barnet eller den unges sundhed eller udvikling lider alvorlig skade på grund af</p>\r\n<p>\r\n   <p class=\"Liste1\">\r\n      <span class=\"Liste1Nr\">\r\n      </span> 1. kriminel adfærd hos barnet eller den unge</p>\r\n   <p class=\"TekstGenerel\">2. misbrugsproblemer hos barnet eller den unge eller</p>\r\n   <p class=\"TekstGenerel\">3. andre adfærds- eller tilpasningsproblemer hos barnet eller den unge.</p>\r\n</p>\r\n<p class=\"Tekst\">Kommunalbestyrelsen træffer med udgangspunkt i handleplanen afgørelse om rammer og vilkår for det enkelte barn og unges ophold. Barnet eller den unge kan maksimalt tilbageholdes i 5 sammenhængende dage ad gangen og maksimalt 30 dage på et år.</p>\r\n<p class=\"Tekst\">Konkret vil den enkelte døgninstitution være bemyndiget til at tilbageholde eller fastholde barnet eller den unge indenfor de rammer, kommunalbestyrelsen har fastsat.</p>\r\n<p class=\"Tekst\">Der kan på delvist lukkede institutioner ske magtanvendelse efter § 2 jf. bekendtgørelse nr. 893 af 9. juli 2007om magtanvendelse over for børn og unge, der er anbragt uden for hjemmet. Der vil endvidere i perioder kunne ske tilbageholdelse i form af aflåsning af yderdøre og vinduer.</p>\r\n<p class=\"Tekst\">På delvist lukkede institutioner er der ligeledes mulighed for at fastholde børn og unge fysisk i akutte situationer, hvor barnet eller den unge fx handler i affekt eller vrede og vil stikke af fra institutionen, begå kriminalitet, indtage euforiserende stoffer eller skade sig selv.</p>\r\n<p class=\"Tekst\">De nærmere regler vil blive fastsat i bekendtgørelse om magtanvendelse over for børn og unge, der er anbragt uden for hjemmet.</p>\r\n<p class=\"Tekst\">Der er med forslaget afsat midler til, at personalet på den nye institutionstype løbende efteruddannes, bl.a. med henblik på at minimere brugen af fast- og tilbageholdelse på institutionen.</p>\r\n<p class=\"Tekst\">Initiativet vil blive evalueret i 2013. Evalueringen skal bl.a. afdække effekten, herunder hvilken målgruppe den nye institutionstype har bedst effekt over for, samt indholdet af den pædagogiske behandling, der gives i den nye institutionstype. På baggrund af evalueringen vil satspuljepartierne drøfte, om initiativet i sin nuværende form dækker behovet på området.</p>\r\n<p class=\"Tekstoverskrift\">6. Tilbageholdelse af børn og unge i op til 14 dage</p>\r\n<p class=\"Tekst\">Børn og unge-udvalget i barnet eller den unges opholdskommune kan træffe afgørelse om, at et barn eller en ung under 18 år kan tilbageholdes i op til 14 dage i starten af anbringelsen på åbne døgninstitutioner, delvist lukkede døgninstitutioner og opholdssteder. Tilbageholdelsen skal begrænses til det absolut nødvendige og skal stå i et rimeligt forhold til det, der søges opnået hermed.</p>\r\n<p class=\"Tekst\">Afgørelsen kan træffes, når det må anses for at være af væsentlig betydning for at kunne imødekomme et barns eller en ungs særlige behov for støtte, og det vurderes at have afgørende betydning for den socialpædagogiske behandling. Det er ikke et krav, at barnet eller den unge før er rømmet fra en åben institution i forbindelse med en tidligere anbringelse, men kommunen skal vurdere tilbageholdelsen påkrævet for at kunne yde den fornødne socialpædagogiske behandling. Tilbageholdelsen må ikke være et mål i sig selv.</p>\r\n<p class=\"Tekst\">Som en del af initiativet afsættes der midler til udvikling af et efteruddannelsesforløb for ansatte på åbne anbringelsessteder med henblik på at sikre en betryggende implementering af de øgede magtbeføjelser.</p>\r\n<p class=\"Tekst\">De nærmere regler vil blive fastsat i bekendtgørelse om magtanvendelse over for børn og unge, der er anbragt uden for hjemmet.</p>\r\n<p class=\"Tekstoverskrift\">7. Udvidet adgang til at foretage brev- og telefonkontrol</p>\r\n<p class=\"Tekst\">En afgørelse om kontrol med brevveksling, telefonsamtaler og anden kommunikation har hidtil udelukkende kunnet fuldbyrdes, når barnet eller den unge opholder sig på en døgninstitution.</p>\r\n<p class=\"Tekst\">Ændringen i loven giver mulighed for at børn og unge-udvalgets afgørelser om kontrol med brevveksling, telefonsamtaler og anden kommunikation fremover kan foretages, også når børn og unge opholder sig på private opholdssteder.</p>\r\n<p class=\"Tekst\">De nærmere regler vil blive fastsat i bekendtgørelse om magtanvendelse over for børn og unge, der erj anbragt uden for hjemmet.</p>\r\n<p class=\"Tekstoverskrift\">8. Undersøgelse af personer og opholdsrum</p>\r\n<p class=\"Tekst\">Med loven får både opholdssteder, åbne døgninstitutioner og delvist lukkede døgninstitutioner mulighed for at undersøge barnets eller den unges person eller opholdsrum.</p>\r\n<p class=\"Tekst\">Undersøgelse af barnets eller den unges opholdsrum kan forekomme, når der er bestemte grunde til at antage, at barnet eller den unge er i besiddelse af effekter, der kan betyde, at ordensbestemmelser ikke kan overholdes eller at sikkerhedshensyn ikke kan iagttages. Hermed øges både opholdsstedernes, de åbne døgninstitutioners og delvist lukkede døgninstitutioners mulighed for at håndhæve ordensbestemmelser og sikkerhedshensyn.</p>\r\n<p class=\"Tekstoverskrift\">9. Udvidelse af SSP-samarbejdet</p>\r\n<p class=\"Tekst\">Med loven udvides SSP-samarbejdet til også at omfatte Kriminalforsorgen.</p>\r\n<p class=\"Tekst\">SSP-samarbejdet indebærer herefter, at politidirektøren skal virke for at etablere et kriminalitetsforebyggende samarbejde mellem politiet, kriminalforsorgen og hver kommune i politikredsen, herunder med inddragelse af skoler og sociale myndigheder.</p>\r\n<p class=\"Tekstoverskrift\">Dato for ikrafttræden</p>\r\n<p class=\"Tekst\">Loven om styrkelse af indsatsen over for kriminalitetstruede børn og unge træder i kraft 1. juli 2010.</p><div class=\"Givet\" id=\"Givet\"><p class=\"Givet\" align=\"center\">Socialministeriet, den 4. juni 2010</p><p class=\"Sign1\" align=\"center\">Anders Lynge Madsen</p><p class=\"Sign2\" align=\"right\"></p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">L 166 om ændring af lov om social service og lov om rettens pleje (Styrkelse af indsatsen over for kriminalitetstruede børn og unge)</p>\r\n<p class=\"Bilagstekst\">Bilag indeholder L 166 om ændring af lov om social service og lov om rettens pleje (Styrkelse af indsatsen over for kriminalitetstruede børn og unge). Lovforslaget er udeladt her, da den kan findes i Folketingstidende og i retsinformation.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/06/2010"
        },
        {
            "displayName": "Accession",
            "displayValue": "C20100927654"
        },
        {
            "displayName": "Entydig dokumentidentifikation",
            "displayValue": "AO003558"
        },
        {
            "displayName": "Dato for førstegangsindlæggelse",
            "displayValue": "11/06/2010"
        },
        {
            "displayName": "Dato for indlæggelse",
            "displayValue": "01/02/2014"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9276"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "04/06/2010"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Socialmin., j.nr. 2010-1085"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}