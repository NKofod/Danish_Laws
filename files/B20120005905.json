{
    "id": 139472,
    "title": "Bekendtgørelse om vederlag for indvinding af råstoffer fra havbunden",
    "documentTypeId": "60",
    "isSagsforlobPeriodValid": true,
    "shortName": "BEK nr 59 af 19/01/2012",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om vederlag for indvinding af råstoffer fra havbunden</p>\r\n<p class=\"Indledning2\">I medfør af § 22 a, stk. 6 og 7, i lov om råstoffer, jf. lovbekendtgørelse nr. 950 af 24. september 2009, fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Anvendelse</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Bekendtgørelsen fastsætter regler for opgørelse, opkrævning og indeksregulering af vederlag for indvinding af sand, grus og ral fra havbunden i henhold til tilladelse til indvinding af råstoffer meddelt efter lovens § 20, stk. 2, nr. 1-3.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Opgørelse af det samlede årlige vederlag for indvinding af råstoffer</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Naturstyrelsen opgør én gang årligt det samlede årlige vederlag, som en indehaver af en tilladelse til indvinding af råstoffer fra havbunden efter lovens § 20, stk. 2, nr. 1-3, skal betale i henhold til lovens § 22 a, stk. 1-3.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Som en del af beregningsgrundlaget for den i stk. 1, nævnte samlede årlige betaling indgår mængden af indvundne råstoffer i m<span class=\"Superscript\">3</span> svarende til de oplysninger, som tilladelseshaveren har indberettet til Naturstyrelsen i henhold til § 9 i bekendtgørelse om ansøgning om tilladelse til efterforskning og indvinding af råstoffer fra havbunden samt indberetning af efterforskningsdata og indvundne råstoffer.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> I beregningsgrundlaget for den i stk. 1, nævnte årlige betaling, fradrages mængden af indvundne råstoffer i m<span class=\"Superscript\">3</span>, som tilladelseshaveren har indberettet til og dokumenteret overfor Naturstyrelsen, er anvendt til kystbeskyttelse i henhold til en tilladelse fra transportministeren, eller anvendt til anlægsarbejder på søterritoriet og kontinentalsoklen vedtaget ved lov, jf. dog § 3, stk. 5.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Beregning af vederlag i eneretsområder udlagt efter auktion til råstofindvinding fra havbunden</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Det samlede årlige vederlag beregnes som produktionsvederlag gange mængde indvundne råstoffer, jf. § 2, stk. 2 og 3, tillagt arealvederlag gange antal km<span class=\"Superscript\">2</span> indvindingsområde.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Størrelsen af produktionsvederlaget for indvinding af råstoffer fra havbunden i henhold til tilladelse meddelt efter lovens § 20, stk. 2, nr. 1, fremgår af tilladelsen.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Størrelsen af indvindingsarealet fremgår af tilladelsen meddelt i henhold til lovens § 20, stk. 2, nr. 1.</p>\r\n<p class=\"Stk2\">\r\n   <span class=\"StkNr\" id=\"Par3_Stk4\">Stk. 4.</span> Ved indvinding i henhold til tilladelse efter lovens § 20, stk. 2, nr. 1, skal som minimum betales for en mængde svarende til 50 pct. af den årlige mængde, der er fastsat i tilladelsen. Har tilladelseshaveren ikke i et enkelt år indvundet den årlige mængde, kan denne indvindes i de følgende år uden yderligere omkostninger.</p>\r\n<p class=\"Stk2\">\r\n   <span class=\"StkNr\" id=\"Par3_Stk5\">Stk. 5.</span> Kravet om betaling af vederlag for en mængde svarende til 50 pct. af den årlige mængde efter stk. 4, er gældende, selvom der er indvundet råstoffer, der er anvendt til kystbeskyttelse i henhold til en tilladelse fra transportministeren, eller anvendt til anlægsarbejder på søterritoriet og kontinentalsoklen vedtaget ved lov. Der betales dog kun vederlag for den resterende faktiske og mulige indvinding af råstoffer til andre formål end de i 1. punktum nævnte.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Beregning af vederlag i indvindingsområder udlagt til fællesområder for indvinding af råstoffer fra havbunden</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Det samlede årlige vederlag for indvinding af råstoffer i et fællesområde beregnes som det i lovens § 22 a, stk. 2, fastsatte produktionsvederlag gange mængde indvundne råstoffer, jf. § 2, stk. 2, og 3.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Har flere virksomheder sammen gennemført nødvendig efterforskning og miljøvurdering i et fællesområde og sammen indgivet ansøgning om indvinding, er alle virksomheder omfattet af vederlagssatsen i lovens § 22 a, stk. 2, 2. pkt. i forhold til den mængde, som de i fællesskab har efterforsket og miljøvurderet.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Har flere virksomheder gennemført efterforskning og miljøvurdering i et fællesområde, men ikke indgivet ansøgning sammen, er det alene den virksomhed, der har gennemført den nødvendige efterforskning og miljøvurdering, der ligger til grund for Naturstyrelsens udlægning af området til fællesområde efter bekendtgørelse om udlægning af områder for fælles indvinding af råstoffer fra havbunden, der er omfattet af vederlagssatsen i lovens § 22 a, stk. 2, 2. pkt.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Ved udvidelse af mængden i et fællesområde er det den virksomhed, som har gennemført den nødvendige efterforskning og miljøvurdering i forhold til udvidelsen, der er omfattet af vederlagssatsen i lovens § 22 a, stk. 2, 2. pkt. Vederlagssatsen i lovens § 22 a, stk. 2, 2. pkt., gælder for denne virksomhed, når den oprindelige mængde er opbrugt. Tilsvarende gælder ved arealmæssige udvidelser af fællesområdet.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Beregning af vederlag i indvindingsområder til en bygherre udlagt efter ansøgning</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Det samlede årlige vederlag for indvinding af råstoffer fra havbunden i henhold til tilladelse efter lovens § 20, stk. 2, nr. 3, beregnes som det i lovens § 22 a, stk. 3, fastsatte produktionsvederlag gange mængde indvundne råstoffer, jf. § 2, stk. 2, og 3, tillagt det i lovens § 22 a, stk. 3, fastsatte arealvederlag gange antal km<span class=\"Superscript\">2</span> indvindingsområde. Til brug for beregningen anvendes antal km<span class=\"Superscript\">2</span> indvindingsområde, som det fremgår af tilladelse meddelt i henhold til lovens § 20, stk. 2, nr. 3.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Der opkræves ikke vederlag for råstoffer indvundet i henhold til tilladelser efter lovens § 20, stk. 2, nr. 3, der er givet med vilkår om, at råstofferne indvindes til kystbeskyttelse i henhold til tilladelse fra transportministeren, jf. § 16, stk. 1, i lov om kystbeskyttelse, eller som er anvendt til anlægsarbejder på søterritoriet og kontinentalsoklen vedtaget ved lov.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Betalingsforpligtelse</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Betaling af vederlag i henhold til lovens § 22 a, stk. 1-3, for indvinding af råstoffer fra havbunden i henhold til indvindingstilladelse meddelt efter lovens § 20 påhviler tilladelseshaveren.</p>\r\n<p class=\"ParagrafGruppeOverskrift\">\r\n   <span id=\"Kap0_X7\">Opkrævning af vederlag</span>\r\n</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Opkrævning af vederlag opgjort i henhold til denne bekendtgørelse varetages af SKAT.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Opkrævning af vederlag for indvinding i henhold til tilladelse meddelt efter lovens § 20, stk. 2, nr. 1 og 3, sker en gang årligt, ved udløbet af det kvartal, hvori tilladelsen er meddelt. Betalingsfristen er løbende måned med tillæg af 30 dage fra den dato, der fremgår af opkrævningen. Ved fejl i opkrævningen sker korrektionen ved efteropkrævning.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Opkrævning af vederlag for indvinding i henhold til tilladelse meddelt efter lovens § 20, stk. 2, nr. 2, sker en gang årligt. Betalingsfristen er 1. april. Ved fejl i opkrævningen sker korrektionen ved efteropkrævning.</p>\r\n<p class=\"Stk2\">\r\n   <span class=\"StkNr\" id=\"Par7_Stk4\">Stk. 4.</span> § 7 i lov om opkrævning af skatter og afgifter finder anvendelse ved for sen betaling.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> I tilfælde af manglende betaling kan Naturstyrelsen tilbagekalde tilladelsen.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Kravet på vederlag efter lovens § 22 a, stk. 1-3, stiftes, når den indvindingstilladelse, hvori vederlagene indgår som vilkår, bliver meddelt.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Arealvederlag efter lovens § 22 a, stk. 1 og 3, erlægges årligt forud. Arealvederlaget opkræves i det første år ved udløbet af det kvartal, hvori tilladelsen er meddelt.</p>\r\n<p class=\"Stk2\">\r\n   <span class=\"StkNr\" id=\"Par9_Stk3\">Stk. 3.</span> Produktionsvederlag efter lovens § 22 a, stk. 1-3, erlægges årligt bagud.</p>\r\n<p class=\"ParagrafGruppeOverskrift\">\r\n   <span id=\"Kap0_X8\">Indeksregulering</span>\r\n</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Vederlagssatserne i lovens § 22 a, stk. 1-3, indeksreguleres én gang årligt på baggrund af oplysninger fra Danmarks Statistik om den procentvise ændring i nettoprisindekset for januar måned imellem de to forudgående år. De indeksregulerede takster offentliggøres på Naturstyrelsen hjemmeside.</p>\r\n<p class=\"ParagrafGruppeOverskrift\">\r\n   <span id=\"Kap0_X9\">Ikrafttrædelse</span>\r\n</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Bekendtgørelsen træder i kraft den 1. februar 2012.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Bekendtgørelse nr. 1313 af 15. december 2009 om vederlag for indvinding af råstoffer fra havbunden ophæves.</p><div class=\"Givet\" id=\"Givet\"><p class=\"Givet\" align=\"center\">Miljøministeriet, den 19. januar 2012</p><p class=\"Sign1\" align=\"center\">Ida Auken</p><p class=\"Sign2\" align=\"right\">/ Helle Pilsgaard</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/01/2012"
        },
        {
            "displayName": "Accession",
            "displayValue": "B20120005905"
        },
        {
            "displayName": "Entydig dokumentidentifikation",
            "displayValue": "AL002533"
        },
        {
            "displayName": "Dato for førstegangsindlæggelse",
            "displayValue": "27/01/2012"
        },
        {
            "displayName": "Dato for indlæggelse",
            "displayValue": "27/01/2012"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "59"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "19/01/2012"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Naturstyrelsen"
        },
        {
            "displayName": "Ressortministeriets journalnummer",
            "displayValue": "Miljømin.,<br />Naturstyrelsen, j.nr. NST-700-00013"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}