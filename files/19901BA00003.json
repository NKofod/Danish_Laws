{
    "id": 107141,
    "title": "1990 BSF 3   FORSLAG TIL FOLKETINGSBESLUTNING OM ET SKATTELOFT FOR BØRNEFAMILIER OG   PENSIONISTER (BESKYTTELSE AF LAVINDKOMSTFAMILIER IMOD HØJE MARGINALSKATTER)  ",
    "documentTypeId": "480",
    "isSagsforlobPeriodValid": false,
    "shortName": "1990/1 BSF 3",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 3 </P>  \r\n\r\n<P></P>  \r\n\r\n<P>Forslag til folketingsbeslutning om et skatteloft for børnefamilier og  \r\n\r\n pensionister (Beskyttelse af lavindkomstfamilier imod høje marginalskatter)  \r\n\r\n</P>  \r\n\r\n<P></P>  \r\n\r\n<P>Fremsat af Stavad (S) Erling Christensen (S) Pia Gjellerup (S) J. K.  \r\n\r\n Hansen (S) Klaus Hækkerup (S) Lykketoft (S) Lone Møller (S) Trøjborg (S) </P>  \r\n\r\n<P></P>  \r\n\r\n<P>den 4. oktober 1990 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte lovforslag, der </P>  \r\n\r\n<P>beskytter børnefamilier og pensionister gennem et skatteloft. </P>  \r\n\r\n<P>Skatteloftet skal garantere, at aftrapningen af indtægtsbestemte ydelser  \r\n\r\n og skatten af den sidst tjente krone ikke på noget tidspunkt sammenlagt  \r\n\r\n overstiger 65 pct. af en indtægtsfremgang. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Sammenstød mellem høje skatteprocenter i bunden af det eksisterende  \r\n\r\n skattesystem og aftrapning af sociale ydelser bevirker, at  \r\n\r\n lavindkomstfamilier i en række situtioner udsættes for ekstremt høje  \r\n\r\n marginalskatter. </P>  \r\n\r\n<P>Det bevirker, at især børnefamilier og i nogen grad pensionister udsættes  \r\n\r\n for en højere marginalbeskatning, end selv personer med meget høje indkomster  \r\n\r\n må tåle. For højindkomstfamilier eksisterer der en beskyttelse i form af det  \r\n\r\n skrå skatteloft, som garanterer, at indkomstskatten af den sidst tjente krone  \r\n\r\n ikke kan overstige 68 pct. bortset fra kirkeskatten. </P>  \r\n\r\n<P>Set i denne sammenhæng forventer forslagsstillerne, at et bredt flertal i  \r\n\r\n Folketinget vil vedtage en tilsvarende beskyttelse for grupper med langt  \r\n\r\n lavere indkomster. Gennem en vedtagelse af nærværende beslutningsforslag  \r\n\r\n bliver der stillet en garanti til børnefamilier og pensionister om, at  \r\n\r\n skatten af den sidst tjente krone ikke må overstige 65 pct. </P>  \r\n\r\n<P>Økonomiministeriets publikation &#187;Lovmodel&#171;, juni 1988 og maj  \r\n\r\n 1989, redegør for de undersøgelser af samspilsproblemet, der er foretaget for  \r\n\r\n henholdsvis pensionister og erhvervsaktive. </P>  \r\n\r\n<P>I en tabel offentliggjort i &#187;Lovmodel&#171; maj 1989 har man påvist,  \r\n\r\n hvilke samspilsproblemer der kan forekomme for en enlig forsørger med 2 børn  \r\n\r\n ved forskellige indkomster. </P>  \r\n\r\n<P>Heraf fremgår følgende: </P>  \r\n\r\n<P> <I>Den sammensatte marginalprocent for en enlig forsørger, der bor til  \r\n\r\n leje, med 2 børn i vuggestue og børnehave.</I>  </P>  \r\n\r\n<PRE>  \r\n\r\n --------------------------------------------------------------------~  \r\n\r\n    Bruttoindkomst  Bidrag fra    Bidrag fra    Bidrag fra  \r\n\r\n                   indkomstskat   boligstøtte   tilskud til  \r\n\r\n                                               daginstitutioner  I alt  \r\n\r\n --------------------------------------------------------------------~  \r\n\r\n  80.000-116.700       50,1          10,9           27,1          88,1  \r\n\r\n 116.700-140.700       51,6          11,2           27,9          90,7  \r\n\r\n 140.700-150.800       57,6          11,2           27,9          96,7  \r\n\r\n 150.800-152.000       57,6          18,8           27,9         104,3  \r\n\r\n 152.000-205.900       57,6          18,8            0,0          76,4  \r\n\r\n 205.900-216.400       57,6           0,0            0,0          57,6  \r\n\r\n 216.400-              68,7           0,0            0,0          68,7  \r\n\r\n --------------------------------------------------------------------~  \r\n\r\n</PRE>  \r\n\r\n<P>Kilde: Økonomiministeriet, &#187;Lovmodel&#171;, maj 1989, p. 36, tabel  \r\n\r\n 4.2.2.2. Ingen anden gruppe i det danske samfund udsættes for tilsvarende  \r\n\r\n beskatning ved en indtægtsfremgang, som børnefamilier kan udsættes for. </P>  \r\n\r\n<P>Derfor vil det også være helt urimeligt, om Folketinget alene nedbringer  \r\n\r\n beskatningen af den sidst tjente krone for familier med mellemindkomster uden  \r\n\r\n at lette skatten for de familier, som har de allerhøjeste marginalskatter og  \r\n\r\n samtidig lave indkomster. </P>  \r\n\r\n<P>Af et svar til Folketingets Politisk-Økonomiske Udvalg fra den 15. august  \r\n\r\n 1989 fremgår det, at godt 45.000 familier med erhvervsaktive medlemmer har  \r\n\r\n sammensatte marginalprocenter på 67 og derover. Heraf er over 25.000 enlige  \r\n\r\n forsørgere med børn. </P>  \r\n\r\n<P>Socialdemokratiet har samtidig med fremsættelsen af nærværende  \r\n\r\n beslutningsforslag fremsat et forslag til folketingsbeslutning om forhøjelse  \r\n\r\n af 6 pct.-skattens bundfradrag (beslutningsforslag nr. B 2). Gennemførelsen  \r\n\r\n af dette forslag vil forhindre, at den beregnede marginalskat i ovenstående  \r\n\r\n tabel på noget interval overstiger 100 pct. Højeste procent vil dog fortsat  \r\n\r\n være på 98,3. </P>  \r\n\r\n<P>Ved en gennemførelse af begge de socialdemokratiske forslag kan det  \r\n\r\n sikres, at lav- og mellemindkomstgrupper med de højeste marginalskatter får  \r\n\r\n en mærkbar lettelse. </P>  \r\n\r\n<P>For pensionister er der allerede gennemført lovændringer, som i årene frem  \r\n\r\n til 1993 vil reducere samspilsproblemerne væsentligt. Tilbage er dog fortsat  \r\n\r\n et restproblem, der omfatter omkring 50.000 pensionister, og som vil blive  \r\n\r\n løst gennem vedtagelse af nærværende forslag. </P>  \r\n\r\n<P>Forslagsstillerne er åbne over for hvilke tekniske løsninger, der skal  \r\n\r\n anvendes for at nå det ønskede resultat. </P>  \r\n\r\n<P>Som udgangspunkt for udarbejdelse af det ønskede lovforslag foreslås det,  \r\n\r\n at nedslaget som følge af skatteloftet ydes som en reduktion i den beregnede  \r\n\r\n statsskat, hvorved det indgår i den endelige skatteberegning og medtages på  \r\n\r\n årsopgørelsen. </P>  \r\n\r\n<P>Med baggrund i de oplysninger, der tidligere er tilgået Folketingets  \r\n\r\n Politisk-Økonomiske Udvalg, skønnes det, at forslaget vil medføre et  \r\n\r\n provenutab på 250-350 mio. kr. </P>  \r\n\r\n<P>Med hensyn til finansieringen heraf henvises til det samtidig fremsatte  \r\n\r\n forslag til folketingsbeslutning nr. B 2. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "04/10/1990"
        },
        {
            "displayName": "Accession",
            "displayValue": "19901BA00003"
        },
        {
            "displayName": "Entydig dokumentidentifikation",
            "displayValue": "CL002645"
        },
        {
            "displayName": "Dato for førstegangsindlæggelse",
            "displayValue": "04/10/1990"
        },
        {
            "displayName": "Dato for indlæggelse",
            "displayValue": "04/10/1990"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "3"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}