{
    "id": 69832,
    "title": "Vejledning om Maskinel plasmaskæring (* 1) (* 2) (* 3) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 3028 af 31/01/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om Maskinel plasmaskæring (* 1) (* 2)  \r\n\r\n (* 3) </H1>  \r\n\r\n<P></P>  \r\n\r\n<BR>  \r\n\r\n<P>Plasmaskæring er en elektrisk lysbueproces. Snitfugen dannes ved smeltning  \r\n\r\n og delvis fordampning. Der benyttes en plasmastråle, der består af en strøm  \r\n\r\n af luftarter med stor hastighed, høj elektrisk spænding og en temperatur på  \r\n\r\n ca. 20.000 grader C. </P>  \r\n\r\n<P>Ud fra arbejdsmiljølovgivningens bestemmelser om tekniske hjælpemidler og  \r\n\r\n arbejdets udførelse stilles efter arbejdstilsynets praksis en række krav til:  \r\n\r\n</P>  \r\n\r\n<P>- plasmaskæreudstyret </P>  \r\n\r\n<P>- arbejdsstedet </P>  \r\n\r\n<P>- arbejdets udførelse </P>  \r\n\r\n<P>Skæreudstyr </P>  \r\n\r\n<P>Brugsanvisning </P>  \r\n\r\n<P>Ved enhver levering (salg, udlejning og udlån) af plasmaskæremaskiner skal  \r\n\r\n der medfølge en skriftlig brugsanvisning på dansk om betjening, brug og  \r\n\r\n vedligeholdelse. </P>  \r\n\r\n<P>Eventuelle særlige forsigtighedsregler skal være tydeligt markeret på  \r\n\r\n anlægget. Det er ikke tilstrækkeligt med forskrifter i instruktionsbøger  \r\n\r\n eller lignende. </P>  \r\n\r\n<P>Indretning </P>  \r\n\r\n<P>Plasmaskæreudstyr skal være indrettet efter stærkstrømsreglementets  \r\n\r\n bestemmelser, som bl.a. angiver, med hvilke spændinger der må arbejdes. </P>  \r\n\r\n<P>Der må ikke være uisolerede berøringstilgængelige dele i strømkredsen ud  \r\n\r\n over arbejdsstykke og dyse. </P>  \r\n\r\n<P>Anlægget skal være forsynet med en sikkerhedsanordning, der sikrer, at  \r\n\r\n udskiftning og justering af elektroden kun kan foretages i spændingsløs  \r\n\r\n tilstand. </P>  \r\n\r\n<P>Anlægget skal tydeligt mærkes: &#187;Tomgangsspænding over 100 v&#171;.  \r\n\r\n</P>  \r\n\r\n<P>Plasmaskæring med vandtilsætning må kun foretages med maskinelt udstyr,  \r\n\r\n fjernbetjent fra styrepult. </P>  \r\n\r\n<P>Ved maskinel plasmaskæring skal holderen for brænderen via et kabel være i  \r\n\r\n elektrisk forbindelse med arbejdsstykket. </P>  \r\n\r\n<P>Dækskærme må kun kunne fjernes ved brug af værktøj. Der kan eventuelt  \r\n\r\n anvendes blokeringskontakter i forbindelse med låger, dæksler m.m. </P>  \r\n\r\n<P>Anlægget skal være forsynet med en tydelig markeret afbryder, som kan gøre  \r\n\r\n det totalt spændingsløst. Det anbefales, at denne afbryder samtidig lukker  \r\n\r\n for gassen. </P>  \r\n\r\n<P>Alle forbindelser og tilslutninger for overførsel af plasmagas skal være  \r\n\r\n omhyggeligt udført og tætte. </P>  \r\n\r\n<P>Arbejdes der med hydrogen (brint), skal flowmetre til andre gasser være  \r\n\r\n sikret med kontraventil, og evt. manøvrepult skal være ventileret med  \r\n\r\n uafspærrelige åbninger. </P>  \r\n\r\n<P>Fyldte og tomme trykflasker bør opbevares hver for sig og beskyttet mod  \r\n\r\n vejrliget, mod solvarme og stærk opvarmning. </P>  \r\n\r\n<P>Ledninger og slanger med brændbare gasser må kun føres i skakter, gange  \r\n\r\n m.v., der har tilstrækkelig udluftning. </P>  \r\n\r\n<P>Der må kun bruges slanger, som er beregnet til svejsebrug og til den  \r\n\r\n luftart, der skal benyttes. </P>  \r\n\r\n<P>Vedligeholdelse og reparation </P>  \r\n\r\n<P>Skæreudstyr skal vedligeholdes, så det altid er i forsvarlig stand. </P>  \r\n\r\n<P>Leverandørens anvisninger for eftersyn og vedligeholdelse skal følges.  \r\n\r\n</P>  \r\n\r\n<P>Defekt udstyr må ikke benyttes. Eventuel reparation skal foretages af  \r\n\r\n fagfolk. </P>  \r\n\r\n<P>Hvis der opstår fejl, skal anlægget straks sættes ud af drift og må ikke  \r\n\r\n benyttes, før det er i orden. </P>  \r\n\r\n<P>Arbejdsstedet </P>  \r\n\r\n<P>Plasmaskærepladsen skal afgrænses (svejsegardiner, skærme), så bl.a.  \r\n\r\n skadelige strålingspåvirkninger undgås. </P>  \r\n\r\n<P>Arbejdsstedet skal holdes ryddeligt. Udstyr kontrolleres for brand efter  \r\n\r\n arbejdets ophør. </P>  \r\n\r\n<P>For at beskytte mod skadelig støjpåvirkning, skal der, hvor det er teknisk  \r\n\r\n rimeligt, etableres afskærmning, fx lydskærme eller vandgardin mellem  \r\n\r\n plasmastrålen og betjeningspersonalet. </P>  \r\n\r\n<P>Plasmaskæremaskinen skal enten være opstillet i særskilt lokale med  \r\n\r\n passende lav efterklangstid eller i afskærmet del af et større lokale,  \r\n\r\n medmindre det ved støjmåling konstateres, at kravet med hensyn til  \r\n\r\n støjbekæmpelse er opfyldt. </P>  \r\n\r\n<P>Trykflasker skal være opstillet i særskilt rum. Arbejdsstedet skal være  \r\n\r\n ventileret. Den samlede luftforurening - såvel på arbejdspladsen som på andre  \r\n\r\n arbejdspladser i nærheden - skal være så lav som muligt. De hygiejniske  \r\n\r\n grænseværdier skal overholdes. </P>  \r\n\r\n<P>Dette kan ske ved </P>  \r\n\r\n<P>- enten <B>lokaludsugning</B> i skærebordet </P>  \r\n\r\n<P>- eller andre <B>ventilationsmetoder,</B> tilpasset den pågældende  \r\n\r\n arbejdsproces. </P>  \r\n\r\n<P><IMG SRC=\"/image.aspx?id=69832&img=CR29018_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Eksempel på skærebord med lokaludsugning. </P>  \r\n\r\n<P> <B>Rumventilation</B> kan være påkrævet. </P>  \r\n\r\n<P>Hvis luftforureningen ikke kan bringes tilstrækkeligt langt ned ved  \r\n\r\n ventilation, skal der bruges <B>åndedrætsværn.</B>  </P>  \r\n\r\n<P>Arbejdsgiveren skal sørge for <B>kontrol</B> med, at indåndingsluftens  \r\n\r\n indhold af forurenende stoffer bliver lavest mulig og ikke overskrider den  \r\n\r\n hygiejniske grænseværdi. </P>  \r\n\r\n<P>Kontrol og eventuelle målinger skal udføres af kvalificeret personale og i  \r\n\r\n samarbejde med sikkerhedsorganisationen. </P>  \r\n\r\n<P>Arbejdets udførelse </P>  \r\n\r\n<P>Ved brug af plasmaskæreudstyr skal leverandørens anvisninger følges. </P>  \r\n\r\n<P> <B>Sundhedsfare</B> imødegås således: </P>  \r\n\r\n<P>Plasmaskæreudstyr må kun betjenes af personale, der har fået uddannelse i  \r\n\r\n betjening af det pågældende anlæg og er instrueret i de nødvendige  \r\n\r\n sikkerhedsforanstaltninger. </P>  \r\n\r\n<P>Betjening af et plasmaskæreudstyr må kun ske, når der i umiddelbar nærhed  \r\n\r\n er en anden person, der er fortrolig med skæreudstyret og risikoen ved  \r\n\r\n anvendelse af dette, og som kan gribe ind, såfremt farlige situationer eller  \r\n\r\n en ulykke indtræffer. </P>  \r\n\r\n<P>I lokalet eller den afskærmede del af et større lokale må kun beskæftiges  \r\n\r\n det personale, der er nødvendigt til maskinens drift, herunder personale  \r\n\r\n beskæftiget med transport af materialer til og fra maskinen. </P>  \r\n\r\n<P> <B>EL-fare</B> imødegås bl.a. således: </P>  \r\n\r\n<P>Inden start af anlægget skal det sikres, at strømkildens  \r\n\r\n jordklemme/returkabel er i permanent elektrisk forbindelse med  \r\n\r\n skærebordet/emnet. </P>  \r\n\r\n<P>Returstrømmen skal altid sikres en direkte vej tilbage fra skæreapparatet.  \r\n\r\n Dårlige forbindelser kan skabe overophedning eller lede returstrømmen på  \r\n\r\n afveje, hvilket kan forårsage andre ødelæggelser. </P>  \r\n\r\n<P>Kabler skal beskyttes mod overlast og unødigt slid. </P>  \r\n\r\n<P> <B>Ulykkesfare</B> imødegås bl.a. således: </P>  \r\n\r\n<P>Ved afslutning af skærearbejde skal udtagsposter lukkes og  \r\n\r\n slangeforbindelser aflastes for tryk. </P>  \r\n\r\n<P>Trykflasker skal behandles med varsomhed og må ikke kastes eller udsættes  \r\n\r\n for stød og slag. </P>  \r\n\r\n<P>Under transport skal beskyttelseshætten være anbragt over ventilen, der  \r\n\r\n skal være lukket. </P>  \r\n\r\n<P>Ved åbning af trykflasker skal anvendes medleveret værktøj eller håndhjul  \r\n\r\n og aldrig rørtang eller lignende. </P>  \r\n\r\n<P>Slanger skal beskyttes mod mekanisk overlast, nedfaldende materialer,  \r\n\r\n unødigt slid og varme. </P>  \r\n\r\n<P> <B>Brandfare</B>  imødegås bl.a. således: </P>  \r\n\r\n<P>Alt brændbart materiale i 10-15 meters afstand omkring arbejdspladsen  \r\n\r\n fjernes så vidt muligt. </P>  \r\n\r\n<P>Vær særlig opmærksom på letantændelige materialer. Kan de brændbare  \r\n\r\n materialer ikke fjernes, skal de eller arbejdspladsen afdækkes effektivt.  \r\n\r\n</P>  \r\n\r\n<P>Man skal også være opmærksom på brandfare i tilstødende lokaler. </P>  \r\n\r\n<P>Vagtmand med ildslukker kan være nødvendig. </P>  \r\n\r\n<P>Personlige værnemidler </P>  \r\n\r\n<P>Der skal bruges beskyttelseshandsker og heldækkende arbejdstøj. </P>  \r\n\r\n<P>Der skal bruges øjenværn, med den rigtige tæthedsgrad. </P>  \r\n\r\n<P>Ampere Tæthedsgrad 15 450 14 225 13 125 12 60 40 11 30 20 10 15 9 5 8 2,5  \r\n\r\n 7 6 1 5 0,45 4 0,3 3 0,15 2,5 </P>  \r\n\r\n<P>Andre personlige værnemidler kan også være påkrævet, fx åndedrætsværn,  \r\n\r\n høreværn og forklæde. </P>  \r\n\r\n<P>Hold arbejdsdragten tør og hel, især handskerne. </P>  \r\n\r\n<P>Erik Andersen. </P>  \r\n\r\n</DIV>",
    "isHistorical": true,
    "editorialNotes": [
        "(* 3) Arbejdsministeriets bekendtgørelse nr. 323 af 7 juli 1983 om arbejdets udførelse.",
        "(* 2) Arbejdsministeriets bekendtgørelse nr. 43 af 22 januar 1981 om tekniske hjælpemidlers indretning og anvendelse.",
        "(* 1) At-meddelelse nr. 2.09.3 januar 1988"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19880302860"
        },
        {
            "displayName": "Entydig dokumentidentifikation",
            "displayValue": "CM029018"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "19/01/2006"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3028"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "31/01/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}