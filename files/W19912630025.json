{
    "id": 32388,
    "title": "Inddragelse af tilladelse til lokal radiovirksomhed ",
    "documentTypeId": "240",
    "isSagsforlobPeriodValid": false,
    "shortName": "KEN nr 26300 af 10/12/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Det lokale nævn inddrager en sendetilladelse med den begrundelse at  \r\n\r\n radioen ikke udøver selvstændig programvirksomhed. </I> </P>  \r\n\r\n<P> <I>Udvalget fandt ikke at kunne kritisere det af nævnet på det oplyste  \r\n\r\n grundlag efterfølgende udøvede skøn, hvorefter der af klageren er etableret  \r\n\r\n et sådant samarbejdsforhold med en anden station, at kravet om selvstændig  \r\n\r\n programvirksomhed er tilsidesat. Endvidere findes der på baggrund af det af  \r\n\r\n nævnet oplyste om de øvrige tilladelseshaveres samarbejde ikke grundlag for  \r\n\r\n at antage, at klageren har været udsat for ugrundet forskelsbehandling. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Inddragelse af tilladelse til lokal  \r\n\r\n radiovirksomhed </H1>  \r\n\r\n<P></P>  \r\n\r\n<P>Udvalget har på sit møde den 10. december 1991 behandlet en klage af 15.  \r\n\r\n oktober 1991 fra Hvidovre Frekvensen, Hvidovre, over en afgørelse om  \r\n\r\n inddragelse af sendetilladelse til lokal radiovirksomhed. Afgørelsen er  \r\n\r\n truffet af Hvidovre Kommunes Lokalradionævn og meddelt i brev af 9. oktober  \r\n\r\n 1991. </P>  \r\n\r\n<P>Udvalget vedr. Lokal Radio og TV har behandlet sagen på grundlag af  \r\n\r\n følgende oplysninger: </P>  \r\n\r\n<P>I brev fra Hvidovre Lokalradionævn af 9. oktober 1991 begrunder nævnet  \r\n\r\n afgørelsen med, at nævnet har konstateret, at Hvidovre Frekvensen ikke udøver  \r\n\r\n selvstændig programvirksomhed. </P>  \r\n\r\n<P>I brev af 15. oktober 1991 klages over afgørelsen. Det anføres, at  \r\n\r\n forudsætningerne for nævnets udstedelse af programtilladelse kun var betinget  \r\n\r\n af, at Hvidovre Frekvensen ikke havde søgt i en anden kommune. Hvad angår  \r\n\r\n radioens samarbejde med Airport FM, Amager, fremføres det, at dette  \r\n\r\n samarbejde ingen indflydelse har på spørgsmålet om, hvorvidt radioen udøver  \r\n\r\n selvstændig programvirksomhed, dels fordi Airport FM ikke har sendetilladelse  \r\n\r\n i nævnets område, og dels fordi samarbejdsforholdet med nævnte station drejer  \r\n\r\n sig om fælles benyttelse af studiefaciliteter til lydproduktion og  \r\n\r\n programafvikling, samt til fælles salgsarbejde vedr. salg af reklame. Man har  \r\n\r\n regelmæssigt benyttet sig af Airport FM's studieværter. Der henvises til, at  \r\n\r\n lignende samarbejde også praktiseres blandt andre sendetilladelsesindehavere  \r\n\r\n i nævnets område. Samarbejdet med Airport FM om salg af reklametid har været  \r\n\r\n nødvendigt, fordi det har vist sig at være uøkonomisk at drive et  \r\n\r\n selvstændigt salgskontor for reklamer. Dette har forbindelse med, at radioen  \r\n\r\n ikke kunne få tildelt sammenhængende sendetid om eftermiddagen og dermed har  \r\n\r\n mistet et indtægtsgrundlag. </P>  \r\n\r\n<P>I nævnets udtalelse af 6. november 1991 fremføres det, at nævnet i  \r\n\r\n forbindelse med ansøgningsrunden i efteråret 1990 havde møde med ansøgerne  \r\n\r\n bag Hvidovre Frekvensen. Forespurgt om, hvorvidt ansøgerne havde noget  \r\n\r\n samarbejdsforhold med andre radioer, svarede Hvidovre Frekvensen, at radioen  \r\n\r\n var selvstændig og ikke havde planer om samarbejde med andre lokalradioer. Da  \r\n\r\n nævnet efterfølgende konstaterede, at ansøger havde givet urigtige  \r\n\r\n oplysninger m.h.t. spørgsmålet om samarbejde med andre radioer, vedtog man at  \r\n\r\n inddrage radioens sendetilladelse. Nævnet har ved sin afgørelse lagt vægt på,  \r\n\r\n at det af lokalpressen fremgår, at Airport FM, Amager, kan aflyttes på 95,2  \r\n\r\n MHz, og at der er tydeligt personsammenfald mellem de to stationer, idet et  \r\n\r\n bestyrelsesmedlem på Hvidovre Frekvensen samtidig er stationsleder på Airport  \r\n\r\n FM, samt at formanden for Hvidovre Frekvensens bestyrelse også optræder som  \r\n\r\n studievært på Airport FM, at Hvidovre Frekvensens medarbejdere identificerer  \r\n\r\n programmerne i Airport FM's navn. Endvidere har nævnet hæftet sig ved, at  \r\n\r\n radioens reklameudsendelser primært er fra Amager-området. Endelig redegør  \r\n\r\n nævnet, i anledning af Hvidovre Frekvensens udtalelse om, at stationen ikke  \r\n\r\n er den eneste, som har samarbejde med andre lokalradiostationer i nævnets  \r\n\r\n område, for de andre radioers praktiske samarbejde, der ikke har nogen  \r\n\r\n indflydelse på radioernes selvstændige udsendelsesprofil. Der er med nævnets  \r\n\r\n udtalelse sendt en særudtalelse af nævnsmedlem Tom Behnke, der uden nærmere  \r\n\r\n begrundelse tager afstand fra nævnsudtalelsen. </P>  \r\n\r\n<P>I klagers kommentar til nævnets udtalelse af 6. november 1991, dateret 13.  \r\n\r\n oktober 1991 og modtaget af udvalget den 15. november 1991 afviser klageren,  \r\n\r\n at nævnet forud for behandlingen af ansøgningen havde spurgt om eventuelt  \r\n\r\n samarbejde med andre radioer. Desuden afviser radioen at have ført nævnet bag  \r\n\r\n lyset, idet nævnet efterfølgende blev underrettet om radioens samarbejde med  \r\n\r\n Airport FM. Vedrørende de af nævnet omtalte personsammenfald, finder radioen  \r\n\r\n det ikke forkert, at en af radioens bestyrelsesmedlemmer er ansat på en anden  \r\n\r\n radio. Hvad angår bestyrelsesformandens arbejde som studievært på Airport FM,  \r\n\r\n mener radioen, at det må være et internt anliggende, så længe studieværten  \r\n\r\n ikke forveksler de to arbejdsopgaver. Endvidere mener radioen ikke, at det er  \r\n\r\n ulovligt i tilknytning til udsendelserne at oplyse om sit samarbejde med en  \r\n\r\n anden radio samt udsende reklamer for forretninger beliggende i et andet  \r\n\r\n nævnsområde. </P>  \r\n\r\n<P>Udvalget vedr. Lokal Radio og TV skal herefter udtale: </P>  \r\n\r\n<P>Det påhviler det lokale nævn at påse, at en tilladelseshaver udøver  \r\n\r\n selvstændig programvirksomhed. Det er derfor sagligt begrundet, når nævnet på  \r\n\r\n et tidspunkt har søgt oplyst, om ansøgeren ville indgå i noget  \r\n\r\n samarbejdsforhold med en anden station, uanset om denne måtte være  \r\n\r\n hjemmehørende i et andet nævnsområde. Udvalget finder ikke at kunne kritisere  \r\n\r\n det af nævnet på det oplyste grundlag efterfølgende udøvede skøn, hvorefter  \r\n\r\n der af klageren er etableret et sådant samarbejdsforhold med en anden  \r\n\r\n station, at kravet om selvstændig programvirksomhed er tilsidesat. Efter det  \r\n\r\n af nævnet oplyste om de øvrige tilladelseshaveres samarbejde findes der  \r\n\r\n endvidere ikke grundlag for at antage, at klageren har været udsat for en  \r\n\r\n ugrundet forskelsbehandling. </P>  \r\n\r\n<P>Udvalget træffer i overenstemmelse hermed følgende afgørelse: </P>  \r\n\r\n<P>Der kan ikke gives klageren medhold. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19912630025"
        },
        {
            "displayName": "Entydig dokumentidentifikation",
            "displayValue": "CA000299"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "26300"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "10/12/1991"
        },
        {
            "displayName": "Administrerende myndighed",
            "displayValue": "Udvalget vedr Lokal Radio og TV"
        },
        {
            "displayName": "Ressortministeriets journalnummer",
            "displayValue": "91.6125-12"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}