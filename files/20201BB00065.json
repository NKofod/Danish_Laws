{
    "id": 217078,
    "title": "Forslag til folketingsbeslutning om at medregne fuldtidsstudium ved opgørelse af beskæftigelseskravet for tidsubegrænset ophold",
    "documentTypeId": "480",
    "isSagsforlobPeriodValid": true,
    "shortName": "2020/1 BSF 65",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 30. oktober 2020 af Samira Nawa (RV), Anne Sophie Callesen (RV), Sofie Carsten Nielsen (RV) og Andreas Steenberg (RV)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at medregne fuldtidsstudium ved opgørelse af beskæftigelseskravet for tidsubegrænset ophold</p>\r\n<p class=\"Tekst1Sp\">Folketinget pålægger regeringen at fremsætte lovforslag om at ændre beskæftigelseskravet for tidsubegrænset opholdstilladelse, så fuldtidsstudie sidestilles med fuldtidsarbejde ved beregning af krav om beskæftigelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Beslutningsforslaget er en redigeret genfremsættelse af beslutningsforslag nr. B 107, folketingsåret 2019-20. Der henvises til www.folketingstidende.dk, Folketingstidende 2019-20, tillæg A, B 107 som fremsat.</p>\r\n<p class=\"NormalInd\">\r\n</p>\r\n<p class=\"NormalInd\">Med beslutningsforslaget ønsker forslagsstillerne at ændre reglerne for tidsubegrænset opholdstilladelse, så fuldtidsstudie tæller med i opgørelsen af beskæftigelseskravet, både i forhold til de grundlæggende og de supplerende betingelser. Den nye ændring af reglerne vil således genetablere tilstanden, fra før man med lov nr. 102 af 3. februar 2016 (lov om ændring af udlændingeloven) skærpede reglerne for tidsubegrænset opholdstilladelse (lovforslag nr. L 87, folketingsåret 2015-16).</p>\r\n<p class=\"NormalInd\">\r\n</p>\r\n<p class=\"NormalInd\">Skærpelsen af udlændingeloven har medført, at fuldtidsstudier ikke længere indgår i beregningen af fuldtidsbeskæftigelse. At uddannelse ikke indgår i beskæftigelseskravet, har afgørende konsekvenser for ansøgeren, fordi beskæftigelse er omdrejningspunktet for at få tidsubegrænset opholdstilladelse. Det er efter gældende regler et krav, at udlændingen på tidspunktet for afgørelsen er i beskæftigelse mindst 15 timer ugentligt, og at udlændingen har været i ordinær fuldtidsbeskæftigelse eller udøvet selvstændig erhvervsvirksomhed i mindst 3 år og 6 måneder inden for de sidste 4 år. Derudover opfyldes én af de supplerende betingelser, hvoraf mindst to af fire betingelser skal være opfyldt, ved mindst 4 års fuldtidsbeskæftigelse inden for de seneste 4 år og 6 måneder. Det er forslagsstillernes opfattelse, at de nuværende beskæftigelseskrav har utilsigtede konsekvenser, da reglerne fastholder udlændinge i et ufaglært arbejde i stedet for at tage en uddannelse.</p>\r\n<p class=\"NormalInd\">\r\n</p>\r\n<p class=\"NormalInd\">Med de nuværende regler, hvor alene beskæftigelse og ikke uddannelse har betydning for muligheden for at opnå en permanent opholdstilladelse, fjerner man incitamentet til at dygtiggøre sig. Man opfordrer dermed udlændinge til at fravælge uddannelse til fordel for et ufaglært arbejde. Det er forslagsstillernes opfattelse, at uddannelse bidrager positivt til integrationen i det danske samfund, og samtidig udgør uddannelse et godt grundlag for egen forsørgelse, hvis man vender tilbage til oprindelseslandet.</p>\r\n<p class=\"NormalInd\">\r\n</p>\r\n<p class=\"NormalInd\">Dette understreges i et debatindlæg i Information, hvor studerende Mohamad Alnabhan beskriver det som urealistisk for studerende at opnå permanent opholdstilladelse i Danmark. For at leve op til beskæftigelseskravet skal man arbejde 30 timer om ugen ved siden af et fuldtidsstudie på 40 timer. Det er ikke foreneligt med et aktivt fuldtidsstudium. De gældende regler og krav overser, at uddannelse netop er en måde at integrere sig i samfundet på. Mohamad skriver, at »hvis man er gymnasieelev, har læst hele Danmarks historie, om hvordan kvinderne fik stemmeret, og hvordan Danmark har udviklet sig til et demokrati. Eller hvis man er universitetsstuderende, som tilegner sig den nødvendige viden inden for statskundskab, medicin, jura, eller hvad det nu er, så er man utvivlsomt integreret. Så er man én, der gerne vil Danmark og integrationen«. De studerende har jo netop taget Danmark til sig og integrerer sig (»Kære Tesfaye: Lad os studerende få permanent ophold uden at arbejde 30 timer ved siden af studiet«, Information, den 31. juli 2019).</p>\r\n<p class=\"NormalInd\">\r\n</p>\r\n<p class=\"NormalInd\">Det er i fælles interesse for Danmark og for de studerende, at de får mulighed for at bidrage til samfundet med de kompetencer og den viden, de tilegner sig, og gør deres evner gældende i Danmark efter endt uddannelse. Det er derfor forslagsstillernes klare holdning, at uddannelse skal tælle med i opgørelsen over beskæftigelseskravet.</p>\r\n<p class=\"NormalInd\">\r\n</p>\r\n<p class=\"NormalInd\">Under forhandlingerne om L 154 den 23. marts 2017 påpegede Socialdemokratiets ordfører, Mattias Tesfaye, paradokset i at undlade at tælle uddannelse med i opgørelse af beskæftigelseskravet: »Vi har brug for, at de her udlændinge kommer ud på det danske arbejdsmarked og bliver chauffører, SOSU-hjælpere, butiksassistenter og landbrugsmedarbejdere. Men vi er nu endt i en situation, hvor udlændinge, der arbejder som ufaglærte på et plejehjem, ikke kan underskrive uddannelsesaftale med kommunen. Den syriske flygtning, der har fået arbejde hos ISS, kan heller ikke tage en uddannelse som serviceassistent uden at ødelægge sine muligheder for at kunne blive i Danmark, selv om man fortsat arbejder 37 timer om ugen, selv om man arbejder til overenskomstmæssig løn, og selv om der absolut ikke udbetales nogen offentlige løntilskud eller støttekroner« (1. behandling af L 154, den 23. marts 2017, Folketingstidende 2016-17, tillæg F, møde 72, kl. 11:32-11:35).</p>\r\n<p class=\"NormalInd\">\r\n</p>\r\n<p class=\"NormalInd\">Den nuværende udlændinge- og integrationsminister påpegede udfordringen med at flytte sig fra ufaglært arbejde til faglært. Men paradokset ender ikke her. Det er ikke i Danmarks og udlændingenes interesse, at deres potentiale og kompetencer ikke udnyttes gennem uddannelse, også længerevarende uddannelse. Argumentationen for at ændre beskæftigelseskravet for tidsubegrænset opholdstilladelse er klar. Uddannelse bør fremover indgå på lige fod med fuldtidsarbejde i beregningen af retten til permanent opholdstilladelse.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Samira Nawa</span> (RV):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at medregne fuldtidsstudium ved opgørelse af beskæftigelseskravet for tidsubegrænset ophold.</p>\r\n<p class=\"ForslagsNummer\">(Beslutningsforslag nr. B 65)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2020/1 BF 65",
            "stateLabel": "Forkastet",
            "references": [
                {
                    "shortName": "2020/1 BSF 65",
                    "title": "Forslag til folketingsbeslutning om at medregne fuldtidsstudium ved opgørelse af beskæftigelseskravet for tidsubegrænset ophold",
                    "presentationName": "Beslutningsforslag som fremsat",
                    "documentTypeId": 480,
                    "documentId": 217078,
                    "eliUri": "/eli/ft/20201BB00065",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20201/beslutningsforslag/b65/index.htm"
                },
                {
                    "shortName": "2020/1 BTB 65",
                    "title": "Betænkning over Forslag til folketingsbeslutning om at medregne fuldtidsstudium ved opgørelse af beskæftigelseskravet for tidsubegrænset ophold",
                    "presentationName": "Betænkning over beslutningsforslag",
                    "documentTypeId": 500,
                    "documentId": 219477,
                    "eliUri": "/eli/ft/20201DB00597",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "31/10/2020"
        },
        {
            "displayName": "Accession",
            "displayValue": "20201BB00065"
        },
        {
            "displayName": "Entydig dokumentidentifikation",
            "displayValue": "AX025076"
        },
        {
            "displayName": "Dato for førstegangsindlæggelse",
            "displayValue": "31/10/2020"
        },
        {
            "displayName": "Dato for indlæggelse",
            "displayValue": "31/10/2020"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "65"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}