{
    "id": 106213,
    "title": "1986 BSF 100   FORSLAG TIL FOLKETINGSBESLUTNING OM INDFØRELSE AF INDIVIDUALPRINCIPPET PÅ   DET FAMILIE- OG SOCIALPOLITISKE OMRÅDE ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 100",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 100 </P>  \r\n\r\n<P></P>  \r\n\r\n<P>Forslag til folketingsbeslutning om indførelse af individualprincippet på  \r\n\r\n det familie- og socialpolitiske område </P>  \r\n\r\n<P></P>  \r\n\r\n<P>Fremsat af Aase Olesen (RV) Lone Dybkjær (RV) Dagmar Mørk Jensen (RV)  \r\n\r\n Niels Helveg Petersen (RV) </P>  \r\n\r\n<P></P>  \r\n\r\n<P>den 22. januar 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til: </P>  \r\n\r\n<P>1. At udarbejde en plan over en gradvis, men målrettet gennemførelse </P>  \r\n\r\n<P>af regler om ægtefællers og samlevendes selvstændighed og </P>  \r\n\r\n<P>ligestilling (individualprincippet) i sociallovgivningen og på </P>  \r\n\r\n<P>alle andre lovgivningsområder på grundlag af den nu afgivne </P>  \r\n\r\n<P>betænkning nr. 1087 fra Socialministeriets udvalg vedrørende </P>  \r\n\r\n<P>ligebehandling mellem samliv med og uden ægteskab </P>  \r\n\r\n<P>(&#187;Trierudvalget&#171;). </P>  \r\n\r\n<P>2. At sikre gennemført en løbende, automatisk regelsanering ved i alt </P>  \r\n\r\n<P>fremtidigt lovgivningsarbejde, der berører familiens forhold, at </P>  \r\n\r\n<P>indføre individualprincippet og i de tilfælde, hvor det fraviges, </P>  \r\n\r\n<P>da nøje at begrunde hvorfor. </P>  \r\n\r\n<P>Oprindeligt fremsat beslutningsforslag </P>  \r\n\r\n<P>Blad nr 475 </P>  \r\n\r\n<P>Folketinget opfordrer regeringen til: </P>  \r\n\r\n<P>1. At udarbejde en plan over en gradvis, men målrettet gennemførelse </P>  \r\n\r\n<P>af regler om ægtefællers og samlevendes selvstændighed og </P>  \r\n\r\n<P>ligestilling (individualprincippet) i sociallovgivningen og på </P>  \r\n\r\n<P>alle andre lovgivningsområder på grundlag af den nu afgivne </P>  \r\n\r\n<P>betænkning nr. 1087 fra Socialministeriets udvalg vedrørende </P>  \r\n\r\n<P>ligebehandling mellem samliv med og uden ægteskab </P>  \r\n\r\n<P>(&#187;Trierudvalget&#171;). </P>  \r\n\r\n<P>2. At sikre gennemført en løbende, automatisk regelsanering ved i alt </P>  \r\n\r\n<P>fremtidigt lovgivningsarbejde, der berører familiens forhold, at </P>  \r\n\r\n<P>indføre individualprincippet og i de tilfælde, hvor det fraviges, </P>  \r\n\r\n<P>da nøje at begrunde hvorfor. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Forslaget er en videreførelse af det forslag til folketingsbeslutning </P>  \r\n\r\n<P>om løbende regelsanering på det familie- og socialpolitiske </P>  \r\n\r\n<P>område, som blev fremsat den 9. december 1983 og genfremsat den </P>  \r\n\r\n<P>16. marts 1984 som B 66, jf. Folketingstidende 1983-84, 2. </P>  \r\n\r\n<P>samling, forhandlingerne sp. 4261 og tillæg A sp. 3181. Under 1. </P>  \r\n\r\n<P>behandling 11. april 1984 var der i forskellig form bred </P>  \r\n\r\n<P>tilslutning til forslagets hovedtanke: At ægteskabslovgivningens </P>  \r\n\r\n<P>grundprincipper om selvstændighed og ligestilling så vidt muligt </P>  \r\n\r\n<P>også bør følges i anden lovgivning. </P>  \r\n\r\n<P>Socialministeren støttede udtrykkeligt individualprincippet. Der var </P>  \r\n\r\n<P>også sympati for beslutningsforslagets andet punkt, hvorefter der </P>  \r\n\r\n<P>skulle udarbejdes forslag til mere ensartede husstandsbegreber </P>  \r\n\r\n<P>inden for sociallovgivningen og alle øvrige lovgivningsområder med </P>  \r\n\r\n<P>henblik på over en årrække at kunne indføre mere konsekvente og </P>  \r\n\r\n<P>forståelige lovregler på det socialpolitiske og familiepolitiske </P>  \r\n\r\n<P>område. Både socialministeren og flere ordførere tilkendegav </P>  \r\n\r\n<P>imidlertid, at disse spørgsmål burde afvente Trierudvalgets </P>  \r\n\r\n<P>arbejde. Dette arbejde er nu afsluttet med en betænkning, der er </P>  \r\n\r\n<P>et velegnet grundlag for det videre arbejde, idet der omhyggeligt </P>  \r\n\r\n<P>redegøres for individualprincippet og dets modsætning, </P>  \r\n\r\n<P>husstandsprincippet, ikke alene inden for sociallovgivningen, men </P>  \r\n\r\n<P>også inden for en lang række andre lovområder. Der er også fyldige </P>  \r\n\r\n<P>oplysninger om de økonomiske konsekvenser. Endelig er der givet et </P>  \r\n\r\n<P>yderst værdifuldt oplæg til prioritering, hvis </P>  \r\n\r\n<P>individualprincippet ønskes gennemført. Forslagsstillerne er af </P>  \r\n\r\n<P>den opfattelse, at det af Trierudvalget fremlagte materiale kun </P>  \r\n\r\n<P>yderligere underbygger, at det politiske mål bør være en </P>  \r\n\r\n<P>fuldstændig gennemførelse af individualprincippet. </P>  \r\n\r\n<P>Allerede af økonomiske grunde ville en hurtig reform af reglerne være </P>  \r\n\r\n<P>udelukket. Trierudvalgets betænkning har imidlertid fremlagt det </P>  \r\n\r\n<P>fornødne materiale til, at Folketinget nu kan tage stilling til, </P>  \r\n\r\n<P>hvorledes man vil prioritere ændringen af de enkelte regelsæt, </P>  \r\n\r\n<P>inkl. vurdere finansieringsmulighederne. </P>  \r\n\r\n<P>Forslagsstillerne mener, at problemkomplekset er af så stor </P>  \r\n\r\n<P>betydning, at der hurtigst muligt bør tages stilling til </P>  \r\n\r\n<P>prioriteringen og udarbejdes en tidsplan. </P>  \r\n\r\n<P>Under behandlingen af det i 1984 fremsatte forslag om regelsanering i </P>  \r\n\r\n<P>familie- og socialpolitikken udtalte socialministeren, at der </P>  \r\n\r\n<P>allerede til en vis grad finder en løbende sanering sted, således </P>  \r\n\r\n<P>at forsørger- og husstandsbegreberne nøje overvejes i forbindelse </P>  \r\n\r\n<P>med en ny lovgivning. Erfaringerne fra lovgivningsarbejdet siden </P>  \r\n\r\n<P>da er dog, at disse overvejelser vedrørende ofte meget indviklede </P>  \r\n\r\n<P>lovområder kun gengives meget sparsomt i lovforslagenes </P>  \r\n\r\n<P>bemærkninger med den deraf følgende risiko for, at problemerne </P>  \r\n\r\n<P>overses (jf. de netop vedtagne ændringer i bistandslovens </P>  \r\n\r\n<P>kontanthjælpsafsnit). Ikke mindst når regeringen ændrer </P>  \r\n\r\n<P>administrativ praksis (som f.eks. gennem cirkulæret af 2. december </P>  \r\n\r\n<P>1986 vedrørende arveafgift for samlevende personer), forsømmes en </P>  \r\n\r\n<P>vurdering af de overordnede familiepolitiske konsekvenser. Derfor </P>  \r\n\r\n<P>vil det formentlig være mest hensigtsmæssigt, om der ved cirkulære </P>  \r\n\r\n<P>blev indskærpet, at det er et ubetinget krav til fremtidig </P>  \r\n\r\n<P>lovgivning og ændringer af cirkulærer, at man i alle tilfælde, </P>  \r\n\r\n<P>hvor ægteskabslovgivningens grundprincipper ønskes fraveget, i </P>  \r\n\r\n<P>bemærkningerne til lovforslaget udtrykkeligt begrunder, hvorfor en </P>  \r\n\r\n<P>sådan afvigelse findes nødvendig. Der henvises herved til s. 128 i </P>  \r\n\r\n<P>betænkning nr. 9 fra ægteskabsudvalget af 1969, 989/1983, hvoraf </P>  \r\n\r\n<P>det fremgår, at udvalget tillægger denne lovgivningsteknik den </P>  \r\n\r\n<P>allerstørste vægt. </P>  \r\n\r\n<P>I betragtning af den positive modtagelse, som det tidligere nævnte </P>  \r\n\r\n<P>beslutningsforslag (B 66 i 1984) fik ved 1. behandling, kunne det </P>  \r\n\r\n<P>have syntes naturligt alene at have fremkaldt en </P>  \r\n\r\n<P>forespørgselsdebat med vedtagelse af en dagsorden på baggrund af </P>  \r\n\r\n<P>betænkning nr. 1087. </P>  \r\n\r\n<P>Når forslagsstillerne i stedet har valgt at fremsætte et forslag til </P>  \r\n\r\n<P>folketingsbeslutning, skyldes det ønsket om, at denne sag </P>  \r\n\r\n<P>undergives en grundig udvalgsbehandling, før et folketingsflertal </P>  \r\n\r\n<P>beslutter sig. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00100"
        },
        {
            "displayName": "Entydig dokumentidentifikation",
            "displayValue": "CL005037"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "100"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}