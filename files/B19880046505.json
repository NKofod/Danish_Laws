{
    "id": 41534,
    "title": "Bekendtgørelse om statsgaranti for terminshenstand for jordbrugere ",
    "documentTypeId": "60",
    "isSagsforlobPeriodValid": false,
    "shortName": "BEK nr 465 af 03/08/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om statsgaranti for  \r\n\r\n terminshenstand for jordbrugere </H1>  \r\n\r\n<P></P>  \r\n\r\n<BR>  \r\n\r\n<P>I medfør af lov om realkreditinstitutter, jf. lovbekendtgørelse nr. 547 af  \r\n\r\n 14. august 1986 med senere ændringer, § 28 c som affattet ved lov nr. 374 af  \r\n\r\n 6. juli 1988, fastsættes: </P>  \r\n\r\n<P> <I>Garantiordningen</I>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Boligministeren kan på statskassens vegne yde  \r\n\r\n realkreditinstitutterne og Dansk Landbrugs Realkreditfond, herefter benævnt  \r\n\r\n instituttet, garanti for skyldige terminsydelser i landbrugsejendomme m.v.,  \r\n\r\n for hvilke institutterne mister fortrinsretten i henhold til  \r\n\r\n tinglysningslovens § 40 som følge af, at instituttet bevilger henstand efter  \r\n\r\n bestemmelserne i denne bekendtgørelse. </P>  \r\n\r\n<P CLASS=STK> <I>Stk. 2. </I> Garanti kan ydes for henstand med  \r\n\r\n terminsydelser, der er forfaldet til betaling inden 1. maj 1988. Tilsagn om  \r\n\r\n garanti kan ydes inden for en samlet ramme på 80 mio. kr. </P>  \r\n\r\n<P CLASS=STK> <I>Stk. 3. </I> Kongeriget Danmarks Hypotekbank og  \r\n\r\n Finansforvaltning varetager administrationen af garantiordningen. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Garantien for terminshenstand udgør 80 pct. af  \r\n\r\n det tab, som instituttet konstaterer. Garantien udgør dog maksimalt 80 pct.  \r\n\r\n af den skyldige terminsydelse inkl. morarenter tilskrevet inden udgangen af  \r\n\r\n juni måned 1989. Hvis tvangsauktion skal afholdes, omfatter garantien  \r\n\r\n yderligere tilskrevne morarenter indtil tvangsauktionens afslutning. </P>  \r\n\r\n<P CLASS=STK> <I>Stk. 2. </I> Garanti meddeles af Hypotekbanken på grundlag  \r\n\r\n af indberetning fra instituttet. Hypotekbanken kan bestemme, at garantien  \r\n\r\n gives for terminsrestancer i takt med fortrinsrettens fortabelse efter  \r\n\r\n tinglysningslovens § 40. </P>  \r\n\r\n<P> <I>Bevilling af terminshenstand</I>  </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Afgørelse om bevilling af terminshenstand  \r\n\r\n træffes af instituttet. </P>  \r\n\r\n<P CLASS=STK> <I>Stk. 2. </I> Bevilling er betinget af, at jordbrugeren må  \r\n\r\n antages at opfylde betingelserne for at opnå refinansiering, jf. § 2 i lov  \r\n\r\n nr. 372 af 6. juli 1988 om refinansiering af realkreditlån m.v. i  \r\n\r\n landbrugsejendomme, herunder at det forventes, at den pågældende vil have  \r\n\r\n økonomisk balance i bedriften efter refinansiering. Endvidere skal  \r\n\r\n betingelsen i § 7, stk. 1, være opfyldt. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Ansøgning om henstand for en termin stiles til  \r\n\r\n det institut, der har ydet det lån, som terminsydelsen vedrører. Ansøges der  \r\n\r\n om henstand med terminsydelser til flere institutter, stiles ansøgningen til  \r\n\r\n instituttet med den ældste restance. Har flere institutter herefter restancer  \r\n\r\n vedrørende samme termin, stiles ansøgningen til instituttet med den største  \r\n\r\n restance. </P>  \r\n\r\n<P CLASS=STK> <I>Stk. 2. </I> Ansøgningen skal være indgivet til instituttet  \r\n\r\n inden 10 måneder efter forfaldsdagen. For restancer, der vedrører  \r\n\r\n oktober-termin 1987 og tidligere terminer, skal ansøgning dog være indgivet  \r\n\r\n senest den 10. september 1988. </P>  \r\n\r\n<P CLASS=STK> <I>Stk. 3. </I> Ansøgning indgives gennem ansøgerens  \r\n\r\n pengeinstitut på et særligt af Boligstyrelsen udarbejdet ansøgningsskema.  \r\n\r\n Pengeinstituttet sender kopi af ansøgningen til andre institutter med lån i  \r\n\r\n ejendommen. </P>  \r\n\r\n<P CLASS=STK> <I>Stk. 4. </I> I tilfælde, hvor en gældssanering skønnes  \r\n\r\n nødvendig for at opnå økonomisk balance i bedriften efter refinansiering,  \r\n\r\n skal ansøgningen vedlægges en redegørelse, der angiver den forventede  \r\n\r\n rentevirkning af gældssaneringsordningen, og som gør det sandsynligt, at det  \r\n\r\n forventede driftsresultat kan opnås. </P>  \r\n\r\n<P CLASS=STK> <I>Stk. 5. </I> Ansøgningen skal attesteres af en  \r\n\r\n økonomikonsulent under den landøkonomiske konsulentvirksomhed eller en  \r\n\r\n statsautoriseret eller registreret revisor og tiltrædes af ansøgerens  \r\n\r\n pengeinstitut. </P>  \r\n\r\n<P CLASS=STK> <I>Stk. 6. </I> Udgifter forbundet med vurdering af ejendommen  \r\n\r\n og med ansøgningsskemaets udfyldelse og attestation efter stk. 5 afholdes af  \r\n\r\n ansøger. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Instituttet træffer beslutning om  \r\n\r\n terminshenstand, når det har konstateret, at ansøgningen er attesteret efter  \r\n\r\n § 4, stk. 5, og kan danne grundlag for instituttets afgørelse. Bevilling kan  \r\n\r\n kun meddeles, hvis alle institutter med lån i ejendommen er enige herom. </P>  \r\n\r\n<P CLASS=STK> <I>Stk. 2. </I> Som led i behandlingen af sagen foretager  \r\n\r\n instituttet besigtigelse af ejendommen, dersom det skønnes påkrævet til  \r\n\r\n bedømmelse af de aktuelle værdier og ejendommens drift. </P>  \r\n\r\n<P CLASS=STK> <I>Stk. 3. </I> I de i § 4, stk. 4, nævnte tilfælde kan  \r\n\r\n bevilling af terminshenstand kun meddeles, hvis det er godtgjort, at  \r\n\r\n efterstående panthavere og udlægshavere tiltræder, at de statsgaranterede  \r\n\r\n ydelser behandles, som om fortrinsretten efter tinglysningslovens § 40 er  \r\n\r\n bevaret. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Instituttets afgørelse om terminshenstand  \r\n\r\n meddeles til Hypotekbanken, ansøgeren, pengeinstituttet og andre institutter  \r\n\r\n med lån i ejendommen. Ved beslutning om terminshenstand træffer instituttet  \r\n\r\n samtidig fornødne foranstaltninger til udsættelse af berammet tvangsauktion  \r\n\r\n og standser indledning af tvangsskridt. </P>  \r\n\r\n<P> <I>Betingelser vedrørende senere terminsydelser</I>  </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Det er en betingelse for bevilling af  \r\n\r\n terminshenstand med statsgaranti, at det dokumenteres over for instituttet,  \r\n\r\n at terminsydelser til institutter, der er forfaldne efter 1. maj 1988, er  \r\n\r\n betalt. Terminshenstand kan dog bevilges, uanset at juni termin 1988 ikke er  \r\n\r\n betalt, på betingelse af, at instituttet har sikkerhed for, at betaling sker  \r\n\r\n senest 30. september 1988. </P>  \r\n\r\n<P CLASS=STK> <I>Stk. 2. </I> Det er en betingelse for opretholdelse af  \r\n\r\n terminshenstanden, at kommende terminsydelser i ejendommen frem til  \r\n\r\n refinansieringstidspunktet betales, eller at der stilles sikkerhed for deres  \r\n\r\n betaling. </P>  \r\n\r\n<P> <I>Virkningen af bevilget terminshenstand med statsgaranti</I>  </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> For ejendomme med meddelt garanti for  \r\n\r\n terminshenstand må institutterne ikke afholde tvangsauktion, før det er  \r\n\r\n afgjort, om refinansiering kan opnås, jf. dog § 7, stk. 2. Afgørelse herom  \r\n\r\n skal være truffet inden 1. juli 1989. Fristen kan forlænges af Hypotekbanken.  \r\n\r\n</P>  \r\n\r\n<P CLASS=STK> <I>Stk. 2. </I> I sager, hvor refinansiering opgives eller ikke  \r\n\r\n opnås, skal tvangsauktion uanset stk. 1 fremmes snarest derefter, hvis tabet  \r\n\r\n herved skønnes at kunne begrænses. </P>  \r\n\r\n<P CLASS=STK> <I>Stk. 3. </I> Instituttet kan i ganske særlige tilfælde  \r\n\r\n uanset stk. 1 genoptage retsforfølgningen med henblik på afholdelse af  \r\n\r\n tvangsauktion over ejendommen, såfremt det skønnes nødvendigt for at begrænse  \r\n\r\n et tab. Hypotekbanken skal underrettes herom senest 2 uger efter, dette er  \r\n\r\n sket. Instituttet kan desuden i sådanne tilfælde foretage andre retslige  \r\n\r\n skridt, herunder tage ejendommen til brugeligt pant. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Hvis sagen slutter med refinansiering, skal der  \r\n\r\n i refinansieringsløsningen indgå betaling eller anden ordning vedrørende de  \r\n\r\n statsgaranterede terminsydelser m.v., herunder evt. akkord eller moratorium,  \r\n\r\n således at garantien kan frigives eller gøres gældende for et eventuelt tab.  \r\n\r\n</P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> I tilfælde, hvor den statsgaranterede  \r\n\r\n terminsydelse ikke betales eller ordnes i overensstemmelse med § 9, skal  \r\n\r\n instituttet inden udgangen af juni måned 1989 indlede eller genoptage  \r\n\r\n retsforfølgning med henblik på afholdelse af tvangsauktion. Sagen skal  \r\n\r\n derefter fremmes til endelig tvangsauktion på sædvanlig måde. Hvis dette ikke  \r\n\r\n sker, bortfalder garantien. Fristen kan forlænges af Hypotekbanken. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Instituttet giver snarest Hypotekbanken  \r\n\r\n underretning om afslutning af garantisager og deres resultat og afregner  \r\n\r\n garantien over for Hypotekbanken. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Instituttet er bemyndiget til at varetage  \r\n\r\n statskassens interesser som garant under tvangsauktion, således at der først  \r\n\r\n meddeles Hypotekbanken underretning, når tabet kan gøres op. Instituttet  \r\n\r\n træffer således efter sædvanlig bedømmelse af pantet afgørelse om, hvorvidt  \r\n\r\n den statsgaranterede fordring skal bydes ind helt eller delvis ved  \r\n\r\n tvangsauktionen, eller om garantien gøres gældende. </P>  \r\n\r\n<P CLASS=STK> <I>Stk. 2. </I> Hvis tab af fordringen på tvangsauktion ellers  \r\n\r\n skønnes uundgåelig, kan instituttet godkende frivillig overdragelse af  \r\n\r\n ejendommen til trediemand for en pris, der modsvarer værdien. Det er en  \r\n\r\n betingelse for frigivelse af pantet, at den hidtidige ejer afgiver  \r\n\r\n skylderklæring vedrørende den personlige fordring. </P>  \r\n\r\n<P CLASS=STK> <I>Stk. 3. </I> Dokumentation vedrørende gennemført salg, med  \r\n\r\n skylderklæring, indsendes til Hypotekbanken. Opgørelse og indberetning af tab  \r\n\r\n sker i øvrigt som efter tvangsauktion, med fornøden afvigelse. </P>  \r\n\r\n<P> <I>Ikrafttræden m.v.</I>  </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Hypotekbanken bemyndiges til at indgå aftale  \r\n\r\n med institutterne om garantiordningens nærmere udformning og afregning af  \r\n\r\n garantierne m.v. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Bekendtgørelsen træder i kraft den 8. august  \r\n\r\n 1988. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Boligstyrelsen, den 3. august 1988 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>LARS ØSTERGAARD </P>  \r\n\r\n<P CLASS=MINISTER ALIGN=RIGHT>/Lisbeth Darlov </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/08/1988"
        },
        {
            "displayName": "Accession",
            "displayValue": "B19880046505"
        },
        {
            "displayName": "Entydig dokumentidentifikation",
            "displayValue": "CM000021"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "18/10/2013"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "465"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "03/08/1988"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Boligstyrelsen, jf BEK nr 3 af 09/01/1984 § 6, nr 11"
        },
        {
            "displayName": "Ressortministeriets journalnummer",
            "displayValue": "Boligmin. B0 5.kt. 88-12.00-04"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}