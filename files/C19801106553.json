{
    "id": 59853,
    "title": "Retningslinier for eftersyn af brandfarlige bygninger m.v.(* 1) ",
    "documentTypeId": "930",
    "isSagsforlobPeriodValid": false,
    "shortName": "RTL nr 11065 af 01/02/1980",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Retningslinier for eftersyn af brandfarlige  \r\n\r\n bygninger m.v.(* 1) </H1>  \r\n\r\n<P></P>  \r\n\r\n<BR>  \r\n\r\n<P>1 GENERELT </P>  \r\n\r\n<P>1.1. Som grundlag anvendes de definitioner m.v., der er indeholdt i </P>  \r\n\r\n<UL CLASS=PLAIN-LIST>  \r\n\r\n<LI>a) anordning af 15. december 1920 om opbevaring af de i lov om  \r\n\r\n sprængstoffer af 7. april 1899, § 9, omhandlede krudtsorter og genstande,  \r\n\r\n jfr. bekendtgørelse af 13. april 1970 om ændring af anordning om opbevaring  \r\n\r\n af &#187;sortkrudt&#171; m.v., </LI>  \r\n\r\n<LI>b) bekendtgørelse nr. 305 af 30. september 1944 om opbevaring af  \r\n\r\n transportable beholdere med sammentrykkede, fordråbede eller under tryk  \r\n\r\n opløste luftarter, </LI>  \r\n\r\n<LI>c) kap. 6.15.1 i bygningsreglement 1977, </LI>  \r\n\r\n<LI>d) justitsministeriets bekendtgørelse nr. 29 af 21. januar 1977 om  \r\n\r\n brandværnsforanstaltninger i hoteller m.v., forsamlingslokaler, skoler,  \r\n\r\n daginstitutioner, butikker og selskabshuse, </LI>  \r\n\r\n<LI>e) justitsministeriets bekendtgørelse nr. 520 af 17. oktober 1978 om  \r\n\r\n F-gas (flaskegas) med tilhørende tekniske forskrifter af oktober 1978, </LI>  \r\n\r\n<LI>f) justitsministeriets bekendtgørelse nr. 521 af 17. oktober 1978 om  \r\n\r\n brandfarlige væsker med tilhørende tekniske forskrifter af oktober 1978,  \r\n\r\n</LI>  \r\n\r\n<LI>g) justitsministeriets bekendtgørelse nr. 522 af 17. oktober 1978 om  \r\n\r\n sprøjtemaling og lakering med brandfarlige væsker med tilhørende tekniske  \r\n\r\n forskrifter af oktober 1978, </LI>  \r\n\r\n<LI>h) justitsministeriets bekendtgørelse nr. 523 af 17. oktober 1978 om  \r\n\r\n træbearbejdning og træoplag med tilhørende tekniske forskrifter af oktober  \r\n\r\n 1978 og </LI>  \r\n\r\n<LI>i) &#187;Vejledende regler om brandmæssige forhold ved virksomheder og  \r\n\r\n oplag, der omfattes af bestemmelserne i brandlovens §§ 27 og 28&#171; af  \r\n\r\n oktober 1978. </LI>  \r\n\r\n</UL>  \r\n\r\n<P>1.2. I kommuner med brandkommission foretages eftersynet af  \r\n\r\n brandinspektøren eller af en anden kvalificeret person efter  \r\n\r\n brandkommissionens afgørelse. </P>  \r\n\r\n<P>I kommuner uden brandkommission foretages eftersynet af en kvalificeret  \r\n\r\n person efter politimesterens afgørelse. </P>  \r\n\r\n<P>1.3. Den person, der foretager eftersyn, skal være i besiddelse af behørig  \r\n\r\n legitimation, udstedt af brandkommissionen, henholdsvis politimesteren. </P>  \r\n\r\n<P>1.4. Eftersyn skal i almindelighed foretages uanmeldt og skal finde sted,  \r\n\r\n når de pågældende lokaliteter er i brug. </P>  \r\n\r\n<P>Det skal kontrolleres, </P>  \r\n\r\n<P>at der ikke er foretaget bygningsmæssige ændringer i strid med  \r\n\r\n brandlovgivningen og de brandmæssige bestemmelser i bygningsreglementet, </P>  \r\n\r\n<P>at brandfarlige oplag er indrettet i overensstemmelse med gældende  \r\n\r\n bestemmelser, </P>  \r\n\r\n<P>at porte og andre adgangsveje, som er nødvendige af hensyn til  \r\n\r\n brandvæsenets rednings- og slukningsarbejde, er passable, </P>  \r\n\r\n<P>at krævet vandforsyning (brandhaner, branddamme m.v.) er intakt og  \r\n\r\n tilgængelig for brandvæsenet, </P>  \r\n\r\n<P>at krævet brandslukningsmateriel er vedligeholdt og på plads samt tydeligt  \r\n\r\n afmærket ved skiltning, og </P>  \r\n\r\n<P>at de i øvrigt gældende driftsmæssige forskrifter og ordensregler er  \r\n\r\n overholdt. </P>  \r\n\r\n<P>1.5. Den tilsynsførende skal skriftligt underrette den ansvarlige leder af  \r\n\r\n vedkommende virksomhed eller institution m.v. om de eventuelle mangler, der  \r\n\r\n er konstateret ved eftersynet. </P>  \r\n\r\n<P>Hvis manglerne indebærer særlig risiko i tilfælde af brand, skal der  \r\n\r\n nedlægges forbud mod benyttelse af de lokaliteter, der berøres af manglerne,  \r\n\r\n indtil disse er afhjulpet, og dette er konstateret ved kontroleftersyn. </P>  \r\n\r\n<P>Hvis manglerne er af mindre betydning, fastsættes der en frist for  \r\n\r\n manglernes afhjælpning. </P>  \r\n\r\n<P>Undladelse af at efterkomme givne forbud og pålæg skal anmeldes til  \r\n\r\n politiet. </P>  \r\n\r\n<P>1.6. Kommunen anskaffer til den person, der foretager eftersyn, en  \r\n\r\n protokol eller et kartotek, hvori det for hver ejendom, som er omfattet af  \r\n\r\n nærværende retningslinier, skal fremgå, </P>  \r\n\r\n<P>hvornår der er foretaget eftersyn, </P>  \r\n\r\n<P>om der er konstateret mangler ved eftersynene, samt </P>  \r\n\r\n<P>hvilke forbud og pålæg, der er givet, og om disse er efterkommet. </P>  \r\n\r\n<P>1.7. Den person, der foretager eftersyn, skal mindst een gang om året  \r\n\r\n afgive indberetning til brandkommissionen ( i kommuner uden brandkommission  \r\n\r\n politimesteren) til kontrol af, at de påbudte eftersyn har fundet sted. </P>  \r\n\r\n<P>1.8. I afsnittene 2 -10 er angivet eftersynsterminer for de bygninger og  \r\n\r\n oplag m.v., som omfattes af bekendtgørelsens bestemmelser. Hvor terminerne er  \r\n\r\n fastsat til mere end 1 år, skal der dog altid - hvis der ved et eftersyn  \r\n\r\n konstateres en væsentlig mangel - foretages eftersyn det efterfølgende år  \r\n\r\n (udover det i punkt 1.5. nævnte kontroleftersyn). </P>  \r\n\r\n<PRE>  \r\n\r\n Eksempel - 3-årige eftersyn:  \r\n\r\n Eftersyn i 1980 = ingen væsentlig mangel - næste eftersyn i 1983.  \r\n\r\n Eftersyn i 1983 = væsentlig mangel - næste eftersyn i 1984.  \r\n\r\n Eftersyn i 1984 = ingen væsentlig mangel - næste eftersyn i 1987.  \r\n\r\n</PRE>  \r\n\r\n<P>2 FREDEDE BYGNINGER </P>  \r\n\r\n<P>2.1. Der skal foretages eftesyn mindst 1 gang hvert tredie år i fredede  \r\n\r\n bygninger, jfr. dog punkt 1.8. </P>  \r\n\r\n<P>2.2. Ud over det i punkt 1.4. nævnte skal det kontrolleres, </P>  \r\n\r\n<P>at trapper er passable og ryddelige, og </P>  \r\n\r\n<P>at kælder- og loftsrum m.v. ikke benyttes som oplagsrum for let  \r\n\r\n antændelige eller brændbare effekter i et sådant omfang, at påtale eller  \r\n\r\n eventuelt indberetning efter punkt 2.3. bør finde sted. </P>  \r\n\r\n<P>2.3. Ejeren og Fredningsstyrelsen, Amaliegade 13, 1256 København K, bør  \r\n\r\n underrettes om eventuelle særlige forhold ved bygningens indretning eller  \r\n\r\n benyttelse, der skønnes at kunne give anledning til alvorlige bygningsskader  \r\n\r\n i tilfælde af brand. </P>  \r\n\r\n<P>2.4. Kommunalbestyrelsen bør underrettes, såfremt det konstateres, at  \r\n\r\n brandsikringsforanstaltninger, der er gennemført i medfør af lov nr. 53 af  \r\n\r\n 25. februar 1976 om brandsikring af ældre beboelsesbygninger m.v., er  \r\n\r\n tilsidesat. </P>  \r\n\r\n<P>3 HOTELLER m.v. </P>  \r\n\r\n<P>3.1. Der skal foretages eftersyn mindst 1 gang om året i institutioner for  \r\n\r\n handicappede personer med mere end 10 sovepladser. </P>  \r\n\r\n<P>3.2. Der skal foretages eftersyn mindst 1 gang hvert tredie år i  \r\n\r\n spejderhytter med mere end 10 sovepladser, jfr. dog punkt 1.8. </P>  \r\n\r\n<P>3.3. I andre hoteller m.v. end de i punkterne 3.1 og 3.2 omhandlede skal  \r\n\r\n der foretages eftersyn mindst 1 gang </P>  \r\n\r\n<P>om året, når der er mere end 25 sovepladser, og </P>  \r\n\r\n<P>hvert andet år, når der er højst 25 sovepladser, jfr. dog punkt 1.8. </P>  \r\n\r\n<P>4 FORSAMLINGSLOKALER </P>  \r\n\r\n<P>4.1 Der skal foretages eftersyn mindst 1 gang hvert andet år i  \r\n\r\n forsamlingslokaler for mere end 150 personer, </P>  \r\n\r\n<P>når lokalet udelukkende benyttes med bænke eller stole, der er fastgjort  \r\n\r\n til gulvet (f.eks. kirke, teater eller biograf), eller </P>  \r\n\r\n<P>når lokalet udelukkende anvendes som kantine o.lign. for det ved den  \r\n\r\n pågældende virksomhed m.v. ansatte personale, </P>  \r\n\r\n<P>jfr. dog punkt 1.8. </P>  \r\n\r\n<P>4.2 Der skal foretages eftersyn mindst 1 gang om året i andre  \r\n\r\n forsamlingslokaler for mere end 150 personer end de i punkt 4.1 omhandlede.  \r\n\r\n</P>  \r\n\r\n<P>5 SKOLER </P>  \r\n\r\n<P>Der skal foretages eftersyn mindst 1 gang om året i undervisningsafsnit  \r\n\r\n for mere end 150 elever. </P>  \r\n\r\n<P>6 DAGINSTITUTIONER </P>  \r\n\r\n<P>Der skal foretages eftersyn mindst 1 gang om året i daginstitutioner med  \r\n\r\n mere end 25 sovepladser eller med opholdsrum for tilsammen mere end 150  \r\n\r\n personer. </P>  \r\n\r\n<P>7 BUTIKKER </P>  \r\n\r\n<P>7.1 Der skal foretages eftersyn mindst 1 gang </P>  \r\n\r\n<P>om året i butikker med et gulvareal på over 2.000 kvm og </P>  \r\n\r\n<P>hvert andet år i butikker med et gulvareal på over 600 kvm og indtil 2.000  \r\n\r\n kvm, jfr. dog punkt 1.8. </P>  \r\n\r\n<P>7.2 Vedrørende butikker, som forhandler patroner m.v., henvises til afsnit  \r\n\r\n 10. </P>  \r\n\r\n<P>8 STØRRE GARAGEANLÆG </P>  \r\n\r\n<P>Der skal foretages eftersyn mindst 1 gang hvert tredie år i garageanlæg  \r\n\r\n med et gulvareal på over 600 kvm, jfr. dog punkt 1.8. </P>  \r\n\r\n<P>9 BRANDFARLIGE VIRKSOMHEDER OG OPLAG </P>  \r\n\r\n<P>9.1 Virksomheder af kategori A og B. </P>  \r\n\r\n<P>9.1.1 Der skal foretages eftersyn mindst 1 gang </P>  \r\n\r\n<P>om året i virksomheder af kategori A, jfr. dog punkt 9.1.2, </P>  \r\n\r\n<P>hvert andet år i virksomheder af kategori B (herunder  \r\n\r\n træbearbejdningsvirksomheder) i bygning med mere end 1 etage eller 1-etages  \r\n\r\n bygning på over 600 kvm, jfr. dog punkterne 1.8 og 9.1.2. </P>  \r\n\r\n<P>9.1.2.Der skal foretages eftersyn mindst 1 gang </P>  \r\n\r\n<P>hvert andet år i virksomheder, der sprøjtemaler eller lakerer med  \r\n\r\n brandfarlige væsker med flammepunkt under 30 grader C, eller som foretager  \r\n\r\n varmsprøjtning eller varmlakering, og </P>  \r\n\r\n<P>hvert tredie år i virksomheder, som på anden måde foretager sprøjtemaling  \r\n\r\n eller lakering med brandfarlige væsker med flammepunkt under 55 grader C.  \r\n\r\n</P>  \r\n\r\n<P>9.2 F-gasoplag og -anlæg m.v. </P>  \r\n\r\n<P>9.2.1 Oplag og anlæg ved virksomheder af kategori A eller B er omfattet af  \r\n\r\n retningslinierne i punkt 9.1. </P>  \r\n\r\n<P>9.2.2 Der skal foretages eftersyn mindst 1 gang om året i fyldestationer.  \r\n\r\n</P>  \r\n\r\n<P>9.2.3 Der skal foretages eftersyn mindst 1 gang hvert femte år af andre  \r\n\r\n anlæg og oplag end de i punkterne 9.2.1 og 9.2.2 omhandlede, når  \r\n\r\n lagerafsnittet indeholder mere end 200 kg (flasker eller tanke, herunder  \r\n\r\n tankstationer), jfr. dog punkt 1.8. </P>  \r\n\r\n<P>9.3 Oplag af trykflasker. </P>  \r\n\r\n<P>9.3.1 Oplag af transportable beholdere med sammentrykkede, fordråbede  \r\n\r\n eller under tryk opløste luftarter (bortset fra F-gas) ved virksomheder af  \r\n\r\n kategori A eller B er omfattet af retningslinierne i punkt 9.1 </P>  \r\n\r\n<P>9.3.2 Der skal foretages eftersyn mindst 1 gang hvert femte år af andre  \r\n\r\n oplag af transportable beholdere med sammentrykkede, fordråbede eller under  \r\n\r\n tryk opløste luftarter (bortset fra F-gas) end de i punkt 9.3.1 omhandlede,  \r\n\r\n når det totale gasvolumen overstiger 60 kbm (kulsyre dog 150 kbm), jfr. dog  \r\n\r\n punkt 1.8. </P>  \r\n\r\n<P>9.4 Oplag af brandfarlige væsker. </P>  \r\n\r\n<P>9.4.1 Oplag (i emballage eller tanke) ved virksomheder af kategori A eller  \r\n\r\n B er omfattet af retningslinierne i punkt 9.1 </P>  \r\n\r\n<P>9.4.2 Der skal foretages eftersyn mindst 1 gang </P>  \r\n\r\n<P>om året af depottankanlæg og </P>  \r\n\r\n<P>hvert femte år af salgs- og forbrugstankanlæg samt andre anlæg (bortset  \r\n\r\n fra depottankanlæg og de i punkt 9.4.1 omhandlede tankanlæg) med  \r\n\r\n underjordiske tanke, jfr. dog punkt 1.8,når tankene indeholder væsker af  \r\n\r\n klasse I-1, I-2 eller II-1. </P>  \r\n\r\n<P>9.4.3 Der skal foretages eftersyn mindst 1 gang hvert tredie år af andre  \r\n\r\n oplag (i emballage eller tanke) end de i punkterne 9.4.1 og 9.4.2 omhandlede,  \r\n\r\n når oplaget overstiger 800 oplagsenheder og indeholder væsker af klasse I-1,  \r\n\r\n I-2 eller II-1. </P>  \r\n\r\n<P>9.5 Træoplag. </P>  \r\n\r\n<P>9.5.1 Træoplag ved virksomheder af kategori A eller B er omfattet af  \r\n\r\n retningslinierne i punkt 9.1 </P>  \r\n\r\n<P>9.5.2 Der skal foretages eftersyn mindst 1 gang hvert andet år af andre  \r\n\r\n træoplag end de i punkt 9.5.1 omhandlede, når oplaget overstiger 600 kvm  \r\n\r\n eller 3.600 kbm, jfr. dog punkt 1.8 </P>  \r\n\r\n<P>9.6 Andre brandfarlige oplag end de i punkterne 9.2-9.5 nævnte. </P>  \r\n\r\n<P>9.6.1 Oplag ved virksomheder af kategori A eller B er omfattet af  \r\n\r\n retningslinierne i punkt 9.1 </P>  \r\n\r\n<P>9.6.2 Der skal foretages eftersyn mindst 1 gang hvert tredie år af andre  \r\n\r\n brandfarlige oplag end de i punkt 9.6.1 omhandlede, jfr. dog punkt 1.8. </P>  \r\n\r\n<P>10 OPLAG AF PATRONER m.v. </P>  \r\n\r\n<P>10.1 Der skal foretages eftersyn mindst 1 gang hvert tredie år af oplag af  \r\n\r\n sortkrudt, håndvåbenammunition og fænghætter hertil samt i butikker på indtil  \r\n\r\n 600 kvm, som forhandler sådanne genstande, jfr. dog punkt 1.8. </P>  \r\n\r\n<P>10.2 Butikker på over 600 kvm, som forhandler sortkrudt,  \r\n\r\n håndvåbenammunition og fænghætter hertil, er omfattet af retningslinierne i  \r\n\r\n punkt 7.1. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Retningslinierne er udsendt i medfør af bestemmelserne i § 1 i justitsministeriets bekendtgørelse nr. 23 af 18. januar 1980 om eftersyn af brandfarlige bygninger m.v."
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19801106553"
        },
        {
            "displayName": "Entydig dokumentidentifikation",
            "displayValue": "CM018808"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Retningslinier"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11065"
        },
        {
            "displayName": "År for udstedelse",
            "displayValue": "1980"
        },
        {
            "displayName": "Dato for underskrift",
            "displayValue": "01/02/1980"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "INGEN"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}