{
    "id": 87071,
    "title": "At-cirkulæreskrivelse nr. 5/1997 Behandling af 10-års eftersynsrapporter for udendørs hejseredskaber ",
    "documentTypeId": "210",
    "isSagsforlobPeriodValid": false,
    "shortName": "CIS nr 3157 af 15/04/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>At-cirkulæreskrivelse nr. 5/1997 Behandling af  \r\n\r\n 10-års eftersynsrapporter for udendørs hejseredskaber </H1>  \r\n\r\n<P></P>  \r\n\r\n<BR>  \r\n\r\n<P> <B>I. Orientering</B>  </P>  \r\n\r\n<P>Efter § 23 i bekendtgørelse nr. 1101 af 14. december 1992 om  \r\n\r\n hejseredskaber og spil skal hejseredskaber, der anvendes udendørs, når de er  \r\n\r\n 10 år gamle regnet fra fremstillingsåret, underkastes et hovedeftersyn ved en  \r\n\r\n særlig sagkyndig. </P>  \r\n\r\n<P>10-års eftersynet skal som hovedregel omfatte de bærende dele,  \r\n\r\n svejsninger, samlinger, sikkerhedsudstyr og transmissionsdele o.l. </P>  \r\n\r\n<P>Den særlige sagkyndige skal udfærdige en rapport over undersøgelsen med en  \r\n\r\n vurdering af, hvorvidt der bør fastsættes særlige betingelser for  \r\n\r\n hejseredskabets fortsatte brug. </P>  \r\n\r\n<P>Ejeren skal snarest muligt efter modtagelsen af rapporten sende den til  \r\n\r\n Arbejdstilsynet. </P>  \r\n\r\n<P>Arbejdstilsynet kan fastsætte vilkår for redskabets fortsatte brug. </P>  \r\n\r\n<P>Der er ikke krav om fremsendelse af rapporter for det lovpligtige  \r\n\r\n 12-måneders eftersyn til Arbejdstilsynet. Derimod er der krav om, at kopi af  \r\n\r\n rapporten for 12-måneders eftersynet skal opbevares i kranjournalen. Kopi af  \r\n\r\n 10-års eftersynsrapporten skal ligeledes opbevares i kranjournalen. </P>  \r\n\r\n<P>I denne cirkulæreskrivelse fastlægges derfor kun den administrative  \r\n\r\n praksis for kredsenes sagsbehandling af 10-års eftersynsrapporter. </P>  \r\n\r\n<P> <B>II. Instruktion</B>  </P>  \r\n\r\n<P>Ved modtagelse af en 10-års eftersynsrapport skal kredsen kontrollere, at  \r\n\r\n rapporten som udgangspunkt indeholder de oplysninger, der er anført i pkt.  \r\n\r\n 3.3.5 (afsnit 1 til 10) i At-anvisning nr. 2.3.0.2 om opstilling, eftersyn og  \r\n\r\n vedligeholdelse af hejse-, løfte- og transportredskaber. </P>  \r\n\r\n<P>Ved vurdering af oplysningerne skal følgende minimumskrav være opfyldt:  \r\n\r\n</P>  \r\n\r\n<P>* <B>Oplysninger om den særlige sagkyndiges og kranejerens/rekvirentens  \r\n\r\n navn og adresse.</B>  </P>  \r\n\r\n<P>* <B>Identifikation af kran og kranelementer:</B>  </P>  \r\n\r\n<P>Rapporten skal indeholde de oplysninger, der er anført i anvisningens pkt.  \r\n\r\n 3.3.5 (afsnit 3). For tårnkraner og mobilkraner med gittermast skal det også  \r\n\r\n være muligt at identificere, hvilke ekstra mast- og udliggersektioner der  \r\n\r\n hører til den pågældende kran. </P>  \r\n\r\n<P>* <B>Beskrivelse af eftersynsopgaven:</B>  </P>  \r\n\r\n<P>Beskrivelsen skal omfatte alle former for prøvninger og undersøgelser, der  \r\n\r\n er udført på det pågældende hejseredskab, og som er nødvendige til vurdering  \r\n\r\n af redskabets tilstand og fortsatte brug eller kassation. </P>  \r\n\r\n<P>* <B>Undersøgelsens omfang og dokumentation:</B>  </P>  \r\n\r\n<P>Følgende skal dokumenteres: </P>  \r\n\r\n<P>- Visuel undersøgelse af hele hejseredskabet </P>  \r\n\r\n<P>- Undersøgelse, justering og kontrol af sikkerhedsudstyr </P>  \r\n\r\n<P>- Undersøgelse og justering af transmissionsdele (gear, tandhjul, aksler,  \r\n\r\n hydraulikaggregater, hydrauliske og tovstyrede udskud i udligger m.v.) </P>  \r\n\r\n<P>- Undersøgelse af svejsninger i bærende dele med NDT-prøvningsudstyr. </P>  \r\n\r\n<P>- Undersøgelse af boltesamlinger i bærende dele (udligger, mast,  \r\n\r\n krøjekrans m.v.) </P>  \r\n\r\n<P>- Undersøgelse af bæremidler (ståltove, krogblokke, wireskæringsudstyr  \r\n\r\n m.v.) </P>  \r\n\r\n<P>- Undersøgelse af dæk og kørehjul, boggier, skinner, kranssøjler m.v. på  \r\n\r\n fritkørende og skinnekørende redskaber. </P>  \r\n\r\n<P>Ovennævnte undersøgelser indebærer, at hejseredskabets transmissions- og  \r\n\r\n konstruktionsdele m.v. adskilles i det fornødne omfang. </P>  \r\n\r\n<P>Som dokumentation for gennemførte undersøgelser skal den særlige  \r\n\r\n sagkyndige vedlægge kopier af checklister med fejlfindings- og  \r\n\r\n kontrolafkrydsning og attester/rapporter for NDT-undersøgelser m.v. </P>  \r\n\r\n<P>Nævnte dokumentation skal indsættes i kranjournalen. </P>  \r\n\r\n<P>* <B>Reparationer, udskiftning af dele og supplering af  \r\n\r\n sikkerhedsudstyr:</B>  </P>  \r\n\r\n<P>Det skal tydeligt fremgå af rapporten, om der skal foretages reparationer,  \r\n\r\n udskiftning af konstruktionsdele og supplering af sikkerhedsudstyr, for at  \r\n\r\n redskabet fortsat kan anvendes sikkerheds- og sundhedsmæssigt forsvarligt.  \r\n\r\n Redskabets sikkerhedsudstyr skal være i overensstemmelse med retningslinierne  \r\n\r\n i At-anvisning nr. 2.3.0.1 om indretning af hejseredskaber. </P>  \r\n\r\n<P>* <B>Helhedsvurdering af redskabets tilstand og betingelser for fortsat  \r\n\r\n brug:</B>  </P>  \r\n\r\n<P>Den særlige sagkyndige skal i vurderingen og ud fra ovennævnte  \r\n\r\n undersøgelser anføre forslag til betingelser for redskabets fortsatte brug  \r\n\r\n eller kassation. </P>  \r\n\r\n<P>Til brug for kredsens gennemgang og vurdering af 10-års rapporter henvises  \r\n\r\n i øvrigt til vedlagte bilag 1 om &#187;Grundlag for vurdering af 10-års  \r\n\r\n eftersynsrapporter&#171;. </P>  \r\n\r\n<P> <B>Kredsens kvittering for modtagelse og gennemgang af rapporter til  \r\n\r\n ejeren:</B>  </P>  \r\n\r\n<P CLASS=PUNKT> <B>1.</B> Hvis rapporten indeholder fyldestgørende  \r\n\r\n oplysninger, og den særlige sagkyndige har angivet, at kranen er i forsvarlig  \r\n\r\n stand, skal kredsen kvittere med et kort brev til ejeren for modtagelse af  \r\n\r\n rapporten. </P>  \r\n\r\n<P CLASS=PUNKT> <B>2.</B> Hvis den sagkyndige i sin vurdering angiver særlige  \r\n\r\n betingelser for fortsat brug eller evt. kassation, skal kredsen sikre, at den  \r\n\r\n sagkyndiges anvisninger er blevet fulgt af ejeren. Fremgår dette ikke af  \r\n\r\n rapporten, skal ejeren kontaktes. </P>  \r\n\r\n<P CLASS=PUNKT> <B>3.</B> Hvis kredsen finder, at der mangler væsentlige  \r\n\r\n oplysninger i rapporten, eller kredsen finder, at oplysningerne i rapporten  \r\n\r\n tyder på, at reglerne ikke er overholdt, skal kredsen indhente de manglende  \r\n\r\n oplysninger/høre ejeren om de forhold i rapporten, der tyder på, at reglerne  \r\n\r\n ikke er overholdt. </P>  \r\n\r\n<P CLASS=PUNKT> <B>4.</B> Hvis kredsen herefter ikke får tilstrækkelige  \r\n\r\n oplysninger, gives påbud/vejledning efter retningslinjerne i  \r\n\r\n At-cirkulæreskrivelse nr. 6/1988. </P>  \r\n\r\n<P CLASS=PUNKT> <B>5.</B> Hvis kredsen ikke modtager en fyldestgørende  \r\n\r\n forklaring på de forhold i rapporten, der tyder på, at reglerne ikke er  \r\n\r\n overholdt, vurderes, om manglen, som rapporten indikerer foreligger, er så  \r\n\r\n alvorlig, at der skal tages kontakt til ejeren umiddelbart, eller om kredsen  \r\n\r\n kan lade rapporten indgå i den almindelige prioritering af kredsens  \r\n\r\n tilsynsbesøg. </P>  \r\n\r\n<P>Hvis kredsen vurderer, at det ikke er nødvendigt at aflægge tilsynsbesøg i  \r\n\r\n umiddelbar tilslutning til modtagelsen af den endelige rapport, men at  \r\n\r\n tilsynsbesøg skal aflægges inden for den nærmeste fremtid, kvitteres som  \r\n\r\n angivet under pkt. 1. </P>  \r\n\r\n<P>Kredsen skal udforme brev, som nævnt i punkterne 1-5, til ejeren i  \r\n\r\n overensstemmelse med de paradigmaer, som vil blive indlagt på kredsens  \r\n\r\n edb-system af direktoratets informatiksekretariat. </P>  \r\n\r\n<P> <B>III. Ikrafttræden</B>  </P>  \r\n\r\n<P>Straks. </P>  \r\n\r\n<P CLASS=PUNKT> <B>15.</B> april 1997 </P>  \r\n\r\n<P>Jens Andersen </P>  \r\n\r\n<P> <B>Bilag 1 </B></P>  \r\n\r\n<P>Grundlag for vurdering af 10-års eftersynsrapporter </P>  \r\n\r\n<P>10-års eftersynet skal udføres med hjemmel i Arbejdstilsynets  \r\n\r\n bekendtgørelse nr. 1101 af 14. december 1992 om hejseredskaber og spil §§ 23,  \r\n\r\n 24 og 29, stk. 2, pkt. 4. </P>  \r\n\r\n<P>Som det fremgår af § 23, stk. 1, træder dette eftersyn i stedet for  \r\n\r\n 12-måneders eftersynet det pågældende år. </P>  \r\n\r\n<P>Alle udendørs hejseredskaber, med undtagelse af kraner, der er fast  \r\n\r\n monteret på indregistrerede last- og varebiler, skal underkastes 10-års  \r\n\r\n eftesynet. </P>  \r\n\r\n<P>Det vil bl.a. betyde, at traktormonterede kraner, teleskoplæssere og andre  \r\n\r\n redskaber, der er indrettet til kranarbejde, også er omfattet af 10-års  \r\n\r\n eftersynet. </P>  \r\n\r\n<P>Ifølge § 23, stk. 3, skal eftersynet omfatte de bærende dele, svejsninger,  \r\n\r\n samlinger, sikkerhedsudstyr og transmissionsdele o.l. </P>  \r\n\r\n<P>Retningslinjer for opfyldelse af kravene i bekendtgørelse nr. 1101 er  \r\n\r\n angivet i følgende At-anvisninger og At-medddelelse: </P>  \r\n\r\n<P>* <B>At-anvisning nr. 2.3.0.1 om indretning af hejseredskaber.</B>  </P>  \r\n\r\n<P>(Gælder for alle hejseredskaber, der er leveret og ibrugtaget før 1.  \r\n\r\n januar 1995, dog undtaget hejseredskaber, der er markedsført og leveret som  \r\n\r\n CE-mærkede efter 1. januar 1993. Gælder således ikke for hejseredskaber, der  \r\n\r\n er omfattet af kapitel 2 i Arbejdstilsynets bekendtgørelse nr. 561 af 24.  \r\n\r\n juni 1994 om indretning af tekniske hjælpemidler. Kapitel 2 med tilhørende  \r\n\r\n bilag implementerer Maskindirektivet i dansk lovgivning.) </P>  \r\n\r\n<P>* <B>At-anvisning nr. 2.3.0.2 om opstilling, eftersyn og vedligeholdelse  \r\n\r\n af hejse-, løfte- og transportredskaber.</B>  </P>  \r\n\r\n<P>* <B>At-anvisning nr. 2.3.0.3 om belastningsprøve af hejse- og  \r\n\r\n løfteredskaber.</B>  </P>  \r\n\r\n<P>* <B>At-meddelelse nr. 2.02.11 om anvendelse af hejse-, løfte- og  \r\n\r\n transportredskaber. </B></P>  \r\n\r\n<P>Rapporten skal mindst indeholde følgende: </P>  \r\n\r\n<UL CLASS=PLAIN-LIST>  \r\n\r\n<LI>1) Den særlige sagkyndiges navn og adresse </LI>  \r\n\r\n<LI>2) Rekvirentens navn og adresse </LI>  \r\n\r\n<LI>3) Identifikation af det undersøgte redskab: </LI>  \r\n\r\n<LI>a) redskabets benævnelse, fx Demag mobilkran (hydraulisk) </LI>  \r\n\r\n<LI>b) fremstilleren </LI>  \r\n\r\n<LI>c) leverandør/importør </LI>  \r\n\r\n<LI>d) fremstillingsår </LI>  \r\n\r\n<LI>e) løbenummer og typebetegnelse </LI>  \r\n\r\n<LI>f) største tilladte arbejdsbelastning (SWL = Safe Working Load eller den  \r\n\r\n nye betegnelse, som også anvendes, WLL = Working Load Limit) </LI>  \r\n\r\n<LI>g) eventuel belastningsgruppe og klassifikation af kranen efter gældende  \r\n\r\n og anerkendte normer, fx den tyske DIN-norm DIN 15018. </LI>  \r\n\r\n<LI>4) Beskrivelse af eftersynsopgaven, herunder fastlæggelse af prøvninger  \r\n\r\n m.v. </LI>  \r\n\r\n</UL>  \r\n\r\n<P>Beskrivelsen skal omfatte alle former for prøvninger og undersøgelser, der  \r\n\r\n udføres på det pågældende hejseredskab, og som er nødvendige til vurdering af  \r\n\r\n redskabets tilstand og fortsatte brug, fx: </P>  \r\n\r\n<P>- Visuel undersøgelse af hele hejseredskabet. </P>  \r\n\r\n<P>Herunder også el-installationer, hydraulikinstallationer o.l. Defekte  \r\n\r\n installationer skal udskiftes/repareres. </P>  \r\n\r\n<P>- Undersøgelse, justering og kontrol af sikkerhedsudstyr. </P>  \r\n\r\n<P>Bemærk, at der bl.a. skal være højdestop,  \r\n\r\n overlastsikring/lastmomentsikring, endestop og andet relevant udstyr på alle  \r\n\r\n kraner, fx tovlederudstyr, nødstop, afviserbøjler, skinnekløer, væltesikring  \r\n\r\n m.v. Defekt udstyr skal udskiftes/repareres. </P>  \r\n\r\n<P>- Undersøgelse og justering af transmissionsdele (gear, tandhjul, aksler,  \r\n\r\n hydraulikaggregater, hydrauliske- og tovstyrede udskud i udligger m.v.). </P>  \r\n\r\n<P>Delene skal kontrolleres for slitage, revner og slør. Slør i  \r\n\r\n tandhjulsdrev, på grund af stor slitage, kan forårsage sammenbrud og i værste  \r\n\r\n fald sprængning af delene på grund af de store stødbelastninger, der opstår  \r\n\r\n ved brug af redskabet. Unormalt stort slid vil især ske, hvis de bevægelige  \r\n\r\n dele ikke er velsmurte med egnede smøremidler. Leverandøren/fabrikanten skal  \r\n\r\n i brugsanvisningen angive egnede smøremidler. Defekte transmissionsdele bør  \r\n\r\n altid udskiftes. </P>  \r\n\r\n<P>- Undersøgelse af svejsninger i bærende dele med NDT-prøvningsudstyr. </P>  \r\n\r\n<P>Herunder evt. undersøgelse af spændinger/nedbøjninger m.v. ved hjælp af  \r\n\r\n Strain Gages. </P>  \r\n\r\n<P>- Undersøgelse af boltesamlinger i bærende dele. </P>  \r\n\r\n<P>Udskiftning af bolte eller NDT-undersøgelser. </P>  \r\n\r\n<P>- Undersøgelse af bæremidler (ståltove, krogblokke, wireskæringsudstyr  \r\n\r\n m.v.). </P>  \r\n\r\n<P>Det skal kontrolleres, at de af leverandøren foreskrevne ståltove/kæder er  \r\n\r\n anvendt. Der skal foreligge certifikat i kranjournalen. Ståltove og kæder  \r\n\r\n skal kasseres efter kriterierne, der er anført i At-meddelelserne nr. 2.02.4  \r\n\r\n om ståltove, nr. 2.02.7 om rulle- og bladkæder og nr. 2.02.8 om lænkekæder.  \r\n\r\n</P>  \r\n\r\n<P>Det skal kontrolleres, at alle fastgørelser og samlinger er udført  \r\n\r\n forsvarligt med godkendte tov- og kædesamlinger efter fabrikantens  \r\n\r\n forskrifter. For tovsamlinger, se At-meddelelse nr. 2.02.5 om tovlåse til  \r\n\r\n ståltove. Sjækler og andre typer af kædesamlinger skal være mærket med  \r\n\r\n SWL/WLL. </P>  \r\n\r\n<P>Krogblokke/kroge skal kontrolleres for slid i tryklejer og på krogens  \r\n\r\n akseltap. Desuden skal krogsikringen kontrolleres. </P>  \r\n\r\n<P>Wireskæringsudstyr, der fx kan skifte fra 2- til 4-skæring, skal  \r\n\r\n kontrolleres for slitage, og funktion skal afprøves. Det har stor  \r\n\r\n sikkerhedsmæssig betydning, at udstyret er velsmurt. </P>  \r\n\r\n<P>- Undersøgelse af dæk og kørehjul (boggier m.v.) på fritkørende og  \r\n\r\n skinnekørende redskaber. </P>  \r\n\r\n<P>Slidte dæk, kørehjul og skinner kan i værste fald medføre  \r\n\r\n sammenbrud/væltning af redskabet. Der skal altid være det foreskrevne tryk i  \r\n\r\n dækkene. Slidte kranse på kørehjul kan medføre afsporing af kranen. </P>  \r\n\r\n<P> <B>Generelle bemærkninger:</B>  </P>  \r\n\r\n<P>Dato for 10-års eftersynets udførelse skal påføres rapporten. </P>  \r\n\r\n<P>I forbindelse med undersøgelserne har de fleste eftersynsfirmaer  \r\n\r\n udarbejdet checklister som er et udmærket hjælpemiddel i forbindelse med  \r\n\r\n kontrollen. </P>  \r\n\r\n<P>Checklister og prøvningsrapporter m.v. skal vedlægges den samlede rapport  \r\n\r\n eller fremsendes, hvis det er nødvendigt for kredsens vurdering. </P>  \r\n\r\n<P>Det er direktoratets praksis i så stor udstrækning som muligt at følge  \r\n\r\n kontrolforskrifterne i standarder og normer. </P>  \r\n\r\n<P>Indtil der evt. foreligger CEN-standarder for inspektion, bruges som  \r\n\r\n udgangspunkt Dansk Ingeniørforenings norm for stålkonstruktioner, Dansk  \r\n\r\n Standard DS 412 afsnit 8 om kontrol. </P>  \r\n\r\n<P> <B>Følgende procedure bør kredsen sikre er fulgt ved eftersynet:</B>  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>a) Visuel gennemgang af hele kranen. </LI>  \r\n\r\n</UL>  \r\n\r\n<P>Konstruktionsdele, transmissionsdele, energiforsyning (el, udstyr,  \r\n\r\n motorer, hydrauliksystemer m.v.) og sikkerhedsudstyr. Fejl og beskadigelser  \r\n\r\n noteres. </P>  \r\n\r\n<UL CLASS=PLAIN-LIST>  \r\n\r\n<LI>b) NDT-undersøgelser af svejsninger i bærende dele og evt. undersøgelser  \r\n\r\n af spændinger m.v. ved hjælp af Strain Gages. </LI>  \r\n\r\n</UL>  \r\n\r\n<P>Der skal under alle forhold udføres en NDT-stikprøve på 5% af  \r\n\r\n svejsningerne i de mest belastede dele. </P>  \r\n\r\n<P>Hvis der konstateres blot 1 revnedannelse, skal der udføres en stikprøve  \r\n\r\n på 20% af svejsningerne i alle bærende dele. </P>  \r\n\r\n<P>Hvis der i denne stikprøve konstateres yderligere 1 eller flere  \r\n\r\n revnedannelser, skal der udføres 100% undersøgelse af samtlige  \r\n\r\n svejsesamlinger i bærende dele. </P>  \r\n\r\n<UL CLASS=PLAIN-LIST>  \r\n\r\n<LI>c) Undersøgelse af boltesamlinger. </LI>  \r\n\r\n</UL>  \r\n\r\n<P>Forspændingen af boltesamlinger i alle bærende dele skal kontrolleres ved  \r\n\r\n 5% stikprøver. Ved konstruktioner i høj sikkerhedsklasse, fx drejekrans,  \r\n\r\n konsoller, udligger (udskud, fly-jib (forlængerarme) o.l.) og fastgørelse til  \r\n\r\n undervogn, skal forspændingen i mindst een bolt i hver samling kontrolleres.  \r\n\r\n Hvis de kontrollerede bolte ikke er tilstrækkeligt forspændt, skal de  \r\n\r\n efterspændes eller evt. udskiftes, hvorefter samtlige bolte i samlingen  \r\n\r\n inddrages i kontrollen (pkt. 84 i DS 412). </P>  \r\n\r\n<P>Erfaringerne viser dog, at det er tilrådeligt at kontrollere samtlige  \r\n\r\n bolte i krøjekrans og i andre samlinger efter en konkret vurdering af den  \r\n\r\n særlige sagkyndige. </P>  \r\n\r\n<P>Denne form for eftersyn af bolte gælder primært for mobilkraner, fast  \r\n\r\n opstillede kraner (fx travers- og portalkraner og andre lign. kraner, der  \r\n\r\n bruges jævnligt). </P>  \r\n\r\n<P>For udendørs kraner, der ikke har været brugt igennem en længere periode  \r\n\r\n eller har været henlagt på materielpladser med skadelig påvirkning fra  \r\n\r\n vejrliget m.v. til følge, skal alle boltesamlinger i bærende konstruktioner i  \r\n\r\n høj sikkerhedsklasse adskilles. </P>  \r\n\r\n<P>Boltene skal kontrolleres, defekte bolte skal udskiftes, og inden  \r\n\r\n sammenspænding på ny skal boltene olieres således, at møtrikkerne løber let  \r\n\r\n på gevindet. Boltene skal forspændes med momentnøgle til det krævede moment  \r\n\r\n jf. gældende normer og efter leverandørens forskrifter. </P>  \r\n\r\n<P>Bolte og skruer med dimension op til og med M10, der anvendes i samlinger,  \r\n\r\n som gentagne gange adskilles og samles, bør altid udskiftes. I øvrigt efter  \r\n\r\n leverandørens anvisninger. </P>  \r\n\r\n<P>Begrundelsen for dette krav er, at der er sket flere sammenbrud af kraner  \r\n\r\n på grund af rustne og tærede boltesamlinger, hvor der ikke har været nogen  \r\n\r\n garanti for samlingernes styrke. Det tjener i øvrigt ikke noget  \r\n\r\n sikkerhedsmæssigt formål at efterspænde bolte, der er rustet fast. </P>  \r\n\r\n<P>Jf. Stålnormerne er det en god teknisk foranstaltning, at der er  \r\n\r\n spændeskiver både under boltehoved og mellem møtrik og konstruktionsdel. </P>  \r\n\r\n<P>Anvendte skruer, bolte, møtrikker og underlagsskiver bør i øvrigt være let  \r\n\r\n olierede samt fri for rust, urenheder og andre fejl. </P>  \r\n\r\n<UL CLASS=PLAIN-LIST>  \r\n\r\n<LI>d) Kontrol af udmattelsespåvirkning i bærende konstruktioner. </LI>  \r\n\r\n</UL>  \r\n\r\n<P>Kontrollen skal omfatte mindst een stikprøve, som udpeges af den særlige  \r\n\r\n sagkyndige. Kontrollen skal sikre mod brug af en konstruktion (fx udligger,  \r\n\r\n krøjekrans) eller konstruktionsdel (fx fastgørelse til undervogn), der på  \r\n\r\n grund af udmattelsespåvirkninger er svækket i så høj grad, at den krævede  \r\n\r\n sikkehed mod brud ikke længere er til stede. Konstateres udmattelsesrevner  \r\n\r\n eller andre beskadigelser af en sådan art, at konstruktionen ikke længere er  \r\n\r\n i besiddelse af den krævede sikkerhed, skal der iværksættes passende  \r\n\r\n foranstaltninger til fjernelse af risikoen for brud. </P>  \r\n\r\n<UL CLASS=PLAIN-LIST>  \r\n\r\n<LI>5) Eventuelle afvigelser, tilføjelser eller udeladelser i forhold til den  \r\n\r\n beskrevne eftersynsopgave. </LI>  \r\n\r\n<LI>6) Gennemførte målinger og undersøgelser og de opnåede resultater heraf.  \r\n\r\n</LI>  \r\n\r\n<LI>7) Usikkerhed vedrørende angivne resultater, hvor dette er relevant.  \r\n\r\n</LI>  \r\n\r\n<LI>8) Reparation af sikkerheds- og sundhedsmæssig betydning. </LI>  \r\n\r\n</UL>  \r\n\r\n<P>Herunder kontrol, justering og funktionsprøvning af alt sikkerhedsudstyr.  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>9) Den særlige sagkyndiges helhedsvurdering af sikkerhed og sundhed ved  \r\n\r\n hejseredskabets fortsatte brug. </LI>  \r\n\r\n</UL>  \r\n\r\n<P>Forslag til foranstaltninger (fra DS 412) der skal iværksættes jf.  \r\n\r\n vurderingen og ud fra de foretagne undersøgelser, kan fx være: </P>  \r\n\r\n<P>* kassation af konstruktionen/hejseredskabet </P>  \r\n\r\n<P>* udskiftning eller reparation af beskadigede dele </P>  \r\n\r\n<P>* forstærkning af konstruktionen </P>  \r\n\r\n<P>* ændring af driftsbetingelserne for hejseredskabets fortsatte brug. </P>  \r\n\r\n<P>Efter evt. reparation skal der foretages nødvendige undersøgelser og  \r\n\r\n kontrol af fx svejsninger m.v. Der skal udarbejdes dokumentation herfor, som  \r\n\r\n skal opbevares i kranjournalen. </P>  \r\n\r\n<P>Ved fortsat brug af hejseredskabet skal der foretages prøvebelastning, og  \r\n\r\n anmeldelse skal vedlægges rapporten. </P>  \r\n\r\n<P>Eftersynsrapporten eller kopi af denne skal indsættes i kranjournalen.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/04/1998"
        },
        {
            "displayName": "Accession",
            "displayValue": "C19970315710"
        },
        {
            "displayName": "Entydig dokumentidentifikation",
            "displayValue": "CM046873"
        },
        {
            "displayName": "Dato for førstegangsindlæggelse",
            "displayValue": "24/04/1998"
        },
        {
            "displayName": "Dato for indlæggelse",
            "displayValue": "19/01/2006"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3157"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "15/04/1997"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}