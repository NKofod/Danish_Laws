{
    "id": 79977,
    "title": "Til sædekornsfirmaerne Erstatning for nøgen bygbrand ",
    "documentTypeId": "720",
    "isSagsforlobPeriodValid": false,
    "shortName": "MED nr 13429 af 29/06/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Til sædekornsfirmaerne Erstatning for nøgen  \r\n\r\n bygbrand </H1>  \r\n\r\n<P></P>  \r\n\r\n<BR>  \r\n\r\n<P>Erstatningsspørgsmål vedrørende erstatning for nøgen brand kan indbringes  \r\n\r\n for Frøkontrolkommissionens Bedømmelsesudvalg for Sædekorn i tilfælde af, at  \r\n\r\n køber og sælger ikke kan opnå enighed om erstatningens størrelse. I  \r\n\r\n meddelelsen er anført, hvilke forhold der i det mindste bør tages i  \r\n\r\n betragtning ved fastsættelse af erstatninger. Endvidere er en vejledende  \r\n\r\n skala til erstatningsfastsættelse anført. </P>  \r\n\r\n<P>Frøkontrolkommissionens Bedømmelsesudvalg for Sædekorn har i de  \r\n\r\n forudgående år givet henstillinger og råd vedrørende erstatningens størrelse,  \r\n\r\n hvor der var konstateret forekomst af nøgen brand. Udvalget har bl.a. lagt  \r\n\r\n følgende forhold til grund for udtalelser i disse sager: </P>  \r\n\r\n<P CLASS=PUNKT> <B>1.</B> Landbrugsministeriets bekendtgørelse om sædekorn  \r\n\r\n angiver, at  <I>&#187;Sygdomme, der begrænser sædekornets brugsværdi, må kun  \r\n\r\n forekomme i den mindst mulige udstrækning&#171;.</I> Der er altså ingen faste  \r\n\r\n grænser for, hvor stor en del af den certificerede vare, der må være  \r\n\r\n inficeret med nøgen brand. </P>  \r\n\r\n<P CLASS=PUNKT> <B>2.</B> Selv ganske få brandplanter i en fremavlsmark  \r\n\r\n medfører risiko for smitte til næste generation. Mulighederne for smitte  \r\n\r\n afhænger imidlertid af, hvor stor en del af planterne der blomstrer med åbne  \r\n\r\n blomster, samt af brandsporenes evne til at spredes. Dette er igen påvirket  \r\n\r\n af de klimatiske forhold under byggens blomstringsperiode. </P>  \r\n\r\n<P CLASS=PUNKT> <B>3.</B> Der er meget stor forskel på de enkelte sorters  \r\n\r\n modtagelighed for nøgen brand. I Plantedirektoratets kontrolmark undersøges  \r\n\r\n hvert år et antal prøver af de forskellige bygsorter for nøgen brand.  \r\n\r\n Resultatet af disse undersøgelser offentliggøres i Plantedirektoratets  \r\n\r\n (tidligere Statsfrøkontrollens) årsberetning. </P>  \r\n\r\n<P CLASS=PUNKT> <B>4.</B> Der kan foretages analyse for, hvor mange kerner i  \r\n\r\n et parti der er smittet. Disse analyser foretages i visse tilfælde, hvis  \r\n\r\n producenten af partiet er opmærksom på, at der kan være risiko for smitte.  \r\n\r\n</P>  \r\n\r\n<P CLASS=PUNKT> <B>5.</B> Antal planter med brandaks vil ofte være langt  \r\n\r\n mindre end antallet af smittede kerner i udsæden. Det skyldes, at  \r\n\r\n brandsvampen fra inficerede kerner kun formår at vokse fra den såede kerne  \r\n\r\n gennem strået op i det nye aks i en del planter. Brandangreb, der konstateres  \r\n\r\n året efter smitte, er således påvirket af andre forhold end netop udsædens  \r\n\r\n procentiske indhold af inficerede kerner. Eksempelvis kan jordbund og klima  \r\n\r\n have en vis betydning for, hvor mange smittede kerner der udvikler sig til  \r\n\r\n brandaks. </P>  \r\n\r\n<P CLASS=PUNKT> <B>6.</B> Det ville være forbundet med store omkostninger,  \r\n\r\n såfremt sædekornsfirmaerne valgte at bejdse alt sædekorn med midler, der er  \r\n\r\n virksomme over for nøgen brand. Disse omkostninger ville i givet fald  \r\n\r\n overstige den skade, nøgen brand udretter for landbruget som helhed. </P>  \r\n\r\n<P CLASS=PUNKT> <B>7.</B> Sædekornsproducentens muligheder for helt at sikre,  \r\n\r\n at der kun bliver solgt sædekornspartier, der med sikkerhed ikke udvikler  \r\n\r\n brandaks, er således begrænset, hvis omkostningerne ved sædekornsproduktionen  \r\n\r\n skal holdes på et fornuftigt niveau. Det ændrer dog ikke ved, at firmaet har  \r\n\r\n et erstatningsansvar i de tilfælde, hvor det må konstateres, at der er  \r\n\r\n leveret sædekorn, der er stærkt inficeret med nøgen brand. </P>  \r\n\r\n<P CLASS=PUNKT> <B>8.</B> Udbyttetabet vil ikke være fuldt proportionalt med  \r\n\r\n procent angrebne aks, men tabet vil være procent angrebne aks gange en faktor  \r\n\r\n på ca. 0.75. </P>  \r\n\r\n<P>Bedømmelsesudvalget er af den opfattelse, at der ikke bør ydes erstatning  \r\n\r\n for angreb på under 2 pct. nøgen brand. For angreb på over 10 pct. bør  \r\n\r\n erstatningsfastsættelse ske individuelt i hvert enkelt tilfælde. For  \r\n\r\n angrebsgrader op til 10 pct. har bedømmelsesudvalget anvendt følgende  \r\n\r\n retningsgivende skala: </P>  \r\n\r\n<PRE>  \r\n\r\n ---------------------------------------------------------------------  \r\n\r\n   PROCENT BRAND    0   1   2    3    4    5    6    7    8    9    10  \r\n\r\n ---------------------------------------------------------------------  \r\n\r\n ERSTATNING I PCT.  \r\n\r\n AF UDSÆDENS PRIS   0   0   5   10   15   20   25   30   35   40    45  \r\n\r\n ---------------------------------------------------------------------  \r\n\r\n</PRE>  \r\n\r\n<P>Skalaen er bl.a. fastsat ud fra ovennævnte betragtninger samt ud fra den  \r\n\r\n betragtning, at hvis firmaet ikke har forsømt noget i forhold til den normale  \r\n\r\n fremgangsmåde ved fremavl og produktion af sædekorn, skal firmaet efter  \r\n\r\n bedømmelsesudvalgets opfattelse ikke bære hele tabet, men køberne bør have  \r\n\r\n nogen erstatning. </P>  \r\n\r\n<P>Hvis sædekornsleverandør og landmand ikke kan blive enige om erstatningens  \r\n\r\n størrelse, kan sagen af een eller begge parter indbringes for  \r\n\r\n Frøkontrolkommissionens Bedømmelsesudvalg for Sædekorn, hvis sekretariat  \r\n\r\n varetages af Plantedirektoratet. </P>  \r\n\r\n<P>Med venlig hilsen </P>  \r\n\r\n<P>Anita Kjeldsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19901342932"
        },
        {
            "displayName": "Entydig dokumentidentifikation",
            "displayValue": "CM039190"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "23/09/1999"
        },
        {
            "displayName": "Dokumenttype",
            "displayValue": "Meddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13429"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "29/06/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "SÆ-20/90"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}