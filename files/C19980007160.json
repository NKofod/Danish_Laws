{
    "id": 87211,
    "title": "Vejledning om anvendelse af reglerne i Direktoratet for Arbejdsløshedsforsikringens bekendtgørelse nr. 263 af 5. maj 1998 om en arbejdsløshedskasses pligt til vejledning m.v. ",
    "documentTypeId": "180",
    "isSagsforlobPeriodValid": false,
    "shortName": "VEJ nr 71 af 05/05/1998",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<LI><A HREF=\"#K1\">Kapitel 1 Generel vejledningspligt</A></LI>  \r\n\r\n<LI><A HREF=\"#K2\">Kapitel 2 Konkret vejledningspligt</A></LI>  \r\n\r\n<LI><A HREF=\"#K3\">Kapitel 3 Vejledningsmøder</A></LI>  \r\n\r\n<LI><A HREF=\"#K4\">Kapitel 4 Øvrige bestemmelser</A></LI>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Vejledning om anvendelse af reglerne i  \r\n\r\n Direktoratet for Arbejdsløshedsforsikringens bekendtgørelse nr. 263 af 5. maj  \r\n\r\n 1998 om en arbejdsløshedskasses pligt til vejledning m.v. </H1>  \r\n\r\n<P></P>  \r\n\r\n<BR>  \r\n\r\n<P>Direktoratet har i bekendtgørelse nr. 263 af 5. maj 1998 fastsat regler om  \r\n\r\n en arbejdsløshedskasses pligt til vejledning m.v. </P>  \r\n\r\n<P>Der er i bekendtgørelsen fastsat de minimumskrav, som gælder for en  \r\n\r\n arbejdsløshedskasse vedrørende information og vejledning af sine medlemmer.  \r\n\r\n Kravene skal sikre, at arbejdsløshedskassen i samarbejde med  \r\n\r\n Arbejdsformidlingen kan vejlede sine medlemmer om bl.a. beskæftigelse,  \r\n\r\n uddannelse, genoptræning og omskoling. </P>  \r\n\r\n<P>Bekendtgørelsen bygger på den forudsætning, at arbejdsløshedskassen og  \r\n\r\n Arbejdsformidlingen har et fælles grundlag for vejledning, og at hele  \r\n\r\n vejledningen bliver tilrettelagt i samarbejde, så den bliver opfattet som en  \r\n\r\n helhed af det enkelte medlem. </P>  \r\n\r\n<P>Vejledningen skal tilrettelægges på en sådan måde, at det enkelte medlem  \r\n\r\n får den opfattelse, at medlemmet selv skal gøre en aktiv indsats for at komme  \r\n\r\n i beskæftigelse. Og forventningerne hos den ledige kommer til at stå i  \r\n\r\n forhold til de muligheder, som Arbejdsformidlingen har for at give tilbud.  \r\n\r\n</P>  \r\n\r\n<P>Bilag 1 til bekendtgørelsen beskriver indholdet af de oplysninger, som en  \r\n\r\n arbejdsløshedskasse og Arbejdsformidlingen skal udveksle. </P>  \r\n\r\n<A NAME=\"\"K1\"\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Generel vejledningspligt </I> </P>  \r\n\r\n<P> <I>Til § 1, stk. 3</I>  </P>  \r\n\r\n<P>Arbejdsløshedskassen har altid pligt til at give et medlem individuel og  \r\n\r\n personlig vejledning, når medlemmet har særligt behov herfor. Det kan f. eks.  \r\n\r\n være i tilfælde, hvor medlemmet har læse- eller skriveproblemer, eller  \r\n\r\n mangler kendskab til det danske sprog. </P>  \r\n\r\n<P> <I>Til § 2, stk. 1</I>  </P>  \r\n\r\n<P>Arbejdsløshedskassen skal særligt informere medlemmer, der første gang  \r\n\r\n ønsker at modtage dagpenge, om rådighedsreglerne. Informationen om  \r\n\r\n rådighedsreglerne skal derefter som minimum gives, hver gang et medlem har  \r\n\r\n pligt til at aflevere en ledighedserklæring i forbindelse med ledighed, jf.  \r\n\r\n kapitel V, i vejledning om dokumentation for arbejdsløshedskassernes  \r\n\r\n administration af bestemmelser i arbejdsløshedsforsikringsloven m.v. </P>  \r\n\r\n<P>Det skal især præciseres, at medlemmet i ledighedsperioden skal opholde  \r\n\r\n sig og have bopæl i Danmark. </P>  \r\n\r\n<P> <I>Til § 2, stk. 1, nr. 1</I>  </P>  \r\n\r\n<P>Arbejdsløshedskassen skal særligt informere om, hvilken betydning det har  \r\n\r\n for rådighedsforpligtelsen og kravet om at være tilmeldt Arbejdsformidlingen,  \r\n\r\n når et medlem skifter mellem to ydelsesformer. Det kan f.eks. være tilfældet,  \r\n\r\n hvor medlemmet har modtaget arbejdsløshedsdagpenge, og medlemmet går på orlov  \r\n\r\n til børnepasning. </P>  \r\n\r\n<P>Arbejdsløshedskassen skal også informere om, </P>  \r\n\r\n<UL CLASS=PLAIN-LIST>  \r\n\r\n<LI>1) at et medlem har pligt til at afmelde sig på Arbejdsformidlingen, når  \r\n\r\n et medlem begynder på fuldtidsbeskæftigelse af mindst 14 dages varighed,  \r\n\r\n</LI>  \r\n\r\n<LI>2) at medlemmet skal tilmelde sig Arbejdsformidlingen, når medlemmet igen  \r\n\r\n ønsker at modtage dagpenge, </LI>  \r\n\r\n<LI>3) at et ledigt medlem, der ønsker at holde ferie, skal give besked til  \r\n\r\n Arbejdsformidlingen, senest 14 dage før ferien skal holdes. </LI>  \r\n\r\n</UL>  \r\n\r\n<P> <I>Til § 2, stk. 1, nr. 2</I>  </P>  \r\n\r\n<P>Der kan f.eks. være tale om kurser i skrivning, læsning og dansk. </P>  \r\n\r\n<P> <I>Til § 3</I>  </P>  \r\n\r\n<P>Arbejdsløshedskassen skal gøre medlemmet opmærksom på, hvilke konsekvenser  \r\n\r\n det har for retten til dagpenge, hvis medlemmet ikke vil medvirke til at  \r\n\r\n udarbejde eller revidere en individuel uddannelses- eller handlingsplan,  \r\n\r\n eller hvis medlemmet afslår et tilbud, som medlemmet har fået i medfør af §  \r\n\r\n 32 a eller b i lov om en aktiv arbejdsmarkedspolitik. </P>  \r\n\r\n</DIV>  \r\n\r\n<A NAME=\"\"K2\"\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Konkret vejledningspligt </I> </P>  \r\n\r\n<P>Kapitlet i bekendtgørelsen omfatter en række situationer, hvor der er et  \r\n\r\n særligt behov for vejledning af medlemmet. Vejledningen kan som hovedregel  \r\n\r\n ske skriftligt. Kapitlet er dog ikke udtømmende, idet en arbejdsløshedskasse  \r\n\r\n altid har pligt til at give et medlem individuel og personlig vejledning, når  \r\n\r\n medlemmet har særligt behov herfor, jf. § 1, stk. 3. </P>  \r\n\r\n<P>Vejledningen skal i flere bestemmelser gives i god tid, før f.eks. retten  \r\n\r\n til en ydelse udløber. Det betyder, at vejledningen skal gives senest 2-3  \r\n\r\n måneder, før begivenheden indtræder. </P>  \r\n\r\n<P> <I>Til § 9</I>  </P>  \r\n\r\n<P>Der henvises til følgende vejledninger: </P>  \r\n\r\n</DIV>  \r\n\r\n<P CLASS=PUNKT> <B>1.</B> Arbejdsministeriets vejledning vedrørende  \r\n\r\n samarbejdet mellem Arbejdsformidlingen og arbejdsløshedskasserne om  \r\n\r\n handlingsplaner. </P>  \r\n\r\n<P CLASS=PUNKT> <B>2.</B> Arbejdsmarkedsstyrelsens vejledning om  \r\n\r\n rådighedsforpligtelsen i forbindelse med tilbud efter lov om en aktiv  \r\n\r\n arbejdsmarkedspolitik, uddannelsesorlov efter lov om orlov og uddannelse  \r\n\r\n efter lov om arbejdsmarkedsuddannelser. </P>  \r\n\r\n<P> <I>Til § 11</I>  </P>  \r\n\r\n<P>Arbejdsløshedskassen skal bl.a. oplyse medlemmet om, </P>  \r\n\r\n<UL CLASS=PLAIN-LIST>  \r\n\r\n<LI>1) i hvilke tilfælde medlemmet skal overflyttes til  \r\n\r\n arbejdsløshedsforsikringssystemet i det andet land, </LI>  \r\n\r\n<LI>2) mulighederne for at fortsætte medlemsskabet af en dansk  \r\n\r\n arbejdsløshedskasse, </LI>  \r\n\r\n<LI>3) mulighederne for at medregne arbejds- og forsikringsperioder i  \r\n\r\n udlandet til bl.a. beskæftigelseskravet i § 53 i  \r\n\r\n arbejdsløshedsforsikringsloven, </LI>  \r\n\r\n<LI>4) mulighederne for at blive genoptaget i arbejdsløshedskassen, og </LI>  \r\n\r\n<LI>5) mulighederne for ret til dagpenge og efterløn ved tilbagevenden til  \r\n\r\n Danmark. </LI>  \r\n\r\n</UL>  \r\n\r\n<P>Hvis medlemmet overvejer at rejse til et land, hvor forordning (EØF) nr.  \r\n\r\n 1408/71 finder anvendelse, skal arbejdsløshedskassen vejlede om de særlige  \r\n\r\n regler, der gælder i forbindelse hermed, herunder reglerne om, </P>  \r\n\r\n<UL CLASS=PLAIN-LIST>  \r\n\r\n<LI>1) i hvilke tilfælde overflytning skal finde sted, og </LI>  \r\n\r\n<LI>2) muligheden for at fortsætte medlemskabet af en dansk  \r\n\r\n arbejdsløshedskasse, hvis medlemmet er udsendt af en dansk arbejdsgiver.  \r\n\r\n</LI>  \r\n\r\n</UL>  \r\n\r\n<P>Desuden skal medlemmet orienteres om muligheden for at tage til et andet  \r\n\r\n land i op til 3 måneder for at søge arbejde med danske dagpenge, jf.  \r\n\r\n forordning (EØF) nr. 1408/71. Arbejdsløshedskassen skal også vise og  \r\n\r\n eventuelt udlevere relevant attester, som medlemmet kan have behov for i  \r\n\r\n forbindelse med opholdet i udlandet og sin tilbagevenden til Danmark.  \r\n\r\n Medlemmet skal endelig gøres opmærksom på, at det er vigtig at gemme relevant  \r\n\r\n dokumentation. </P>  \r\n\r\n<P> <I>Til § 17</I>  </P>  \r\n\r\n<P>Medlemmet skal bl.a. vejledes om, at Arbejdsformidlingen efter udløbet af  \r\n\r\n aktivperioden ikke har pligt til at give medlemmet tilbud efter kapitel 16 i  \r\n\r\n Arbejdsmarkedsstyrelsens bekendtgørelse om en aktiv arbejdsmarkedspolitik,  \r\n\r\n men at Arbejdsformidlingen kan vælge at give medlemmet et sådant tilbud. </P>  \r\n\r\n<P>Der skal også vejledes om, at medlemmet fortsat skal søge og kunne  \r\n\r\n formidles rimeligt arbejde, som ligger uden for medlemmets hidtidige faglige  \r\n\r\n område. </P>  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Vejledningsmøder </I> </P>  \r\n\r\n<P>Under vejledningsmødet bør der ske en afklaring af, om medlemmet tilhører  \r\n\r\n en målgruppe, hvor det regionale Arbejdsmarkedsråd har fastsat, at der er en  \r\n\r\n særlig risiko for langvarig ledighed. Arbejdsløshedskassen kan informere  \r\n\r\n Arbejdsformidlingen om, at medlemmet tilhører denne målgruppe, og at  \r\n\r\n medlemmet bør have udarbejdet en indidivuel handlingsplan. </P>  \r\n\r\n<P>Det skal endvidere afklares, om en allerede udarbejdet individuel  \r\n\r\n handlingsplan bør revideres, herunder om den ledige har eventuelle  \r\n\r\n uddannelses- og kursusbehov, der kan indgå i en revideret handlingsplan. </P>  \r\n\r\n<P>Medlemmet skal vejledes om mulighederne for at opnå uddannelsesgodtgørelse  \r\n\r\n og øvrige rimelige tilbud efter lov om en aktiv arbejdsmarkedspolitik. </P>  \r\n\r\n<P> <I>Til § 26</I>  </P>  \r\n\r\n<P>Når den lediges referenceperiode i dagpengeperioden udløber inden for 3  \r\n\r\n måneder, og medlemmet herefter forventes at overgå til aktivperioden, skal  \r\n\r\n arbejdsløshedskassen afholde et møde, hvor medlemmet vejledes om overgangen  \r\n\r\n til aktivperioden. </P>  \r\n\r\n<P> <I>Til § 27</I>  </P>  \r\n\r\n<P>Hvis medlemmet efterfølgende får en individuel handlingsplan, der ikke  \r\n\r\n indeholder et tilbud, skal arbejdsløshedskassen indkalde medlemmet til et  \r\n\r\n vejledningsmøde. </P>  \r\n\r\n</DIV>  \r\n\r\n<A NAME=\"\"K4\"\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel 4 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Øvrige bestemmelser </I> </P>  \r\n\r\n<P> <I>Til § 29</I>  </P>  \r\n\r\n<P>Et medlem skal bl.a. oplyse om arbejdssøgning, deltagelse i kurser og  \r\n\r\n andre aktiviteter, der kan fremme muligheden for beskæftigelse. Medlemmet  \r\n\r\n skal også oplyse om sine ønsker for fremtidig beskæftigelse, kurser eller  \r\n\r\n uddannelse. </P>  \r\n\r\n<P> <I>Til § 30</I>  </P>  \r\n\r\n<P>Arbejdsløshedskassen skal notere de oplysninger, som medlemmet giver under  \r\n\r\n vejledningssamtaler om kursusaktiviteter og arbejdssøgning. Medlemmets øvrige  \r\n\r\n beskæftigelses- og uddannelsesønsker skal også noteres. Dette indebærer, at  \r\n\r\n arbejdsløshedskassen skal notere arten og tidspunktet for de kurser, som  \r\n\r\n medlemmet har gennemført. </P>  \r\n\r\n<P>Det skal også noteres, hvor mange stillinger medlemmet har søgt, siden  \r\n\r\n medlemmet blev ledigt eller sidst har været til vejledningsmøde i  \r\n\r\n arbejdsløshedskassen. Og om der har været tale om stillinger inden for eller  \r\n\r\n uden for medlemmets faglige område, herunder antallet af stillinger inden for  \r\n\r\n eller uden for arbejdsløshedskassens faglige område. Oplysningerne skal  \r\n\r\n vedrøre en nærmere angivet periode på mindst 6 måneder. Arbejdsløshedskassen  \r\n\r\n skal ikke notere datoen, arbejdsstedet, arbejdstiden og ansøgningsmåden. </P>  \r\n\r\n<P>Hvis arbejdsløshedskassen har afholdt et vejledningsmøde om, hvordan en  \r\n\r\n individuel handlingsplan bliver udarbejdet, skal arbejdsløshedskassen  \r\n\r\n endvidere notere, hvad medlemmet har oplyst. Det skal også noteres, hvad  \r\n\r\n medlemmet er blevet informeret og vejledt om på mødet. </P>  \r\n\r\n<P>Medlemmet skal have udleveret en kopi af notaterne, og i umiddelbar  \r\n\r\n forlængelse af samtalen skal arbejdsløshedskassen sende oplysningerne til  \r\n\r\n Arbejdsformidlingen, jf. bilag 1. </P>  \r\n\r\n<P>Arbejdsløshedskassen skal endelig notere, om medlemmet har fulgt en  \r\n\r\n individuel handlingsplan. </P>  \r\n\r\n<P>Arbejdsløshedskassens notater kan eventuelt føres på et skema, jf. bilag 2  \r\n\r\n til bekendtgørelsen. </P>  \r\n\r\n<P> <I>Til § 31</I>  </P>  \r\n\r\n<P>Der skal ske udveksling af information mellem arbejdsløshedskassen og  \r\n\r\n Arbejdsformidlingen af de oplysninger, som medlemmet har givet til  \r\n\r\n henholdsvis arbejdsløshedskassen og Arbejdsformidlingen. </P>  \r\n\r\n<P>For at sikre at oplysningerne kan indgå i den fremtidige vejledning af  \r\n\r\n medlemmet såvel i arbejdsløshedskassen som i Arbejdsformidlingen, skal  \r\n\r\n informationsudvekslingen foregå i henhold til bilag 1. Overførslen af de  \r\n\r\n oplysninger, der er nævnt i bilaget, sker i umiddelbar forlængelse af  \r\n\r\n samtalen i henholdsvis arbejdsløshedskassen eller på Arbejdsformidlingen.  \r\n\r\n</P>  \r\n\r\n<P>Opbevaringen kan f.eks. ske, ved at oplysningerne fremgår af  \r\n\r\n arbejdsløshedskassens edb-system, ved opbevaring af kopi af notaterne, eller  \r\n\r\n ved notering på medlemmets sag. </P>  \r\n\r\n<P> <I>Til § 32</I>  </P>  \r\n\r\n<P>Bestemmelsen informerer om, hvilke konsekvenser det kan få, hvis en  \r\n\r\n arbejdsløshedskasse ikke kan dokumentere, at vejledningen af et medlem har  \r\n\r\n fundet sted. </P>  \r\n\r\n<P>Formålet med bestemmelsen er derfor ikke at skærpe praksis vedrørende  \r\n\r\n arbejdsløshedskassernes ret til refusion efter § 79, stk. 3, i  \r\n\r\n arbejdsløshedsforsikringsloven. </P>  \r\n\r\n<P>Hvis en arbejdsløshedskasse ikke har opfyldt sin pligt til vejledning, er  \r\n\r\n et medlem som hovedregel henvist til at anlægge civilt søgsmål mod  \r\n\r\n arbejdsløshedskassen med påstand om erstatning af det tab, f.eks. af  \r\n\r\n dagpenge, som medlemmet måtte have lidt. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 5. maj 1998 </I> </P>  \r\n\r\n<P CLASS=UNDERSKREVET-AF ALIGN=CENTER>Lisbet Jensen </P>  \r\n\r\n<P CLASS=MINISTER ALIGN=RIGHT>/ Svend Chr. Thomsen </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/05/1998"
        },
        {
            "displayName": "Accession",
            "displayValue": "C19980007160"
        },
        {
            "displayName": "Entydig dokumentidentifikation",
            "displayValue": "CM047021"
        },
        {
            "displayName": "Dato for førstegangsindlæggelse",
            "displayValue": "26/05/1998"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "71"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "05/05/1998"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Arbejdsmin., Dir. f. Arbejdsløshedsfors., j.nr. 98-22-0013"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}