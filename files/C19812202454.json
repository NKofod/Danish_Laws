{
    "id": 75867,
    "title": "Skrivelse om mundtlig hf-eksamen ",
    "documentTypeId": "200",
    "isSagsforlobPeriodValid": false,
    "shortName": "SKR nr 22024 af 24/04/1981",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om mundtlig hf-eksamen </H1>  \r\n\r\n<P></P>  \r\n\r\n<BR>  \r\n\r\n<P> 1. Eksamensplanen . </P>  \r\n\r\n<P>Direktoratet modtager ikke rettelser fra enkelte lærere. Alle henvendelser  \r\n\r\n om rettelser må ske skriftligt gennem skolens/kursets rektor. Alle breve  \r\n\r\n vedrørende rettelser skal adresseres til eksamensafdelingen. Telefoniske  \r\n\r\n henvendelser vil ikke kunne modtages, kun rene opklaringsspørgsmål vil kunne  \r\n\r\n besvares telefonisk. </P>  \r\n\r\n<P>I den mundtlige eksamensperiode kan der ringes til direktoratets  \r\n\r\n eksamensafdeling fra kl. 8.00. Da telefonomstillingen først åbnes kl. 8.30 må  \r\n\r\n følgende nummer benyttes mellem kl. 8.00 og 8.30: (01) 13 82 70. </P>  \r\n\r\n<P>De i eksamensskemaet anførte eksamensdage kan ombyttes såfremt  \r\n\r\n skolen/kurset og censor er enige herom og såfremt der herved kan opnås en  \r\n\r\n bedre eksamenstilrettelæggelse. Der kan dog ikke uden direktoratets  \r\n\r\n godkendelse ske en forøgelse eller ændring af de dage censor er tilstede på  \r\n\r\n skolen/kurset. </P>  \r\n\r\n<P>For studerende, der bliver syge ved den ordinære eksamen, bør eksamen for  \r\n\r\n så vidt muligt afholdes indenfor eksamensterminen. En anden censor med faget,  \r\n\r\n der alligevel befinder sig på skolen, kan eventuelt overtage censuren. </P>  \r\n\r\n<P> 2. Almindelige bestemmelser for de mundtlige prøver. Skolen/kurset sender  \r\n\r\n dagen før eksamensskemaets offentliggørelse eksamensopgivelserne til censor.  \r\n\r\n Samtidig medsendes kopi af eventuel tilladelse til afholdelse af  \r\n\r\n forsøgseksamen. Hurtigst muligt herefter sendes meddelelse om mødetider,  \r\n\r\n antal studerende m.v. I biologi, fysik, kemi og geografi gives tillige  \r\n\r\n meddelelse om, hvilke øvelser/rapporter der er udført af de studerende i  \r\n\r\n årets løb. I dansk meddeles de studerendes supplerende læsning og i musik som  \r\n\r\n tilvalgsfag meddeles for hver studerende dennes selvvalgte sang samt de  \r\n\r\n studerendes selvvalgte opgaver i instrumentalspil. I historie og samfundsfag  \r\n\r\n skal hurtigst muligt og senest 7 dage før eksamensdagen sendes materiale, der  \r\n\r\n indgår i eksamensopgivelserne og som ikke findes i lettilgængelig trykt form.  \r\n\r\n</P>  \r\n\r\n<P>Eksamensspørgsmålene udformes af eksaminator (jfr. dog nedenstående  \r\n\r\n bemærkninger om eksamination i ulæst tekst i fremmedsprogene og i en ukendt  \r\n\r\n melodi i musik som tilvalgsfag). Eksaminanderne må ikke gøres bekendt med  \r\n\r\n eksamensspørgsmålene før eksamens afholdelse. </P>  \r\n\r\n<P>Eksaminator skal før prøvens begyndelse forelægge eksamensspørgsmålene for  \r\n\r\n censor. Spørgsmålene skal fyldigt og alsidigt repræsentere hele det opgivne  \r\n\r\n pensum. Censor har ret til at gøre henstilling til eksaminator om udskydelse  \r\n\r\n af visse spørgsmål eller ændringer i deres form. Nægter eksaminator at følge  \r\n\r\n sådanne henstillinger, skal censor efter eksamens afsluning indberette sagen  \r\n\r\n til direktoratet for gymnasieskolerne og hf. Det skal ligeledes indberettes,  \r\n\r\n hvis vægtige dele af det opgivne pensum ikke kan drages ind i eksaminationen  \r\n\r\n gennem de stillede spørgsmål. </P>  \r\n\r\n<P>I et fag, hvori der skal prøves i en ulæst tekst valgt af censor, skal  \r\n\r\n denne senest syv dage før den mundtlige prøve sende eksaminator eet eksemplar  \r\n\r\n af de tekster, som censor agter at benytte ved prøven, og en fortegnelse over  \r\n\r\n de steder, censor har i sinde af forelægge eksaminanderne. Denne fortegnelse  \r\n\r\n skal indeholde så mange steder, at eksaminator kan udskyde indtil 1/5 af dem.  \r\n\r\n Eksaminator har desuden ret til ved mundtlig forhandling før prøvens  \r\n\r\n begyndelse at henstille til censor, at enkelte gloser opgives eller visse  \r\n\r\n forklaringer gives eksaminanderne, for så vidt han anser sådan hjælp for  \r\n\r\n nødvendig. </P>  \r\n\r\n<P>I fag, hvor der skal prøves i ulæst tekst valgt af eksaminator, skal denne  \r\n\r\n senest syv dage før eksamen sende censor en liste over de tekster, som han  \r\n\r\n agter at forelægge eksaminanderne. For så vidt en tekst ikke er hentet i de  \r\n\r\n almindeligt anvendte antologier, må den vedlægges i kopi. </P>  \r\n\r\n<P>Med hensyn til fordringer m.v. henvises til undervisningsministeriets  \r\n\r\n bekendtgørelse af 24. april 1974 om højere forberedelseseksamen. Endvidere  \r\n\r\n henvises til almindelige bestemmelser om afholdelse af hf-eksamen (RS 01-02)  \r\n\r\n samt bestemmelser for det enkelte fag (RS 02). </P>  \r\n\r\n<P> 3. De mundtlige prøvers forløb . </P>  \r\n\r\n<P>De mundtlige prøver er offentlige. </P>  \r\n\r\n<P>Eksamensspørgsmålene tildeles eksaminanderne ved lodtrækning.  \r\n\r\n Eksaminationen foretages udelukkende af faglærer, og censor må ikke blande  \r\n\r\n sig i den; finder han eksaminationen utilfredsstillende har han dog ret til  \r\n\r\n på et passende tidspunkt (når en studerendes eksamination er afsluttet) i  \r\n\r\n enrum at forhandle med eksaminator om at føre en mere tilfredsstillende  \r\n\r\n eksamination; retter eksaminator sig ikke derefter, skal censor umiddelbart  \r\n\r\n efter prøvens afslutning indberette sagen til direktoratet. Kun  \r\n\r\n undtagelsesvis kan censor gennem eksaminator eller med dennes tilladelse  \r\n\r\n stille nogle enkelte spørgsmål til eksaminanden. </P>  \r\n\r\n<P>Der censureres efter hver enkelt eksamination. Ved censureringen, hvor  \r\n\r\n alene censor og eksaminator er til stede, skal censor udtale sin bedømmelse  \r\n\r\n først. </P>  \r\n\r\n<P>For hver af de mundtlige eksamenspræstationer giver eksaminator og censor  \r\n\r\n hver en karakter. Hvis eksaminator og censor ikke ved den påfølgende  \r\n\r\n forhandling bliver enige om eksamenskarakteren, fastsættes denne som  \r\n\r\n gennemsnitstallet mellem de to først givne karakterer. Svarer  \r\n\r\n gennemsnitstallet ikke til et af tallene i karakterskalaen, fastsættes  \r\n\r\n eksamenskarakteren som det nærmeste tal i rækken. Er gennemsnitstallet midt  \r\n\r\n mellem to på hinanden følgende karakterer i skalaen, forhøjes der til det  \r\n\r\n nærmeste højere tal i rækken, hvis censor har givet den højeste karakter,  \r\n\r\n medens det nærmeste lavere tal i rækken bliver eksamenskarakter, hvis censor  \r\n\r\n har givet den laveste karakter. Karaktererne 00 og 13 kan dog kun gives, hvis  \r\n\r\n lærer og censor bliver enige derom ved forhandlingen. </P>  \r\n\r\n<P>Hvis forhandling om en karakter ikke fører til enighed, skal censor  \r\n\r\n indberette de af eksaminator og censor givne karakterer til direktoratet for  \r\n\r\n gymnasieskolerne og hf. </P>  \r\n\r\n<P>Rektor eller en af ham bemyndiget stedfortræder indfører karaktererne i  \r\n\r\n eksamensprotokollen efter eksaminators diktat og under censors kontrol eller  \r\n\r\n efter en af eksaminator og censor underskrevet karakterliste. Karakterlisten  \r\n\r\n opbevares af skolen mindst eet år. Eksaminator sørger for, at det nødvendige  \r\n\r\n materiale (bøger, kort, billeder og lignende) er til stede ved de mundtlige  \r\n\r\n eksaminationer. Efter at eksaminanden ved lodtrækning har fået tildelt sit  \r\n\r\n eksamensspørgsmål, får han/hun en forberedelsestid. I denne tid må  \r\n\r\n eksaminanden ikke kunne henvende sig til andre om faglige emner, og det er  \r\n\r\n især ved prøver i fremmedsprog, hvor eksaminanden kan ønske at indøve  \r\n\r\n oplæsning, ønskeligt, at eksaminanden sidder alene i et lokale. Hvis flere  \r\n\r\n eksaminander forbereder sig i samme lokale, skal der være behørigt tilsyn.  \r\n\r\n</P>  \r\n\r\n<P> Selvstuderende </P>  \r\n\r\n<P>Eventuelle selvstuderende møder til eksamen på kurset samtidig med  \r\n\r\n hf-kursets egne studerende. De eksamineres af den samme eksaminator som  \r\n\r\n hf-kursisterne efter de specielle regler for eksamen for selvstuderende, jfr.  \r\n\r\n bekendtgørelsen om højere forberedelseseksamen af 24. april 1974. </P>  \r\n\r\n<P>Selvstuderende skal fremlægge personnummerbevis, pas eller anden  \r\n\r\n identifikation ved eksamen. </P>  \r\n\r\n<P>De selvstuderendes læste pensum fremgår af indberetningsskemaerne i de  \r\n\r\n enkelte fag. Hf-kurset påser, at censor får tilsendt oplysning om pensum for  \r\n\r\n hver enkelt selvstuderende. </P>  \r\n\r\n<P>Selvstuderende for hvilke der ikke foreligger et af rektor eller  \r\n\r\n direktoratet godkendt pensum kan ikke eksamineres. </P>  \r\n\r\n<P> 4. Censorindberetninger </P>  \r\n\r\n<P>Censorernes indberetninger skrives på de tilsendte blanketter og afleveres  \r\n\r\n straks efter eksamen til den skole, hvor eksamen er  afholdt. Såfremt en  \r\n\r\n censor ikke ønsker at aflevere indberetningen på sidste eksamensdag, må denne  \r\n\r\n sendes til kurset indenfor 8 dage. Kurset indsender indberetningerne samlet  \r\n\r\n fagvis til direktoratet senest 1. juli. Indberetninger i fag med forsøg  \r\n\r\n indsendes særskilt i 2 eksemplarer. </P>  \r\n\r\n<P>Regningsblanketter og vejledning om udfyldning af disse udsendes til  \r\n\r\n censorernes egen skole/kursus, hvorfra de udleveres. </P>  \r\n\r\n<P> 5. Indberetninger om eksamensudfald </P>  \r\n\r\n<P>Indberetninger om eksamens udfald sendes umiddelbart efter eksamens  \r\n\r\n afslutning til direktoratet for gymnasieskolerne og hf. </P>  \r\n\r\n<P> 6. Kopi af eksamensprotokol </P>  \r\n\r\n<P>Kopi af eksamensprotokol sendes umiddelbart efter eksamens afslutning til  \r\n\r\n direktoratet. Såfremt der ved kurset afholdes sygeeksamen, ønskes  \r\n\r\n indberetningerne først indsendt efter at sygeeksamen er afsluttet, dog senest  \r\n\r\n 1. november. </P>  \r\n\r\n<P>På skemaerne må opføres alle de indmeldte eksaminander, også de, der ikke  \r\n\r\n har bestået eksamen, og det ønskes i anmærkningsrubrikken udtrykkeligt  \r\n\r\n angivet, at en studerende ikke har bestået. </P>  \r\n\r\n<P>Kopi af protokollen indsendes i formatet A-3 eller nedfotograferet til  \r\n\r\n A-4. Siderne nummereres og forsynes med kursets stempel. </P>  \r\n\r\n<P>P.d.v. </P>  \r\n\r\n<P>Elsebeth Brander </P>  \r\n\r\n<P>undervisningsinspektør </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19812202454"
        },
        {
            "displayName": "Entydig dokumentidentifikation",
            "displayValue": "CM035073"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "11/10/1999"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22024"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "24/04/1981"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Gymmasieskolerne og Højere Forberedelseseksamen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}