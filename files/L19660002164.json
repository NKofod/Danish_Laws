{
    "id": 50199,
    "title": "Bekendtgørelse af overenskomst af 4. februar 1966 med Belgien om udførelse af erhvervsmæssig person- og godskørsel ad landevej. ",
    "documentTypeId": "220",
    "isSagsforlobPeriodValid": false,
    "shortName": "BKI nr 21 af 21/03/1966",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 4. februar  \r\n\r\n 1966 med Belgien om udførelse af erhvervsmæssig person- og godskørsel ad  \r\n\r\n landevej. </H1>  \r\n\r\n<P></P>  \r\n\r\n<BR>  \r\n\r\n<P>Under 4. februar 1966 er der i København afsluttet følgende overenskomst  \r\n\r\n mellem Danmark og Belgien om udførelse af erhvervsmæssig person- og  \r\n\r\n godskørsel ad landevej: </P>  \r\n\r\n<P>OVERENSKOMST </P>  \r\n\r\n<P>mellem Kongeriget Danmark og Kongeriget Belgien om udførelse af  \r\n\r\n erhvervsmæssig person- og godskørsel ad landevej. </P>  \r\n\r\n<P>Ud fra ønsket om at fastsætte regler for de af erhvervsmæssige køretøjer  \r\n\r\n udførte vejtransporter mellem de to lande såvel som for transitkørslem gennem  \r\n\r\n deres respektive områder, </P>  \r\n\r\n<P>er Kongeriget Danmarks regering og Kongeriget Belgiens regering blevet  \r\n\r\n enige om følgende: </P>  \r\n\r\n<P>I. PERSONKØRSEL. </P>  \r\n\r\n<P>Kørsel, hvortil der kræves tilladelse. </P>  \r\n\r\n<P>Artikel 1. </P>  \r\n\r\n<P>Al personkørsel mellem de to lande eller i transit gennem deres områder er  \r\n\r\n undergivet reglerne om tilladelse bortset fra de i artikel 6 angivne  \r\n\r\n transporter. </P>  \r\n\r\n<P>Artikel 2. </P>  \r\n\r\n<P>Ansøgningerne om tilladelse må indgives to måneder før kørslens  \r\n\r\n påbegyndelse. </P>  \r\n\r\n<P>Rutekørsel. </P>  \r\n\r\n<P>Artikel 3. </P>  \r\n\r\n<P>Rutekørsel mellem de to lande eller i transit gennem deres område  \r\n\r\n godkendes ved fælles overenskomst af de to kontraherende parters kompetente  \r\n\r\n myndigheder. </P>  \r\n\r\n<P>Til nævnte rutekørsel udstedes på gensidighedsbasis en tilladelse m  \r\n\r\n ncession), medmindre andet bestemmes, af hver kontraherende parts kompetente  \r\n\r\n myndigheder for den strækning af ruten, der er beliggende på den pågældende  \r\n\r\n parts område. </P>  \r\n\r\n<P>De kontraherende parters kompetente myndigheder bestemmer i fællesskab  \r\n\r\n vilkårene for tilladelsen, herunder tilladelsens varighed, hyppighed,  \r\n\r\n køreplan og rute såvel som de takster, som skal bringes i anvendelse. </P>  \r\n\r\n<P>Artikel 4. </P>  \r\n\r\n<P>Ansøgning om tilladelse skal indgives til de kompetente myndigheder i det  \r\n\r\n land, hvor køretøjet er indregistreret. </P>  \r\n\r\n<P>Den skal ledsages af den fornødne dokumentation (forslag til køreplan,  \r\n\r\n takster og rute, angivelse af kørslens varighed i årets løb og angivelse af  \r\n\r\n den forventede dato for kørslens begyndelse). Desuden kan de kontraherende  \r\n\r\n parters kompetente myndigheder kræve andre oplysninger, som de finder  \r\n\r\n nyttige. </P>  \r\n\r\n<P>Hver kontraherende parts kompetente myndigheder giver den anden  \r\n\r\n kontraherende parts kompetente myndigheder meddelelse om de ansøgninger, som  \r\n\r\n de har imødekommet, idet de medsender alle de krævende dokumenter såvel som  \r\n\r\n en kopi af den tilladelse, som gælder for den på deres område beliggende  \r\n\r\n strækning. </P>  \r\n\r\n<P>Enhver tilladelse er betinget af forudgående godkendelse fra de  \r\n\r\n transiterede landes side. </P>  \r\n\r\n<P>Andre kørsler, hvortil der kræves tilladelse. </P>  \r\n\r\n<P>Artikel 5. </P>  \r\n\r\n<P>Til pendulkørsel og afbrudte rundfarter kræves en tilladelse, der meddeles  \r\n\r\n på grundlag af en ansøgning indgivet til de kompetente myndigheder i det  \r\n\r\n land, hvor køretøjet er indregistreret, og oversendt til den anden  \r\n\r\n kontraherende parts kompetente myndigheder til godkendelse. </P>  \r\n\r\n<P>Enhver tilladelse er betinget af forudgående godkendelse fra de  \r\n\r\n transiterede landes side. </P>  \r\n\r\n<P>Transporter, hvortil der ikke kræves tilladelse. </P>  \r\n\r\n<P>Artikel 6. </P>  \r\n\r\n<P>Transportforetagender, der har deres forretningssted i et af de to lande,  \r\n\r\n og som er autoriserede til der at udføre turistkørsel eller lejlighedskørsel,  \r\n\r\n kan uden yderligere tilladelse udføre transporter på den anden stats område  \r\n\r\n eller i transit gennem dette område eller i transit gennem dette område, når  \r\n\r\n følgende i overenskomsten om &#187;vejens frihed&#171; fastsatte betingelser  \r\n\r\n er overholdt: </P>  \r\n\r\n<UL CLASS=PLAIN-LIST>  \r\n\r\n<LI>a) at de pågældende køretøjer til stadighed under een og samme rejse fra  \r\n\r\n det sted, hvor passagererne optages, til køretøjerne kommer tilbage til  \r\n\r\n udgangspunktet, medfører de samme passagerer, eller </LI>  \r\n\r\n<LI>b) at disse køretøjer kører tomme tilbage til deres udgangspunkt  \r\n\r\n (forretningssted), når det drejer sig om transport af passagerer fra en havn  \r\n\r\n eller lufthavn i eet land til en havn eller lufthavn i et andet land. </LI>  \r\n\r\n</UL>  \r\n\r\n<P>De belgiske transportudøvere skal kunne forevise den tilladelse, som er  \r\n\r\n udstedt til dem i deres hjemland. </P>  \r\n\r\n<P>Dette dokument benævnes for turistkøretøjer &#187;Permis de  \r\n\r\n circulation&#171; eller på hollandsk &#187;Bewijs van deugdelijkheid&#171;,  \r\n\r\n og bærer et nummer efter bogstavet ,C', og for udlejningskøretøjer  \r\n\r\n &#187;Certificat de visite&#171; eller på hollandsk  \r\n\r\n &#187;Schouwingsbewijs&#171;. </P>  \r\n\r\n<P>De danske transportudøvere skal kunne forevise en tilladelse til  \r\n\r\n international kørsel udstedt af ministeriet for offentlige arbejder i deres  \r\n\r\n hjemland. </P>  \r\n\r\n<P>Begge landes transportudøvere er forpligtede til at undergive sig de i  \r\n\r\n hvert land gældende kontrolforanstaltninger. </P>  \r\n\r\n<P>II. GODSTRANSPORT. </P>  \r\n\r\n<P>Transporter, hvortil der kræves tilladelse. </P>  \r\n\r\n<P>Artikel 7. </P>  \r\n\r\n<P>Til alle godstransporter mellem de to lande eller i transit gennem deres  \r\n\r\n område kræves autorisation med undtagelse af de i artikel 12 i nærværende  \r\n\r\n overenskomst nævnte. </P>  \r\n\r\n<P>Artikel 8. </P>  \r\n\r\n<P>Der findes to former for tilladelser: </P>  \r\n\r\n<UL CLASS=PLAIN-LIST>  \r\n\r\n<LI>a) &#187;tidsbegrænsede tilladelser&#171;, gældende for et tidsrum, der  \r\n\r\n ikke kan overstige eet år; </LI>  \r\n\r\n<LI>b) &#187;særtilladelser&#171;, gældende for en eller flere transporter og  \r\n\r\n af begrænset varighed. </LI>  \r\n\r\n</UL>  \r\n\r\n<P>Hver tilladelse kan kun anvendes for et enkelt køretøj. Den skal medfølge  \r\n\r\n dette på strækningen på udenlandsk område og fremvises på ethvert forlangende  \r\n\r\n fra de kontrollerende myndigheders personale. </P>  \r\n\r\n<P>Ved køretøj skal forstås et enkelt køretøj eller et antal af sammenkoblede  \r\n\r\n køretøjer. </P>  \r\n\r\n<P>Tilladelsens indehaver er forpligtet til forud for hver transport at  \r\n\r\n udfylde den tilladelsen vedhæftede kørselsrapport. </P>  \r\n\r\n<P>Tilladelsen er personlig og kan ikke overdrages. </P>  \r\n\r\n<P>De tilladelsesformularer, der skal anvendes, indeholdes i bilag 1 og 2 til  \r\n\r\n nærværende overenskomst. </P>  \r\n\r\n<P>Artikel 9. </P>  \r\n\r\n<P>Tilladelserne udstedes af de kompetente myndigheder i det land, hvor  \r\n\r\n køretøjet er indregistreret, inden for rammerne af de kontingenter, som de to  \r\n\r\n kontraherende parters kompetente myndigheder årligt bestemmer, efter fælles  \r\n\r\n aftale og på gensidighedsbasis. </P>  \r\n\r\n<P>Artikel 10. </P>  \r\n\r\n<P>Hver kontraherende parts kompetente myndigheder overlader til den anden  \r\n\r\n parts kompetente myndigheder et kontingent af tilladelser in blanco. </P>  \r\n\r\n<P>De kontraherende parter forpligter sig til at udarbejde statistik  \r\n\r\n vedrørende: </P>  \r\n\r\n<UL CLASS=PLAIN-LIST>  \r\n\r\n<LI>a) de udstedte tilladelser; </LI>  \r\n\r\n<LI>b) den udførte kørsel, </LI>  \r\n\r\n</UL>  \r\n\r\n<P>og til at give hinanden meddelelse herom. </P>  \r\n\r\n<P>Artikel 11. </P>  \r\n\r\n<P>Det er ikke tilladt de inden for en af de kontraherende parters område  \r\n\r\n hjemmehørende transportudøvere at udføre transporter med udgangspunkt i den  \r\n\r\n anden kontraherende parts område med et tredjeland som bestemmelsessted og  \r\n\r\n vice versa uden særlig tilladelse udstedt af sidstnævnte kontraherende parts  \r\n\r\n kompetente myndigheder. </P>  \r\n\r\n<P>Transporter, hvortil der ikke kræves tilladelse. </P>  \r\n\r\n<P>Artikel 12. </P>  \r\n\r\n<P>Til følgende transporter kræves ikke tilladelse: </P>  \r\n\r\n<P CLASS=PUNKT> <B>1.</B> På dansk område: </P>  \r\n\r\n<UL CLASS=PLAIN-LIST>  \r\n\r\n<LI>a) Ligtransporter, udført med dertil særligt indrettede køretøjer; </LI>  \r\n\r\n<LI>b) godstransporter, udført med køretøjer, der udelukkende er indrettet  \r\n\r\n til personkørsel; </LI>  \r\n\r\n<LI>c) godstransporter, udført med køretøjer, hvis nyttevægt er under 500 kg;  \r\n\r\n</LI>  \r\n\r\n<LI>d) transport af beskadigede køretøjer; </LI>  \r\n\r\n<LI>e) flyttetransporter, udført med hertil særligt indrettede køretøjer;  \r\n\r\n</LI>  \r\n\r\n<LI>f) transporter af gods bestemt for markeder, udstillinger eller  \r\n\r\n fremvisninger; </LI>  \r\n\r\n<LI>g) transport af væddeløbsheste, sportsautomobiler og andet sportstilbehør  \r\n\r\n til brug ved sportsbegivenheder; </LI>  \r\n\r\n<LI>h) transporter af teaterdekorationer og -tilbehør; </LI>  \r\n\r\n<LI>i) transporter af musikinstrumenter og af materiel til radiooptagelser og  \r\n\r\n til biograf- eller fjernsynsoptagelser. </LI>  \r\n\r\n</UL>  \r\n\r\n<P>De under litra f-i omhandlede transporter er dog undergivet  \r\n\r\n kontingentering, såfremt de nævnte dyr eller genstande ikke bagefter bringes  \r\n\r\n tilbage til det land, hvor køretøjet er indregistreret. </P>  \r\n\r\n<P CLASS=PUNKT> <B>2.</B> På belgisk område: </P>  \r\n\r\n<UL CLASS=PLAIN-LIST>  \r\n\r\n<LI>a) Ligtransporter, udført med dertil særligt indrettede køretøjer; </LI>  \r\n\r\n<LI>b) godstransporter, udført med køretøjer, der udelukkende er indrettet  \r\n\r\n til personkørsel; </LI>  \r\n\r\n<LI>c) godstransporter, udført med køretøjer, hvis nyttevægt er under 500 kg;  \r\n\r\n</LI>  \r\n\r\n<LI>d) transport af beskadigede køretøjer; </LI>  \r\n\r\n<LI>e) transporter, udført for egen regning. </LI>  \r\n\r\n</UL>  \r\n\r\n<P>Artiikel 13. </P>  \r\n\r\n<P>Følgende transporter er undtaget fra kontingentering: </P>  \r\n\r\n<P CLASS=PUNKT> <B>1.</B> På dansk område: </P>  \r\n\r\n<UL CLASS=PLAIN-LIST>  \r\n\r\n<LI>a) Transporter, udført for egen regning; </LI>  \r\n\r\n<LI>b) transittransporter. </LI>  \r\n\r\n</UL>  \r\n\r\n<P CLASS=PUNKT> <B>2.</B> På belgisk område: </P>  \r\n\r\n<UL CLASS=PLAIN-LIST>  \r\n\r\n<LI>a) Flyttetransporter, udført med dertil særligt indrettede køretøjer;  \r\n\r\n</LI>  \r\n\r\n<LI>b) transporter af gods bestemt for markeder, udstillinger eller  \r\n\r\n fremvisninger: </LI>  \r\n\r\n<LI>c) transporter af væddeløbsheste, sportsautomobiler og andet  \r\n\r\n sportstilbehør til brug ved sportsbegivenheder; </LI>  \r\n\r\n<LI>d) transporter af teaterdekorationer og -tilbehør; </LI>  \r\n\r\n<LI>e) transporter af musikinstrumenter og af materiel til radiooptagelser og  \r\n\r\n til biograf- eller fjernsynsoptagelser; </LI>  \r\n\r\n<LI>f) transittransporter. </LI>  \r\n\r\n</UL>  \r\n\r\n<P>De under litra b-e omhandlede transporter er dog undergivet  \r\n\r\n kontingentering, såfremt de nævnte dyr eller genstande ikke bagefter bringes  \r\n\r\n tilbage til det land, hvor køretøjet er indregistreret. </P>  \r\n\r\n<P>III: ALMINDELIGE BESTEMMELSER. </P>  \r\n\r\n<P>Indenlandske transporter. </P>  \r\n\r\n<P>Artikel 14. </P>  \r\n\r\n<P>Transportudøvere, der er hjemmehørende inden for een kontraherende parts  \r\n\r\n område, er ikke berettigede til at udføre transporter af pasagerer eller gods  \r\n\r\n mellem to punkter, beliggende på den anden kontraherende parts område. </P>  \r\n\r\n<P>Fremgangsmåden med hensyn til udveksling af dokumenter. </P>  \r\n\r\n<P>Artikel 15. </P>  \r\n\r\n<P>De kontraherende parters kompetente myndigheder fastsætter i fællesskab  \r\n\r\n reglerne for udvekslingen af de foreskrevne dokumenter og af de statistiske  \r\n\r\n oplysninger. </P>  \r\n\r\n<P>For udstedelse af tilladelser erlægges intet gebyr. </P>  \r\n\r\n<P>Sanktioner. </P>  \r\n\r\n<P>Artikel 16. </P>  \r\n\r\n<P>Uden at de strafferetlige bestemmelser, der gælder i det land, i hvilket  \r\n\r\n kørslem finder sted, herved berøres, kan tilladelsen suspenderes eller  \r\n\r\n tilbagekaldes i tilfælde af grov overtrædelse af bestemmelserne i nærværende  \r\n\r\n overenskomst. I andre tilfælde vil en transportudøver, der har begået en  \r\n\r\n overtrædelse, få en advarsel. </P>  \r\n\r\n<P>Fritagelse for skatter og afgifter. </P>  \r\n\r\n<P>Artikel 17. </P>  \r\n\r\n<P>Reglerne om afgifter og skatter, der opkræves i anledning af transport af  \r\n\r\n passagerer eller gods, indeholdes i en særlig overenskomst. </P>  \r\n\r\n<P>Kompetente myndigheder. </P>  \r\n\r\n<P>Artikel 18. </P>  \r\n\r\n<P>Hver kontraherende part underretter den anden kontraherende part om,  \r\n\r\n hvilke kompetente myndigheder der er bemyndigede til at træffe bestemmelse  \r\n\r\n vedrørende spørgsmål i forbindelse med anvendelsen af nærværende  \r\n\r\n overenskomst. </P>  \r\n\r\n<P>Blandet kommission. </P>  \r\n\r\n<P>Artikel 19. </P>  \r\n\r\n<P>De kontraherende parters kompetente delegerede samles, når fornødent, som  \r\n\r\n blandet kommission for at drage omsorg for den rigtige anvendelse af  \r\n\r\n overenskomsten og især for </P>  \r\n\r\n<P>- eventuelt at undersøge de ændringer, som måtte være at foretage i  \r\n\r\n overenskomstens bilag; </P>  \r\n\r\n<P>- at fastlægge betingelserne for tildeling af tilladelser; </P>  \r\n\r\n<P>- at finde udvej for alle vanskeligheder, hvortil anvendelsen af  \r\n\r\n overenskomsten måtte give anledning; </P>  \r\n\r\n<P>- eventuelt at tilpasse tilladelsesformularerne; </P>  \r\n\r\n<P>- at undersøge den brug, som hvert land har gjort af de tilladelser, som  \r\n\r\n dette land har fået udleveret in blanco af det andet land; </P>  \r\n\r\n<P>- at træffe bestemmelse om de oplysninger, der med henblik på  \r\n\r\n tilvejebringelsen af en statistik bør udveksles mellem de to lande; </P>  \r\n\r\n<P>- af økonomiske grunde at undgå tomtransporter med henblik på et forventet  \r\n\r\n samarbejde mellem transportudøvernes faglige organisationer inden for de to  \r\n\r\n lande; </P>  \r\n\r\n<P>- at gøre sig bekendt med de forholdsregler, som hvert land har truffet  \r\n\r\n med hensyn til de overtrædelser, som vedkommende lands transportudøvere har  \r\n\r\n begået på det andet lands område, og hvorom dette andet land har underrettet  \r\n\r\n førstnævnte land; </P>  \r\n\r\n<P>- om fornødent at behandle ansøgninger om tilladelse til organisation af  \r\n\r\n passagertransport. </P>  \r\n\r\n<P>Resultaterne af den blandede kommissions arbejde forelægges om fornødent  \r\n\r\n hver kontraherende parts regering til godkendelse. </P>  \r\n\r\n<P>National lovgivning. </P>  \r\n\r\n<P>Artikel 20. </P>  \r\n\r\n<P>Den nationale lovgivning vedrørende toldspørgsmål, vejtrafik,  \r\n\r\n transportbetingelser samt politi forbeholdes. </P>  \r\n\r\n<P>Ikrafttræden og gyldighed. </P>  \r\n\r\n<P>Artikel 21. </P>  \r\n\r\n<P>Nærværende overenskomst træder i kraft på dagen for undertegnelsen og  \r\n\r\n gælder i eet år. </P>  \r\n\r\n<P>Den forlænges uden videre fra år til år, hvis den ikke opsiges af en af de  \r\n\r\n kontraherende parter tre måneder før gyldighedsperiodens udløb. </P>  \r\n\r\n<P>Nærværende overenskomst skal dog optages til revision, såfremt det optages  \r\n\r\n forhandlinger mellem Kongeriget Danmark på den ene side og Den Økonomiske  \r\n\r\n Union for Benelux på den anden med hensyn til transport af passagerer og gods  \r\n\r\n ad landevej. </P>  \r\n\r\n<P>Til bekræftelse heraf har de befuldmægtigede underskrevet nærværende  \r\n\r\n overenskomst. </P>  \r\n\r\n<P>Udfærdiget i København den 4. februar 1966. </P>  \r\n\r\n<P>For Kongeriget </P>  \r\n\r\n<P>Danmarks regering; </P>  \r\n\r\n<P>Per Hækkerup </P>  \r\n\r\n<P>For Kongeriget </P>  \r\n\r\n<P>Belgiens regering, </P>  \r\n\r\n<P>A. Holvoet </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 21. marts 1966.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Per Hækkerup. </P>  \r\n\r\n<P>DK ANNEX 1 </P>  \r\n\r\n<P>KONGERIGET DANMARK </P>  \r\n\r\n<P>Ministeriet for offentlige arbejder. </P>  \r\n\r\n<P>Tidsbegrænset tilladelse </P>  \r\n\r\n<P>Tilladelse nr. </P>  \r\n\r\n<P>til international godskørsel ad landevej. </P>  \r\n\r\n<P>Det meddeles herved tilladelse for  \r\n\r\n .............................................................. </P>  \r\n\r\n<P>(Indehaverens navn eller firma samt fuldstændige adresse) </P>  \r\n\r\n<P>til at udføre international godstransport </P>  \r\n\r\n<P>mellem.............................og......................... </P>  \r\n\r\n<P>i transit gennem.............................................. </P>  \r\n\r\n<P>med en enkelt motorvogn eller et vogntog. </P>  \r\n\r\n<P>Nærværende tilladelse er gældende for tiden fra......til...... </P>  \r\n\r\n<P>Eventuelle begrænsninger:..................................... </P>  \r\n\r\n<P>Udstedt i:......................den........................... </P>  \r\n\r\n<P>Almindelige bestemmelser. </P>  \r\n\r\n<P>Nærværende tilladelse skal medfølge vognen under kørslen og på forlangende  \r\n\r\n forevises vedkommende kontrolmyndigheder. </P>  \r\n\r\n<P>Tilladelsen giver kun adgang til at udføre internationale transporter. Den  \r\n\r\n er ikke gyldig til udførelse af indenrigskørsel. </P>  \r\n\r\n<P>Tilladelsen må ikke overdrages til tredjemand. </P>  \r\n\r\n<P>Tilladelsens indehaver er forpligtet til på hvert af de kontraherende  \r\n\r\n staters territorium at overholde bestemmelserne i lovgivningen og i  \r\n\r\n administrative bekendtgørelser, særligt med hensyn til transport og færdsel.  \r\n\r\n</P>  \r\n\r\n<P>DK ANNEX 2 </P>  \r\n\r\n<P>KONGERIGET DANMARK </P>  \r\n\r\n<P>Ministeriet for offentlige arbejder. </P>  \r\n\r\n<P>Særtilladelse </P>  \r\n\r\n<P>Antal tilladte transporter (ud- og hjemkørsel) </P>  \r\n\r\n<P>Tilladelse nr................... </P>  \r\n\r\n<P>til international godskørsel ad landevej. </P>  \r\n\r\n<P>Der meddeles herved tilladelse for  \r\n\r\n ............................................................... </P>  \r\n\r\n<P>(Indehaverens navn eller firma samt fuldstændige adresse) </P>  \r\n\r\n<P>til at udføre international godstransport </P>  \r\n\r\n<P>mellem.............................og.......................... </P>  \r\n\r\n<P>i transit gennem............................................... </P>  \r\n\r\n<P>med en enkelt motorvogn eller et vogntog. </P>  \r\n\r\n<P>Nærværende tilladelse er gældende for tiden fra......til....... </P>  \r\n\r\n<P>Eventuelle begrænsninger:...................................... </P>  \r\n\r\n<P>Udstedt i..........................den......................... </P>  \r\n\r\n<P>Almindelige bestemmelser. </P>  \r\n\r\n<P>Nærværende tilladelse samt den nedenfor nævnte kørselsrapport skal  \r\n\r\n medfølge vognen under kørslem og på forlangende forevises vedkommende  \r\n\r\n kontrolmyndigheder. </P>  \r\n\r\n<P>Tilladelsen giver kun adgang til at udføre de på forsiden anførte antal  \r\n\r\n transporter. Den giver ikke adgang til at udføre indenrigskørsel. </P>  \r\n\r\n<P>Tilladelsen må ikke overdrages til tredjemand. </P>  \r\n\r\n<P>Tilladelsens indehaver er forpligtet til på hvert af de kontraherende  \r\n\r\n staters territorium at overholde bestemmelserne i lovgivningen og i  \r\n\r\n administrative bekendtgørelser, særligt med hensyn til transport og færdsel.  \r\n\r\n</P>  \r\n\r\n<P>Nærværende tilladelse vil være at tilbagesende til den udstedende  \r\n\r\n myndighed inden 15 dage efter gyldighedsperiodens udløb. </P>  \r\n\r\n<P>Tilladelsens indehaver er forpligtet til forud for hver transport at  \r\n\r\n udfylde den i de bilaterale overenskomster forudsatte kørselsrapport. </P>  \r\n\r\n<P>Kørselsrapporten skal medfølge ved tilladelsens tilbagesendelse til den  \r\n\r\n udstedende myndighed. . </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/05/1966"
        },
        {
            "displayName": "Accession",
            "displayValue": "L19660002164"
        },
        {
            "displayName": "Entydig dokumentidentifikation",
            "displayValue": "CM009016"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "08/01/2001"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "21"
        },
        {
            "displayName": "År for udstedelse",
            "displayValue": "1966"
        },
        {
            "displayName": "Dato for underskrift",
            "displayValue": "21/03/1966"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Direktoratet for vejtransport"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 94.D.23."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}