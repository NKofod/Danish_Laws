{
    "id": 40820,
    "title": "Bil på gule nummerplader - Af fuldmægtig Niels-Henrik Dam (* 1) ",
    "documentTypeId": "980",
    "isSagsforlobPeriodValid": false,
    "shortName": "KOM nr 19729 af 31/10/1997",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Der kan som bekendt være en stor besparelse at hente ved at lade sin  \r\n\r\n bil indregistrere på gule nummerplader. Der har tidligere været nogen  \r\n\r\n usikkerhed med hensyn til om det var muligt at anskaffe en bil på gule  \r\n\r\n nummerplader med et lån bevilget efter bilbekendtgørelsens § 4. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bil på gule nummerplader - Af fuldmægtig  \r\n\r\n Niels-Henrik Dam (* 1) </H1>  \r\n\r\n<P></P>  \r\n\r\n<P>Ankestyrelsen traf i en sag offentliggjort i SM O-75-88 afgørelse om, at  \r\n\r\n der ikke kunne bevilges bil på gule nummerplader. Revaliderings- og  \r\n\r\n pensionsnævnet havde bevilget en § 6-bil på gule nummerplader, men ansøger  \r\n\r\n ønskede en bil på hvide nummerplader. Ved afgørelsen lagde Ankestyrelsen vægt  \r\n\r\n på, at den direkte hjemmel til anskaffelse af bil på gule nummerplader var  \r\n\r\n blevet afskaffet ved bekendtgørelse nr. 645 af 19. december 1983. </P>  \r\n\r\n<P>Ankestyrelsen har efterfølgende flere gang udtalt, at der ikke var  \r\n\r\n mulighed for at anskaffe en bil bevilget efter bistandslovens § 58 på gule  \r\n\r\n nummerplader, men Ankestyrelsen har ikke haft konkrete sager om dette  \r\n\r\n spørgsmål. </P>  \r\n\r\n<P>Ankestyrelsen har nu haft lejlighed til at tage stilling i en konkret sag,  \r\n\r\n hvor ansøger ønskede at bruge et § 4-lån til anskaffelse af en bil på gule  \r\n\r\n nummerplader. Dette havde revaliderings- og pensionsnævnet givet afslag på,  \r\n\r\n med henvisning til at der ikke længere var hjemmel i bilbekendtgørelsen til  \r\n\r\n at yde støtte til biler på gule plader. </P>  \r\n\r\n<P>I forbindelse med sagens behandling indhentede Ankestyrelsen udtalelser  \r\n\r\n fra Socialministeriet og fra Told- og Skattestyrelsen. </P>  \r\n\r\n<P>Socialministeriet udtalte, at ophævelsen af den tidligere bestemmelse i  \r\n\r\n bekendtgørelse nr. 471 af 22. oktober 1980, § 8, stk. 3, hvorefter støtten i  \r\n\r\n særlige tilfælde kunne begrænses til kun at gælde en bil på gule plader,  \r\n\r\n efter Socialministeriets opfattelse ikke udelukkede, at der kunne ydes støtte  \r\n\r\n til en bil som ansøgeren selv ønskede at anskaffe sig på gule nummerplader.  \r\n\r\n</P>  \r\n\r\n<P>Told- og Skattestyrelsen udtalte, at der ikke var noget til hinder for at  \r\n\r\n privatpersoner anskaffede biler på gule nummerplader, og at der ikke  \r\n\r\n stilledes særlige krav udover de der er omtalt i § 5 i lov om  \r\n\r\n registreringsafgift af motorkøretøjer m.v.Ankestyrelsen fandt herefter, at  \r\n\r\n der ikke var hjemmel til at hindre en ansøger i at benytte et § 4-lån til  \r\n\r\n anskaffelse af en bil på gule nummerplader. Ankestyrelsen lagde bl.a. vægt  \r\n\r\n på, at der ved anskaffelse af bil bevilget efter § 4 ikke kan stilles andre  \r\n\r\n krav end de der er nævnt i bilbekendtgørelsens § 11. Ved lån bevilget efter §  \r\n\r\n 4 har ansøger som bekendt frit valg med hensyn til valg af bilmærke,  \r\n\r\n størrelse, indretning m.v, ligesom ansøger kan benytte lånet til delvis  \r\n\r\n betaling af en dyrere bil. Ankestyrelsen fandt at der også måtte være frit  \r\n\r\n valg med hensyn til om man ønsker at anskaffe en bil på gule eller hvide  \r\n\r\n nummerplader. Afgørelsen er offentliggjort som SM O-97-97. </P>  \r\n\r\n<P>Der er herefter ikke noget til hinder for at ansøgere benytter et § 4-lån  \r\n\r\n til at anskaffe sig en bil på gule plader. Man skal dog være opmærksom på, at  \r\n\r\n Told- og Skat, med hjemmel i registreringsafgiftslovens § 5, stiller en række  \r\n\r\n krav til bilens brug og indretning, for at den kan registreres på gule  \r\n\r\n nummerplader. Det betyder bl.a., at bilen skal være utvivlsomt konstrueret og  \r\n\r\n indrettet til godstransport, og der må ikke transporteres personer uden for  \r\n\r\n førerrummet. Det betyder f.eks., at der ikke i en lukket kassevogn må  \r\n\r\n foreta-ges ændringer med henblik på transport af personer i varerummet.  \r\n\r\n Kravene er nærmere omtalt i Told- og Skats vejledning af februar 1997, om  \r\n\r\n registreringsafgift af last- og varebiler. Det kan i øvrigt oplyses, at  \r\n\r\n afgørelserne vedrørende registreringsafgift træffes i 1. instans af de lokale  \r\n\r\n Told- og Skatteregioner, hvor man også kan få vejledning om reglerne på dette  \r\n\r\n område. </P>  \r\n\r\n<P>Det skal understreges, at SM O-75-88 fortsat er gældende, idet det efter  \r\n\r\n Ankestyrelsens opfattelse vil kræve særlig hjemmel at pålægge en ansøger at  \r\n\r\n anskaffe sig en bil på gule plader, da dette som ovenfor beskrevet medfører  \r\n\r\n en række krav til bilens indretning og brug. </P>  \r\n\r\n<P>Ankestyrelsen har ikke ved afgørelsen i SM O-97-97 taget stilling til om  \r\n\r\n et § 6-lån vil kunne bruges til anskaffelse af en bil på gule nummerplader.  \r\n\r\n Lånet efter § 6 skal jo bruges til at anskaffe den billigste og bedst egnede  \r\n\r\n bil. Hvis denne bil kan indregistres på gule nummerplader skulle der  \r\n\r\n formentlig ikke være noget til hinder for dette, men det vil nok have  \r\n\r\n undtagelsens karakter. I denne forbindelse kan der også gøres opmærksom på  \r\n\r\n muligheden for at få afgiftsfritagelse, hvis man er permanent  \r\n\r\n kørestolsbruger. </P>  \r\n\r\n<P>------------ </P>  \r\n\r\n<P>Uddrag af Socialministeriets bilbekendtgørelse: </P>  \r\n\r\n<P>§ 1. Støtte til køb af bil kan ydes til personer med en varig nedsættelse  \r\n\r\n af funktionsevnen, der i væsentlig grad forringer evnen til at færdes eller i  \r\n\r\n væsentlig grad vanskeliggør muligheden for at opnå eller fastholde et  \r\n\r\n arbejde, eller gennemføre en uddannelse uden brug af bil. </P>  \r\n\r\n<P>§ 2. For at støtte kan ydes, skal ansøgeren have et kørselsbehov </P>  \r\n\r\n<P>1) i forbindelse med erhverv, hvor ansøgeren skaffer sig et væsentligt  \r\n\r\n bidrag til forsørgelsen, eller </P>  \r\n\r\n<P>2) i forbindelse med uddannelse, der sigter mod fremtidige arbejds- og  \r\n\r\n indtægtsmuligheder, eller </P>  \r\n\r\n<P>3) hvis opfyldelse i væsentlig grad afhjælper følgerne af lidelsen og  \r\n\r\n letter den daglige tilværelse. .... </P>  \r\n\r\n<P>§ 4. Støtte efter §§ 1-2 ydes som rentefri lån på indtil 111.000 kr. ( pr.  \r\n\r\n 1. januar 1997), dog højest bilens købesum. .... </P>  \r\n\r\n<P>§ 6. Der kan ydes et rente- og afdragsfrit lån til betaling af forskellen  \r\n\r\n mellem støtten efter § 4 og bilens anskaffelsespris, når der foreligger  \r\n\r\n ganske særlige forhold i forbindelse med en persons invaliditet, f.eks. </P>  \r\n\r\n<P>1) når handicappet nødvendiggør indretninger, som kun findes eller  \r\n\r\n hensigtsmæssigt kun kan foretages i en større eller dyrere bil, eller </P>  \r\n\r\n<P>2) når større eller dyrere bil er nødvendig, fordi handicappet medfører,  \r\n\r\n at ansøgeren ikke eller kun med betydelig vanskelighed kan klare ind- og  \r\n\r\n udstigning eller placering i bilen, eller </P>  \r\n\r\n<P>3) når større eller dyrere bil er nødvendig for at medbringe nødvendige  \r\n\r\n hjælpemidler i bilen. .... </P>  \r\n\r\n</DIV>",
    "isHistorical": false,
    "editorialNotes": [
        "(* 1) Offentliggjort i Nyt fra Ankestyrelsen, nr. 4, oktober 1997.",
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/03/1998"
        },
        {
            "displayName": "Accession",
            "displayValue": "W19971972927"
        },
        {
            "displayName": "Entydig dokumentidentifikation",
            "displayValue": "CA008791"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Kommentar"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19729"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "31/10/1997"
        },
        {
            "displayName": "Ressortministeriets journalnummer",
            "displayValue": "Socialministeriet, Den Sociale Ankestyrelse"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}