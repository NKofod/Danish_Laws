{
    "id": 37655,
    "title": "Ordet MIDIMARKED uden varemærkemæssig særpræg, da ordet skabes ved almindelig orddannelse. ",
    "documentTypeId": "230",
    "isSagsforlobPeriodValid": false,
    "shortName": "AFG nr 51407 af 20/02/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Dansk Sprognævn nedlagde indsigelse mod registrering af mærket  \r\n\r\n MIDIMARKED for en række forskellige varer i klasserne 3, 5, 16 og 29-34, idet  \r\n\r\n ordet var en naturlig orddannelse. Indsigelsen taget til følge, fordi  \r\n\r\n MIDIMARKED er en naturlig orddannelse i analogi med ord som MINIMARKED og  \r\n\r\n SUPERMARKED. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ordet MIDIMARKED uden varemærkemæssig særpræg,  \r\n\r\n da ordet skabes ved almindelig orddannelse. </H1>  \r\n\r\n<P></P>  \r\n\r\n<P>BS Supermarked Bagsværd ApS, </P>  \r\n\r\n<P>Tåstrup. </P>  \r\n\r\n<P>Adr.: Th.Ostenfeld Patentbureau A/S, </P>  \r\n\r\n<P>København. </P>  \r\n\r\n<P> Indsigelse mod anvendelsen af varemærket: VA 1797 1984, ordet  \r\n\r\n &#187;MIDIMARKED&#171;. </P>  \r\n\r\n<P>I medfør at bestemmelsen i § 20 i varemærkeloven har Dansk Sprognævn,  \r\n\r\n København, i skrivelse af 25 jan 1985 nedlagt indsigelse mod registreringen  \r\n\r\n af Deres ovenfornævnte, for alle varer i klasserne 3, 5, 16, 29-34 anmeldte  \r\n\r\n varemærke, bestående af ordet &#187;MIDIMARKED&#171;. </P>  \r\n\r\n<P>Til støtte for indsigelsen er gjort gældende, af selvom ordet midimarked  \r\n\r\n vist ikke er med i nogen dansk ordbog, kendes betegnelserne supermarked og  \r\n\r\n minimarked, og midimarked vil naturligt betegne en mellemting mellem disse to  \r\n\r\n markeder. Også &#187;Mini Marked&#171; har været anmeldt som ordmærke, men  \r\n\r\n anmelderen tog efter indsigelse sin anmeldelse tilbage, og siden da er ordet  \r\n\r\n blevet et helt almindeligt ord for et lille supermarked. Det påpeges, at man  \r\n\r\n siden 1960'erne bl.a. i forbindelse med dametøj har kendt betegnelserne mini,  \r\n\r\n midi og maxi, hvor midi også betegner en mellemting mellem mini og maxi.  \r\n\r\n Ordet midimarked må efter sprognævnets opfattelse være en nydannelse, et ord  \r\n\r\n som kan dannes uden videre i analogi med minimarked. Dette udelukker ikke  \r\n\r\n principielt, at det kan være deskriptivt. Der henvises også til, at der er  \r\n\r\n nedlagt indsigelse mod registreringen af ordet &#187;MIDI-BUS&#171;, idet  \r\n\r\n denne betegnelse er brugt for en bestemt art busser, nemlig sådanne med plads  \r\n\r\n til 20-50 passagerer. </P>  \r\n\r\n<P>De har i skrivelse af 09 apr 1985 fastholdt anmeldelsen, og bl.a.  \r\n\r\n fremhævet, at ordet minimarked ikke nødvendigvis var blevet en generisk  \r\n\r\n betegnelse, hvis anmelderen havde opnået eneret gennem registrering og havde  \r\n\r\n forsvaret denne eneret. Det bemærkes, at betegnelserne mini, midi og maxi nok  \r\n\r\n benyttes for beklædningsgenstande, men at nærværende anmeldelse ikke omfatter  \r\n\r\n klasse 25. De bestrider ikke, at det anmeldte ord er en nydannelse, men De  \r\n\r\n kan ikke acceptere, at dette i sig selv skulle gøre det deskriptivt. De  \r\n\r\n påpeger, at der er registreret adskillige mærker sammensat af et svagt eller  \r\n\r\n suggestivt mærkeelement, samt ordet -marked, og at der også findes et meget  \r\n\r\n stort antal registreringer indeholdende betegnelserne maxi og mini. De kræver  \r\n\r\n ikke beskyttelse for de to mærkedele midi og marked hver for sig, men for  \r\n\r\n varemærket i sin helhed. </P>  \r\n\r\n<P>Dansk Sprognævn har i skrivelse hertil af 13 jun 1985 udtalt sig til de  \r\n\r\n forskellige afsnit i Deres skrivelse, idet det bl.a. oplyses, at man hele  \r\n\r\n tiden har været opmærksom på, at ordmærket &#187;MIDIMARKED&#171; ikke er  \r\n\r\n anmeldt for klasse 25. Man har blot henvist til at de nævnte tøjbetegnelser  \r\n\r\n stadig er levende. Det påpeges også, at den omstændighed, at det anmeldte  \r\n\r\n ordmærke er en nydannelse ikke i sig selv skulle gøre det deskriptivt. Der er  \r\n\r\n alene henvist til at denne omstændighed principielt ikke udelukker, at det  \r\n\r\n kan være deskriptivt. Man har tillige været opmærksom på, at et mærke normalt  \r\n\r\n bør bedømmes i sin helhed. Det er jo netop det, der er gjort i indsigelsen,  \r\n\r\n idet man har sammenlignet &#187;MIDIMARKED&#171; som en helhed med ordene  \r\n\r\n minimarked og supermarked. Hvis ikke disse to ord havde eksisteret, var der  \r\n\r\n ikke blevet nedlagt indsigelse. Dansk Sprognævn har desuden indsendt en  \r\n\r\n skrivelse af 19 sep 1985, hvoraf kopi vedlægges, hvor der er henvist til, at  \r\n\r\n man inden for containere taler om minicontainere, midicontainere og  \r\n\r\n maxicontainere. </P>  \r\n\r\n<P>De har i skrivelse af 01 nov 1985 fastholdt, at &#187;MIDIMARKED&#171; er  \r\n\r\n registrerbart og derfor anmodet direktoratet om at afvise den nedlagte  \r\n\r\n indsigelse. </P>  \r\n\r\n<P>Sagen er herefter optaget til afgørelse. </P>  \r\n\r\n<P>Der må gives Dansk Sprognævn medhold i, at den omstændighed at et ord er  \r\n\r\n en sproglig nydannelse ikke principielt udelukker, at det kan være  \r\n\r\n deskriptivt, f.eks., hvis det er dannet af kendte sprogelementer sammensat  \r\n\r\n efter sædvanlige normer for orddannelse. Efter direktoratets opfattelse kan  \r\n\r\n ordet &#187;MIDIMARKED&#171; betragtes som en naturlig orddannelse i analogi  \r\n\r\n med minimarked og supermarked og må således anses som en betegnelse for et  \r\n\r\n marked, der har en størrelse mellem et supermarked og et minimarked.  \r\n\r\n Betegnelsen &#187;MIDIMARKED&#171; er herefter fundet uegnet til registrering  \r\n\r\n som varemærke i medfør af bestemmelsen i § 13 i varemærkeloven, da ordet må  \r\n\r\n anses for at angive, at det drejer sig om forhandling af varer i et  \r\n\r\n mellemstort marked. Under hensyn til det i korrespondancen nævnte vedrørende  \r\n\r\n ordet &#187;MIDI-BUS&#171; skal det oplyses, at der er truffet afgørelse i  \r\n\r\n denne sag, og at dette mærke også er fundet uegnet til registrering i medfør  \r\n\r\n af bestemmelsen i § 13 i varemærkeloven, da ordet må anses for at angive  \r\n\r\n arten af de af anmeldelsen omfattede varearter, nemlig at det drejer sig om  \r\n\r\n en bestemt form for busser med plads til ca. 20-50 passagerer. </P>  \r\n\r\n<P>Anmeldelsen afslås herefter under henvisning til bestemmelsen i  \r\n\r\n varemærkelovens § 13. </P>  \r\n\r\n<P>Ovenstående afgørelse kan i medfør af bestemmelsen i varemærkelovens § 44  \r\n\r\n inden 3 måneder fra dato indbringes for Industriministeren, Slotsholmsgade  \r\n\r\n 12, 1216 København K. Adgang til at få afgørelsen prøvet ved domstolene,  \r\n\r\n udelukkes ikke derved. </P>  \r\n\r\n<P>Ønskes direktoratets afgørelse indbragt for domstolene, må sag anlægges  \r\n\r\n inden 6 måneder fra dato. </P>  \r\n\r\n<P>Ønskes en af Industriministeren truffen afgørelse indbragt for domstolene,  \r\n\r\n må sag anlægges inden 6 måneder fra ministerens afgørelse. </P>  \r\n\r\n<P>Med venlig hilsen </P>  \r\n\r\n<P>Inge Sander </P>  \r\n\r\n<P>Eksp.Sekr. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19875140701"
        },
        {
            "displayName": "Entydig dokumentidentifikation",
            "displayValue": "CA005590"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "51407"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "20/02/1987"
        },
        {
            "displayName": "Administrerende myndighed",
            "displayValue": "Patent- og Varemærkestyrelsen"
        },
        {
            "displayName": "Ressortministeriets journalnummer",
            "displayValue": "VA 1797 1984"
        },
        {
            "displayName": "Stikord",
            "displayValue": "ART, DESKRIPTIVITET, SÆRPRÆG, VAREMÆRKER"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}