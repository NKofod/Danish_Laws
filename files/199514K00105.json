{
    "id": 108664,
    "title": "1995 BTL 105   BETÆNKNING OVER FORSLAG TIL LOV OM ÆNDRING AF LOV OM PRIVAT BYFORNYELSE OG   LOV OM MIDLERTIDIG REGULERING AF BOLIGFORHOLDENE (GRØN POSITIVLISTE, KOMMUNAL   RÅDGIVNINGSTJENESTE OG AFTALEKOMPETENCE FOR BEBOERREPRÆSENTANTER M.V.)    NR L 105 1995-96, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1995/1 BTL 105",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 105 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om privat byfornyelse og  \r\n\r\n lov om midlertidig regulering af boligforholdene (Grøn positivliste, kommunal  \r\n\r\n rådgivningstjeneste og aftalekompetence for beboerrepræsentanter m.v.) <BR>  \r\n\r\n Nr L 105 1995-96, 1. samling </P>  \r\n\r\n<P></P>  \r\n\r\n<P>Afgivet af Boligudvalget </P>  \r\n\r\n<P></P>  \r\n\r\n<P>Afgivet: 19951212 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i 2 møder og har herunder stillet  \r\n\r\n spørgsmål til boligministeren, som denne har besvaret skriftligt. </P>  \r\n\r\n<P>Endvidere har udvalget modtaget skriftlige henvendelser fra: </P>  \r\n\r\n<P>Andelsboligforeningernes Fællesrepræsentation, </P>  \r\n\r\n<P>Boligselskabernes Landsforening, </P>  \r\n\r\n<P>Landsforeningen for ejere af udlejningsejendomme og </P>  \r\n\r\n<P>Lejernes Landsorganisation. </P>  \r\n\r\n<P>Der er af boligministeren og af nogle mindretal stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Det  \r\n\r\n Konservative Folkepartis, Det Radikale Venstres og Centrum-Demokraternes  \r\n\r\n medlemmer af udvalget) lovforslaget til <I>vedtagelse</I> med det af  \r\n\r\n boligministeren stillede ændringsforslag. </P>  \r\n\r\n<P>Et <I>mindretal</I> (Venstres medlemmer af udvalget) indstiller  \r\n\r\n lovforslaget til <I>vedtagelse</I> med de af mindretallet og det af  \r\n\r\n boligministeren stillede ændringsforslag. Mindretallet er tilfreds med, at  \r\n\r\n loven om privat byfornyelse gøres permanent, men mindretallet havde gerne  \r\n\r\n set, at de indsigelser, som Landsforeningen for ejere af udlejningsejendomme  \r\n\r\n er fremkommet med, var imødekommet. Henvendelsen er optrykt som bilag til  \r\n\r\n betænkningen. </P>  \r\n\r\n<P>Et <I>andet mindretal</I> (Socialistisk Folkepartis medlem af udvalget)  \r\n\r\n indstiller lovforslaget til <I>vedtagelse</I> med de under nr. 2, 3 og 5  \r\n\r\n stillede ændringsforslag. Mindretallet finder, at det er en urimelig  \r\n\r\n forskelsbehandling, at der ikke, jf. bemærkningerne til lovforslaget, i  \r\n\r\n første omgang, afsættes nogen investeringsramme til almennyttige boliger og  \r\n\r\n private andelsboliger. </P>  \r\n\r\n<P>Et <I>tredje mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>vedtagelse</I> med det af boligministeren og  \r\n\r\n det under nr. 1 stillede ændringsforslag. Mindretallet kan støtte  \r\n\r\n lovforslaget, idet der er tale om at flytte penge fra den offentlige  \r\n\r\n byfornyelse til den private. Fremskridtspartiet er ikke enig i alle  \r\n\r\n lovforslagets enkelte dele, men samlet set er der tale om en reduktion af de  \r\n\r\n statslige udgifter med næsten 200 mio. kr. over 4 år. </P>  \r\n\r\n<P>Fremskridtspartiet finder, at det er urimeligt at byforny til det dobbelte  \r\n\r\n af prisen for nybyggeri. Der burde i byfornyelseslovgivningen stilles  \r\n\r\n ufravigelige krav om, at byfornyelsesudgifter, der overstiger rammebeløbet  \r\n\r\n for almennyttigt nybyggeri i området, ikke kan afholdes for offentlige  \r\n\r\n midler. Dette skal dog ikke gælde for fredede og bevaringsværdige ejendomme.  \r\n\r\n</P>  \r\n\r\n<P>Der burde have været stillet ændringsforslag om dette, men da den private  \r\n\r\n byfornyelse i forvejen indeholder en maksimumgrænse, hører et sådan  \r\n\r\n ændringsforslag til i lov om byfornyelse og boligforbedring.  \r\n\r\n Fremskridtspartiet vil senere fremsætte forslag herom. </P>  \r\n\r\n<P>Et <I>fjerde mindretal</I> (Enhedslistens medlem af udvalget) vil redegøre  \r\n\r\n for sin stilling til lovforslaget ved 2. behandling. Mindretallet stemmer for  \r\n\r\n de under nr. 2, 3 og 5 stillede ændringsforslag. </P>  \r\n\r\n<P>Ændringsforslag </P>  \r\n\r\n<P>Til § 1Af et <I>mindretal</I> (V), tiltrådt af et <I>mindretal</I> (FP):  \r\n\r\n</P>  \r\n\r\n<P> <B>1)</B> Efter nr. 4 indsættes som nyt nummer: </P>  \r\n\r\n<P> <B>&#187;01.</B> I <I>§ 3, stk. 1, 1. pkt.,</I> udgår &#187;i ejendomme  \r\n\r\n med 12 beboelseslejemål eller derunder&#171;, og &#187;75 pct.&#171; ændres  \r\n\r\n til: &#187;50 pct.&#171;&#187; </P>  \r\n\r\n<P>Af et <I>mindretal</I> (SF og EL): </P>  \r\n\r\n<P> <B>2)</B> Efter nr. 8 indsættes som nyt nummer: </P>  \r\n\r\n<P> <B>&#187;02.</B> I <I>§ 5, stk. 1, 1. pkt.,</I> ændres &#187;Udlejer kan  \r\n\r\n uanset&#171; til: &#187;Udlejer kan under iagttagelse af bestemmelserne  \r\n\r\n i&#171;.' </P>  \r\n\r\n<P> <B>3)</B> Efter nr. 11 indsættes som nyt nummer: </P>  \r\n\r\n<P> <B>&#187;03.</B> I <I>§ 5 a, stk. 1, 1. pkt.,</I> ændres &#187;kan  \r\n\r\n udlejer uanset&#171; til: &#187;kan udlejer under iagttagelse af  \r\n\r\n bestemmelserne i&#171;.' </P>  \r\n\r\n<P>Af <I>boligministeren,</I> tiltrådt af et <I>flertal</I> (S, V, KF, RV, FP  \r\n\r\n og CD): </P>  \r\n\r\n<P> <B>4)</B> Efter nr. 13 indsættes som nyt nummer: </P>  \r\n\r\n<P> <B>&#187;04.</B> I <I>§ 7, stk. 1,</I> ændres &#187;80 kr.&#171; til:  \r\n\r\n &#187;90 kr.&#171;&#187; </P>  \r\n\r\n<P>Af et <I>mindretal</I> (SF og EL): </P>  \r\n\r\n<P> <B>5)</B> Efter nr. 14 indsættes som nyt nummer: </P>  \r\n\r\n<P> <B>&#187;05.</B>  <I>§ 9 c</I> affattes således: </P>  \r\n\r\n<P> <B>&#187;§ 9 c.</B> Tilskuddet ydes med virkning fra datoen for den  \r\n\r\n aftalte lejeforhøjelses ikrafttræden. Udbetalingen sker som udgangspunkt  \r\n\r\n kvartalsvis bagud til ejeren på grundlag af de i henhold til § 9 b afgivne  \r\n\r\n oplysninger. Efter ansøgning kan udbetaling alternativt ske i form af et  \r\n\r\n kontant tilskudsbeløb, beregnet som den kapitaliserede nutidsværdi af  \r\n\r\n samtlige tilskudsydelser. Boligministeren fastsætter regler for ansøgning om  \r\n\r\n og beregning af sådant engangstilskud. Kongeriget Danmarks Hypotekbank og  \r\n\r\n Finansforvaltning varetager udbetalingen af såvel de løbende tilskud som  \r\n\r\n engangstilskud.&#171;&#187; </P>  \r\n\r\n<P>Bemærkninger </P>  \r\n\r\n<P>Til nr. 1 Ændringsforslaget indebærer en ligestilling mellem den private  \r\n\r\n og den almennyttige boligsektor for så vidt angår kravet til  \r\n\r\n lejertilslutning. </P>  \r\n\r\n<P>Til nr. 2 og 3 Ændringsforslagene sikrer, at udlejerens  \r\n\r\n vedligeholdelsesudgift ikke flyttes over på byfornyelsesprojekter. </P>  \r\n\r\n<P>Til nr. 4 Det er en betingelse efter de gældende regler for at kunne kræve  \r\n\r\n en erstatningsbolig, at gennemførelsen af privat byfornyelse vil medføre en  \r\n\r\n lejeforhøjelse uden fradrag af tilskud, der sammen med lejeforhøjelser for  \r\n\r\n forbedringer gennemført i de sidste 3 år vil udgøre mere end 80 kr. pr. m2  \r\n\r\n bruttoetageareal. </P>  \r\n\r\n<P>Det er tidligere fra udlejerside blevet fremført, at  \r\n\r\n genhusningsproblemerne er en væsentlig hindring for igangsætning af privat  \r\n\r\n byfornyelse, især i ejendomme ejet af personer/selskaber, som kun råder over  \r\n\r\n et beskedent antal boliger. På denne baggrund blev beløbsgrænsen på 80 kr.  \r\n\r\n pr. m2 bruttoetageareal indført i lov om privat byfornyelse pr. 1. januar  \r\n\r\n 1994. </P>  \r\n\r\n<P>Idet det ikke kan afvises, at denne beløbsgrænse i visse tilfælde fortsat  \r\n\r\n kan være en hindring for igangsætning af privat byfornyelse, foreslås det at  \r\n\r\n forhøje beløbsgrænsen til 90 kr. pr. m2 bruttoetageareal. </P>  \r\n\r\n<P>Til nr. 5 Støtteudbetaling efter loven er ret kompliceret og  \r\n\r\n administrativt belastende. Dette opleves særligt i de tilfælde, hvor  \r\n\r\n arbejderne rent faktisk betales kontant over opsparede midler. Derfor  \r\n\r\n foreslås indført en adgang til at kunne hæve støtten i form af et  \r\n\r\n engangsbeløb. </P>  \r\n\r\n<P>Hans Peter Baadsgaard (S) fmd. <I>Hugo Sørensen (S) Lissa Mathiasen (S)  \r\n\r\n Jørn Pedersen (S) Jytte Wittrock (S) Villy Søvndal (SF) Jørgen Estrup (RV)  \r\n\r\n Keld Albrechtsen (EL) Sonja Albrink (CD) Pia Larsen (V) Bodil Thrane (V)  \r\n\r\n Erling Oxdam (V) Jens Hald Madsen (V) John Vinther (KF) Gitte Seeberg (KF)  \r\n\r\n Kai Dige Bach (KF) Kirsten Jacobsen (FP)</I> nfmd. <I>Dansk Folkeparti havde  \r\n\r\n ikke medlemmer i udvalget.</I>  </P>  \r\n\r\n<P> <B>Bilag </B></P>  \r\n\r\n<P>Henvendelse til udvalget </P>  \r\n\r\n<P>Landsforeningen for ejere af udlejningsejendommeKøbenhavn, den 8. december  \r\n\r\n 1995 </P>  \r\n\r\n<P>Tilsluttet Grundejernes Landsorganisation </P>  \r\n\r\n<P>Nørre Voldgade 2 </P>  \r\n\r\n<P>1358 København K </P>  \r\n\r\n<P>Folketingets Boligudvalg </P>  \r\n\r\n<P>Christiansborg Slot </P>  \r\n\r\n<P>1240 København K </P>  \r\n\r\n<P> <I>Vedr. forslag til lov nr. L 105 om ændring af lov om privat  \r\n\r\n byfornyelse og lov om midlertidig regulering af boligforholdene</I>  </P>  \r\n\r\n<P>Landsforeningen for ejere af udlejningsejendomme hilser med tilfredshed,  \r\n\r\n at den private byfornyelse foreslås ændret fra en forsøgsordning til en  \r\n\r\n permanent ordning. </P>  \r\n\r\n<P>Landsforeningen beklager, at boligministeren ikke samtidig med overgangen  \r\n\r\n til en permanent ordning har taget initiativ til en systematisk ophævelse af  \r\n\r\n lovens mange hindringer for, at den private byfornyelse kan blive en  \r\n\r\n væsentlig drivkraft i moderniserings- og renoveringsindsatsen i forhold til  \r\n\r\n den private udlejningssektor. Landsforeningen anerkender, at lovforslaget  \r\n\r\n indeholder spæde skridt i den rigtige retning samt flere nyttige  \r\n\r\n præciseringer af lovteknisk karakter, men der gøres intet ved en række  \r\n\r\n væsentlige hindringer for privat byfornyelse, såsom genhusningspligten,  \r\n\r\n lejeberegningen etc. </P>  \r\n\r\n<P>Endelig indeholder lovforslagets almindelige bemærkninger en række uklare  \r\n\r\n formuleringer om ministerens planer om revision af positivlisten. </P>  \r\n\r\n<P> <I>Genhusning</I>  </P>  \r\n\r\n<P>Som tidligere påpeget af Landsforeningen er genhusningspligten en  \r\n\r\n væsentlig hindring for udbredelsen af privat byfornyelse. Udlejere, der ikke  \r\n\r\n har mulighed for at stille erstatningsboliger til rådighed, viger tilbage fra  \r\n\r\n at gennemføre et i øvrigt fornuftigt privat byfornyelsesprojekt for ikke at  \r\n\r\n bringe sig i en situation, hvor lejere får et retskrav på erstatningsboliger.  \r\n\r\n</P>  \r\n\r\n<P>Landsforeningen skal anbefale, at genhusningspligten ophæves, eller at  \r\n\r\n grænsen i det mindste hæves til 131 kr./m2 - opgjort efter fradrag af  \r\n\r\n huslejetilskud - svarende til beløbsgrænsen i lejeloven (fra 1.1.1996). </P>  \r\n\r\n<P> <I>Lejeberegningen</I>  </P>  \r\n\r\n<P>De gældende regler om lejeberegning indeholder flere problemer, som bør  \r\n\r\n løses ved overgangen til en permanent ordning. </P>  \r\n\r\n<P>Det reducerer udlejers incitament til at bruge den private byfornyelse, at  \r\n\r\n bidraget til realkreditinstituttet ikke kan medregnes i lejeforhøjelsen, og  \r\n\r\n at lejeforhøjelsern beregnes på grundlag af ydelsen på et 30-årigt lån, hvor  \r\n\r\n der i den almindelige lejelovgivning anvendes et 20-årigt lån. Hertil kommer,  \r\n\r\n at det er uforståeligt, at den kun kan ydes tilskud til den del af projektet,  \r\n\r\n der medfører lejeforhøjelse. Tilskuddet burde udmåles på grundlag af den  \r\n\r\n samlede projektudgift, herunder til dele af projektet, der finansieres på  \r\n\r\n anden vis end ved lejeforhøjelse, hvilket svarer til de regler, der gælder  \r\n\r\n for andelsboliger og almennyttige boliger. </P>  \r\n\r\n<P> <I>Privat byfornyelse ved genudlejning</I>  </P>  \r\n\r\n<P>Det mest velegnede tidspunkt at gennemføre modernisering af enkelte  \r\n\r\n lejligheder er ved genudlejning, hvor der ikke er noget hensyn at tage til en  \r\n\r\n eksisterende lejer. Derfor burde en permanent lovgivning om privat  \r\n\r\n byfornyelse give mulighed for at anvende ordningen ved genudlejning. </P>  \r\n\r\n<P>Det foreliggende lovforslag indeholder desværre ikke en adgang til at  \r\n\r\n anvende privat byfornyelse af enkelte lejemål i forbindelse med genudlejning.  \r\n\r\n Tværtimod indeholder lovforslaget en præcisering af, at loven ikke finder  \r\n\r\n anvendelse på enkelte boliger, der er ubeboede og uudlejede, jf. § 1, nr. 4.  \r\n\r\n Præciseringen er dels overflødig, dels er den en beklagelig markering af  \r\n\r\n boligministerens manglende vilje til at bringe loven i anvendelse i  \r\n\r\n forbindelse med genudlejning. </P>  \r\n\r\n<P>En gennemgribende modernisering af en lejlighed vil altid indebære, at  \r\n\r\n lejligheden bliver ubeboelig, mens moderniseringen pågår. Loven indebærer, at  \r\n\r\n moderinseringer kommer til at foregå til størst mulig gene for nye lejere,  \r\n\r\n idet lejeren først skal flytte ind i lejemålet, for at en aftale gyldigt kan  \r\n\r\n indgås, hvorefter lejeren bliver nødt til at rykke ud igen, mens  \r\n\r\n moderniseringen pågår. Den nærliggende løsning ville være at tillade  \r\n\r\n indgåelse af private byfornyelsesaftaler i forbindelse med lejeaftalen og  \r\n\r\n lade byggearbejderne udføre, inden lejeren er flyttet ind. </P>  \r\n\r\n<P> <I>Betingelser for vedtagelse af et projekt</I>  </P>  \r\n\r\n<P>Forslaget om, at beboerrepræsentanten og udlejer skal kunne aftale mindre  \r\n\r\n projekter, jf. § 1, nr. 7, er udtryk for en anerkendelsesværdig bestræbelse  \r\n\r\n på at lempe betingelserne for at vedtage et projekt om privat byfornyelse. De  \r\n\r\n gældende regler om tilslutning fra 60/75 pct. af samtlige beboere er i mange  \r\n\r\n tilfælde umulige at opfylde, hvorfor det er nødvendigt med en lempelse, for  \r\n\r\n at den private byfornyelse kan udbredes yderligere. Samtidig er  \r\n\r\n Landsforeningen principielt enig i, at beboerrepræsentationen gives mulighed  \r\n\r\n for at indgå bindende aftaler med udlejer om privat byfornyelse. </P>  \r\n\r\n<P>Bestemmelsen gælder imidlertid kun aftaler om privat byfornyelse, der  \r\n\r\n indebærer en lejeforhøjelse på mindre end 64 kr. pr. m2, hvilket betyder, at  \r\n\r\n bestemmelsen ikke kan anvendes i forhold til hovedparten af aftaler om privat  \r\n\r\n byfornyelse, der indebærer en væsentlig højere lejeforhøjelse. Helt  \r\n\r\n uforståeligt er det, at beløbsgrænsen knytter sig til lejeforhøjelsen efter  \r\n\r\n fradrag af tilskud, hvor beløbsgrænsen efter § 66 a i lejeloven, som den  \r\n\r\n foreslåede bestemmelse er hentet fra, knytter sig til lejeforhøjelsen før  \r\n\r\n fradrag af tilskud. </P>  \r\n\r\n<P>Hvis intentionen er, at bestemmelsen skal kunne bruges i praksis og ikke  \r\n\r\n blot være en symbolsk knopskydning på lovteksten uden praktisk betydning,  \r\n\r\n kræver det, at beløbsgrænsen enten ophæves eller hæves markant. </P>  \r\n\r\n<P>Et andet problem ved bestemmelsen er, at den ikke giver nogen lempelse for  \r\n\r\n de ganske mange ejendomme, der ikke har beboerrepræsentation. Landsforeningen  \r\n\r\n skal på denne baggrund anbefale, at der som supplement til den foreslåede  \r\n\r\n bestemmelse tillige genemføres en generel lempelse af tilslutningskravet, som  \r\n\r\n gælder uanset lejeforhøjelsens størrelse, og uanset om der er  \r\n\r\n beboerrepræsentation eller ej. Kravet til lejertilslutning kunne eksempelvis  \r\n\r\n reduceres til almindeligt flertal blandt de fremmødte på et beboermøde eller  \r\n\r\n blandt de afgivne stemmer ved en urafstemning. </P>  \r\n\r\n<P> <I>Positivlisten</I>  </P>  \r\n\r\n<P>I bemærkningerne til lovforslaget bebudes en revision af positivlisten med  \r\n\r\n henblik på at give ordningen en mere økologisk profil. Det anføres samtidig i  \r\n\r\n bemærkningerne, at der i denne forbindelse &#187;samtidig vil indgå  \r\n\r\n overvejelser om, hvorvidt der for visse af de af ordningen omfattede  \r\n\r\n boligkategorier skal ske en nærmere afgrænsning af, hvilke af de i  \r\n\r\n positivlisterne indeholdte forbedringsarbejder, som de respektive  \r\n\r\n boligkategorier skal have adgang til at kunne få støtte til iværksættelse  \r\n\r\n af&#171;, jf. side 5, 1. spalte. </P>  \r\n\r\n<P>Landsforeningen finder det uklart, hvad der er boligministerens hensigt  \r\n\r\n med de skitserede bemærkninger til revision af positivlisten, og man skal  \r\n\r\n opfordre Folketingets Boligudvalg til at tage initiativ til, at ministerens  \r\n\r\n planer præciseres. Det bemærkes, at positivlistens indhold har vital  \r\n\r\n betydning for, hvorledes hele ordningen fungerer, og det er derfor  \r\n\r\n betænkeligt, at der skabes uklarhed om indholdet. </P>  \r\n\r\n<P>Landsforeningen vil i den forbindelse gerne advare mod eventuelle tanker  \r\n\r\n om at pålægge ejere og lejere at aftale elementer fra en grøn positivliste  \r\n\r\n som betingelse for at kunne få tilskud til et privat byfornyelsesprojekt. Man  \r\n\r\n vil også gerne advare mod at begrænse mulighederne for at få tilskud til de  \r\n\r\n elementer, der indgår i den nuværende positivliste. Det er i forvejen  \r\n\r\n vanskeligt at opnå aftaler mellem ejere og lejere om privat byfornyelse, og  \r\n\r\n eventuelle begrænsninger i forhold til den nuværende positivliste eller krav  \r\n\r\n om en grøn profil af aftalen vil gøre det endnu vanskeligere at nå til  \r\n\r\n enighed. </P>  \r\n\r\n<P>Med venlig hilsen </P>  \r\n\r\n<P>Jesper Friisberg </P>  \r\n\r\n<P>Direktør </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "23/01/1996"
        },
        {
            "displayName": "Accession",
            "displayValue": "199514K00105"
        },
        {
            "displayName": "Entydig dokumentidentifikation",
            "displayValue": "CL000202"
        },
        {
            "displayName": "Dato for førstegangsindlæggelse",
            "displayValue": "23/01/1996"
        },
        {
            "displayName": "Dato for indlæggelse",
            "displayValue": "23/01/1996"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "105"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}