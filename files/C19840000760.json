{
    "id": 52921,
    "title": "Vejledning for værnepligtige, der af samvittighedsgrunde ønsker sig fritaget for militærtjeneste ",
    "documentTypeId": "180",
    "isSagsforlobPeriodValid": false,
    "shortName": "VEJ nr 7 af 17/01/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning for værnepligtige, der af  \r\n\r\n samvittighedsgrunde ønsker sig fritaget for militærtjeneste </H1>  \r\n\r\n<P></P>  \r\n\r\n<P CLASS=PUNKT> <B>1.</B> BETINGELSER FOR FRITAGELSE </P>  \r\n\r\n<P>Værnepligtige, der af samvittighedsgrunde ikke ønsker at bære våben, kan  \r\n\r\n søge om fritagelse for militærtjeneste, men de må i stedet for aftjene  \r\n\r\n værnepligten ved civilt arbejde. Reglerne herom findes i lov om værnepligtens  \r\n\r\n opfyldelse ved civilt arbejde, jfr. indenrigsministeriets lovbekendtgørelse  \r\n\r\n nr. 427 af 30. september 1980. </P>  \r\n\r\n<P CLASS=PUNKT> <B>2.</B> KRAV TIL ANSØGNINGEN </P>  \r\n\r\n<P>I ansøgningen skal der anføres og nærmere redegøres for den  \r\n\r\n samvittighedsmæssige begrundelse for, at den værnepligtige ønsker sig  \r\n\r\n fritaget for militærtjeneste. Der skal desuden være oplysning om den  \r\n\r\n værnepligtiges personnummer, fulde navn og adresse. </P>  \r\n\r\n<P>Ansøgningen skal være underskrevet af den værnepligtige personligt. </P>  \r\n\r\n<P CLASS=PUNKT> <B>3.</B> INDSENDELSE AF ANSØGNING </P>  \r\n\r\n<P>ANSØGNINGSFRIST </P>  \r\n\r\n<P>Ansøgning indsendes til værnepligtsstyrelsen under den adresse, der er  \r\n\r\n anført øverst på denne side. </P>  \r\n\r\n<P>Værnepligtsstyrelsen afgør, om det ansøgte kan imødekommes. Det er altså  \r\n\r\n ikke nok, at ønsket om civilt arbejde fremsættes over for sessionen og  \r\n\r\n eventuelt noteres af denne, idet sessionen ikke kan tage stilling til dette  \r\n\r\n spørgsmål. </P>  \r\n\r\n<P>Hvert år omkring 1. marts og 1. september (tidspunktet oplyses ved  \r\n\r\n sessionsbehandlingen) træffes der bestemmelse om, hvilke værnepligtige der  \r\n\r\n skal indkaldes, og hvilke der fritages for normal værnepligtstjeneste.  \r\n\r\n Indsendelse af ansøgning sker derfor bedst, når den værnepligtige herefter  \r\n\r\n har fået besked om, at han vil blive indkaldt til møde ved forsvaret  \r\n\r\n henholdsvis civilforsvaret, eller senere, når han har modtaget en egentlig  \r\n\r\n indkaldelsesordre. </P>  \r\n\r\n<P>Den værnepligtige er dog ikke afskåret fra at indsende ansøgning på et  \r\n\r\n tidligere tidspunkt, hvilket navnlig vil være nærliggende, såfremt han  \r\n\r\n forinden rejser til udlandet eller midlertidigt skifter opholdssted, f.eks.  \r\n\r\n på grund af ferie. Opmærksomheden henledes herved på værnepligtslovens § 26,  \r\n\r\n hvorefter enhver værnepligtig selv er ansvarlig for, at bopælsforandring,  \r\n\r\n bortrejse og lignende ikke er til hinder for, at indkaldelsesordrer og andre  \r\n\r\n meddelelser fra myndighederne om værnepligten kan komme ham i hænde  \r\n\r\n rettidigt. </P>  \r\n\r\n<P>MEN DET ER VIGTIGT AT BEMÆRKE, AT ANSØGNINGEN SKAL VÆRE INDSENDT INDEN 4  \r\n\r\n UGER EFTER MODTAGELSE AF INDKALDELSESORDRE. HVIS DENNE FRIST IKKE OVERHOLDES,  \r\n\r\n KAN DET ANSØGTE IKKE IMØDEKOMMES. </P>  \r\n\r\n<P>DER LØBER IKKE NOGEN NY 4-UGERSFRIST I TILFÆLDE, HVOR DEN VÆRNEPLIGTIGE  \r\n\r\n EFTER ANSØGNING FÅR NY INDKALDELSESORDRE TIL AT MØDE PÅ ET ANDET STED  \r\n\r\n OG/ELLER ET ANDET TIDSPUNKT INDEN UDLØBET AF DET KALENDERHALVÅR, HVORI HAN ER  \r\n\r\n INDKALDT. </P>  \r\n\r\n<P>En værnepligtig kan kun een gang overføres til civilt arbejde. </P>  \r\n\r\n<P>Når særlige omstændigheder taler derfor, kan værnepligtsstyrelsen behandle  \r\n\r\n en ansøgning, selvom 4-ugers fristen ikke er overholdt, eller den  \r\n\r\n værnepligtige allerede een gang har været overført til civilt arbejde. EN  \r\n\r\n ANSØGNING VIL DOG ALTID BLIVE AFVIST, NÅR DEN ER INDSENDT, MEDENS DEN  \r\n\r\n VÆRNEPLIGTIGE ER TIL TJENESTE VED FORSVARET ELLER CIVILFORSVARET. </P>  \r\n\r\n<P>Værnepligtsstyrelsens afgørelse kan indankes for indenrigsministeriet  \r\n\r\n inden 14 dage efter, at afgørelsen er meddelt den værnepligtige. </P>  \r\n\r\n<P CLASS=PUNKT> <B>4.</B> TJENESTENS ART </P>  \r\n\r\n<P>De værnepligtige, der overføres til civilt arbejde, bliver indkaldt til  \r\n\r\n møde på skolen for civile værnepligtige i Antvorskov (ved Slagelse). Her skal  \r\n\r\n de gennemgå et kortvarigt skoleophold, der tager sigte på at give en  \r\n\r\n almindelig orientering om værnepligtstjenesten, herunder om mulighederne for  \r\n\r\n udstationering, samt undervisning i fag, der kan have betydning ved eventuel  \r\n\r\n udstationering. </P>  \r\n\r\n<P>Ved skoleopholdets afslutning kan de værnepligtige udstationeres, eller de  \r\n\r\n kan overføres til holdvis arbejdstjeneste. </P>  \r\n\r\n<P>Udstationeringsstederne, der ligger i forskellige dele af landet, omfatter  \r\n\r\n institutioner for børn, unge og ældre, særforsorgsinstitutioner og kulturelle  \r\n\r\n institutioner (museer, teatre o.lign.), endvidere fredsbevægelser,  \r\n\r\n organisationer med tilknytning til FN, kirkelige og fælleskirkelige  \r\n\r\n organisationer samt miljøorganisationer. Arbejdets art varierer med de  \r\n\r\n enkelte institutioners og organisationers formål. </P>  \r\n\r\n<P>Værnepligtige, der ved det indledende skoleopholds afslutning ikke er  \r\n\r\n blevet udstationeret, overføres til holdvis arbejdstjeneste. Denne tjeneste  \r\n\r\n administreres af skolen, og hvert hold på indtil 15 mand står under daglig  \r\n\r\n ledelse af en arbejdsleder. Opgaverne vil normalt bestå i praktisk, manuelt  \r\n\r\n arbejde af forskellig art uden for skolens område. </P>  \r\n\r\n<P CLASS=PUNKT> <B>5.</B> SANITETSTROPPERNE </P>  \r\n\r\n<P>Hvis det ikke vil være imod den værnepligtiges samvittighed at gøre  \r\n\r\n tjeneste i SANITETSTROPPERNE (Forsvarets Lægekorps), kan han ansøge om at  \r\n\r\n måtte aftjene sin værnepligt ved denne afdeling. Der skal i ansøgningen  \r\n\r\n anføres nærmere oplysning om grunden til, at han ønsker denne tjeneste og  \r\n\r\n ikke tjenesten i det øvrige militære forsvar. </P>  \r\n\r\n<P>Der gælder i øvrigt med hensyn til underskrift, andre oplysninger og  \r\n\r\n fristen for ansøgningens indsendelse samme regler som for indsendelse af  \r\n\r\n ansøgning om overførelse til civilt arbejde (se punkt 2 og 3). </P>  \r\n\r\n<P>Der gøres udtrykkelig opmærksom på, at værnepligtige ved sanitetstropperne  \r\n\r\n i et vist omfang vil blive uddannet i våbenbrug. </P>  \r\n\r\n<P CLASS=PUNKT> <B>6.</B> CIVILFORSVARSKORPSET </P>  \r\n\r\n<P>Værnepligtige, der enten ER overført til civilt arbejde, eller som ønsker  \r\n\r\n at blive det, kan samtidig søge om indkaldelse til CIVILFORSVARSKORPSET. I  \r\n\r\n ansøgningen om overførelse til civilt arbejde kan det således anføres, at den  \r\n\r\n værnepligtige er villig til at gøre tjeneste i dette korps. Det bemærkes, at  \r\n\r\n der her er tale om en tjeneste, der er organiseret på tilsvarende måde som  \r\n\r\n tjenesten på en militær kaserne, men den indbefatter ikke uddannelse i  \r\n\r\n våbenbrug eller andre militære discipliner. Civilforsvarets opgave er under  \r\n\r\n krigsforhold at redde menneskeliv, yde befolkningen hjælp og begrænse skader  \r\n\r\n på materielle værdier. Også i fredstid skal civilforsvaret i et vist omfang  \r\n\r\n yde bistand i katastrofetilfælde samt under andre tilsvarende forhold, der  \r\n\r\n gør offentlig indgriben nødvendig. </P>  \r\n\r\n<P>Der er afsluttet en samarbejdsaftale mellem civilforsvaret og forsvaret  \r\n\r\n med henblik på en krigssituation. Denne aftale har til formål at regulere  \r\n\r\n opgavefordelingen mellem forsvaret og civilforsvaret i de tilfælde, hvor der  \r\n\r\n kan forekomme fælles eller tilgrænsende ansvars- og arbejdsområder, f.eks. i  \r\n\r\n forbindelse med omsorgen for syge og sårede. Aftalen skal således bl.a. sikre  \r\n\r\n civilforsvarets selvstændige varetagelse af de opgaver af humanitær karakter,  \r\n\r\n som fremgår af civilforsvarsloven, og som er i overensstemmelse med  \r\n\r\n internationale aftaler på området. </P>  \r\n\r\n<P CLASS=PUNKT> <B>7.</B> TJENESTETID </P>  \r\n\r\n<P>Tjenestetiden ved civilt arbejde er for tiden 11 måneder og for menige ved  \r\n\r\n civilforsvarskorpset 8 måneder. For værnepligtige, der udtages til  \r\n\r\n befalingsmandsuddannelse, er tjenestetiden i civilforsvarskorpset dog 16  \r\n\r\n måneder. </P>  \r\n\r\n<P>Forannævnte tjenestetider vedrører værnepligtige, der overføres til civilt  \r\n\r\n arbejde, inden de har påbegyndt første uddannelse ved det militære forsvar  \r\n\r\n eller civilforsvarskorpset. </P>  \r\n\r\n<P CLASS=PUNKT> <B>8.</B> EVENTUEL AFKORTNING AF TJENESTETID </P>  \r\n\r\n<P>Eventuel tidligere forrettet tjeneste i forsvaret eller  \r\n\r\n civilforsvarskorpset vil i visse tilfælde kunne medføre afkortning af  \r\n\r\n tjenestetiden ved civilt arbejde. I de nedenfor i punkt 9 nævnte tilfælde  \r\n\r\n finder afkortning dog ikke sted. </P>  \r\n\r\n<P>En værnepligtig der, jfr. punkt 6 foran, får tilladelse til at aftjene  \r\n\r\n værnepligten ved civilforsvarskorpset i stedet for ved civilt arbejde, kan  \r\n\r\n ikke få tjenestetiden i civilforsvarskorpset afkortet med den tid, han  \r\n\r\n eventuelt har gjort tjeneste i forsvaret eller ved civilt arbejde. </P>  \r\n\r\n<P CLASS=PUNKT> <B>9.</B> TJENESTE I SÆRLIGE TILFÆLDE </P>  \r\n\r\n<P>Værnepligtige, der overføres til civilt arbejde efter af have aftjent fuld  \r\n\r\n førstegangstjeneste ved forsvaret eller civilforsvarskorpset, indkaldes til  \r\n\r\n civilt arbejde i 6 uger. </P>  \r\n\r\n<P>Værnepligtige, der får tilladelse til at udføre civilt arbejde i stedet  \r\n\r\n for tjeneste ved det lokale civilforsvar, indkaldes til civilt arbejde i 11  \r\n\r\n uger. </P>  \r\n\r\n<P>De i dette punkt omhandlede værnepligtige indkaldes ikke til civilt  \r\n\r\n arbejde, såfremt der kun påhviler dem resterende tjeneste i form af visse  \r\n\r\n ganske kortvarige, lejlighedsvise mønstringer og vedligeholdelsesøvelser af  \r\n\r\n ikke over 2 døgns varighed. </P>  \r\n\r\n<P>10 </P>  \r\n\r\n<P>Tidligere udstedte vejledninger, senest af 2. januar 1981, ophæves herved.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>VÆRNEPLIGTSSTYRELSEN, DEN 17. JANUAR  \r\n\r\n 1984 </I> </P>  \r\n\r\n<P CLASS=UNDERSKREVET-AF ALIGN=CENTER>MUNKGAARD </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/04/1984"
        },
        {
            "displayName": "Accession",
            "displayValue": "C19840000760"
        },
        {
            "displayName": "Entydig dokumentidentifikation",
            "displayValue": "CM011767"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "02/07/2002"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "7"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "17/01/1984"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Ingen"
        },
        {
            "displayName": "Stikord",
            "displayValue": "MILITÆRNÆGTERTJENESTE"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}