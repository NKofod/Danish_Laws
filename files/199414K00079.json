{
    "id": 108868,
    "title": "1994 BTL 79   BETÆNKNING OVER FORSLAG TIL LOV OM ÆNDRING AF LOV OM ORLOV (UDDANNELSES-,   SABBAT- OG BØRNEPASNINGSORLOV)    NR L 79 1994-95, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1994/1 BTL 79",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 79 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om orlov (Uddannelses-,  \r\n\r\n sabbat- og børnepasningsorlov) <BR>  \r\n\r\n Nr L 79 1994-95, 1. samling </P>  \r\n\r\n<P></P>  \r\n\r\n<P>Afgivet af Arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19941209 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til arbejdsministeren, som denne har besvaret skriftligt. Nogle af  \r\n\r\n udvalgets spørgsmål og arbejdsministerens svar herpå er optrykt som bilag til  \r\n\r\n betænkningen. Herudover er optrykt relevante uddrag fra aftalen om  \r\n\r\n finansloven for 1995 indgået mellem regeringspartierne og Venstre og Det  \r\n\r\n Konservative Folkeparti. </P>  \r\n\r\n<P>Endvidere har udvalget modtaget skriftlige henvendelser fra: </P>  \r\n\r\n<P>Dansk Familielandbrug, </P>  \r\n\r\n<P>De danske Landboforeninger, </P>  \r\n\r\n<P>Nøhr, Henrik, København, </P>  \r\n\r\n<P>Persson, Pia, Søborg og </P>  \r\n\r\n<P>Wessel, Vibeke, Søborg. </P>  \r\n\r\n<P>Der er af arbejdsministeren stillet ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialistisk Folkepartis og Enhedslistens medlemmer) lovforslaget til  \r\n\r\n<I>vedtagelse</I> med de stillede ændringsforslag. </P>  \r\n\r\n<P>Et mindretal inden for flertallet (Fremskridtspartiets medlem af udvalget)  \r\n\r\n konstaterer, at regeringens orlovseksperiment har sejret sig selv ihjel. Nu,  \r\n\r\n hvor regningen skal til at betales og det skønnede antal personer på  \r\n\r\n orlovsydelse er oppe på 67.000 personer i 1995, er det på høje tid, at  \r\n\r\n regeringen får strammet lidt op, men det er alt for lidt. </P>  \r\n\r\n<P>Lidt er bedre end ingenting, hvorfor Fremskridtspartiet også stemmer for,  \r\n\r\n men hele øvelsen er stadig en håbløs affære set i finanslovsøjemed. Der  \r\n\r\n skabes ikke flere arbejdspladser. Beviset for, at der ikke kommer flere i  \r\n\r\n reelt ustøttet arbejde, fremgår af det optrykte bilag som svar på spørgsmål  \r\n\r\n nr. 32 og 55. En stigning på 3.000 fuldtidsbeskæftigede samtidig med  \r\n\r\n stigningen af arbejdspladser med løntilskud for samme tidsrum ikke betyder et  \r\n\r\n reelt fald i antallet af arbejdspladser, hvilket igen betyder, at al den snak  \r\n\r\n om, at arbejdsløshedskurven er knækket, er noget sludder. </P>  \r\n\r\n<P>Den eneste måde, hvorpå man kan få gang i dansk erhvervsliv og dermed  \r\n\r\n egentligt beskæftigelsesboom, er ved at få sat skatterne ned, hvorved  \r\n\r\n lønstigninger kan forhindres, hvilket giver øget eksport, som igen giver øget  \r\n\r\n beskæftigelse. Det er så enkelt, at selv den sidste kommissionsrapport fra EU  \r\n\r\n beskriver det som den eneste farbare vej. Tilskuds- og reguleringssamfundet  \r\n\r\n er et fortidslevn, som Danmark burde ryste af sig. </P>  \r\n\r\n<P>Et <I>mindretal</I> (Socialistisk Folkepartis og Enhedslistens medlemmer  \r\n\r\n af udvalget) indstiller lovforslaget til <I>forkastelse</I> ved 3.  \r\n\r\n behandling. </P>  \r\n\r\n<P>Det er efter mindretallets opfattelse ud fra mange betragtninger forkert  \r\n\r\n at foretage de forringelser i orlovsordningerne, som ligger i dette  \r\n\r\n lovforslag. </P>  \r\n\r\n<P>Efter Socialistisk Folkepartis og Enhedslistens opfattelse er der i stedet  \r\n\r\n for forringelser i orlovsordningerne snarere behov for forbedringer. I den  \r\n\r\n forbindelse skal mindretallet blandt andet pege på, at satserne også for  \r\n\r\n børnepasningsorlov og sabbatorlov burde være 100 pct., og at uddannelsesorlov  \r\n\r\n burde have en sats på over 100 pct. af dagpengesatsen, f.eks. 125 pct. </P>  \r\n\r\n<P>Mindretallet finder det positivt, at uddannelsesorlovssatsen trods alt  \r\n\r\n bevares på 100 pct. Men derudover er der udelukkende tale om forringelser i  \r\n\r\n de hidtidige orlovsordninger. </P>  \r\n\r\n<P>Det store antal mennesker, som har benyttet sig af de tre orlovsordninger,  \r\n\r\n er udtryk for, at der er et klart behov for disse ordninger. </P>  \r\n\r\n<P>Forringelserne i satsen under børnepasningsorloven vil efter mindretallets  \r\n\r\n opfattelse betyde, at færre forældre vil benytte sig af muligheden. Dertil  \r\n\r\n kommer, at der givetvis vil være endnu færre fædre, der vil benytte sig af  \r\n\r\n orlovsordningerne. </P>  \r\n\r\n<P>Mindretallet afviser også forslaget om, at orlovsretten skal begrænses til  \r\n\r\n 3 måneder, når man ser bort fra de helt små børn. Mindretallet finder  \r\n\r\n tværtimod, at både orlov til børnepasning og de øvrige orlovsordninger burde  \r\n\r\n være en ret i et helt år. </P>  \r\n\r\n<P>Mindretallet betragter forringelsen af sabbatorloven som særlig asocial og  \r\n\r\n tåbelig. Det gælder både nedsættelse af satserne og især afskaffelse af  \r\n\r\n muligheden for at anvende den såkaldte skraldemandsmodel i forbindelse med  \r\n\r\n arbejdsfordelingsordninger. Det er asocialt, fordi det netop er blevet brugt  \r\n\r\n af bestemte grupper på arbejdsmarkedet, som har et behov for at få en pause i  \r\n\r\n deres arbejde. Det er tåbeligt, fordi der er forholdsvis få, der har benyttet  \r\n\r\n sig af ordningen, og sabbatorloven medfører i særlig grad en nedgang i  \r\n\r\n arbejdsløsheden, fordi sabbatorlov kræver genbesættelse. </P>  \r\n\r\n<P>Endelig finder mindretallet, at der i forbindelse med forringelserne i  \r\n\r\n satserne er tale om tillidsbrud over for de mange mennesker, der i længere  \r\n\r\n tid har planlagt ud fra, at ordningerne indebar bestemte satser. Det er helt  \r\n\r\n åbenbart, at ganske mange mennesker i den forbindelse er kommet endda ganske  \r\n\r\n meget i klemme. Mange vil derfor også ganske givet være nødt til at afholde  \r\n\r\n sig fra at søge orlov. </P>  \r\n\r\n<P>ÆndringsforslagAf <I>arbejdsministeren,</I> tiltrådt af et <I>flertal</I>  \r\n\r\n (udvalget med undtagelse af SF og EL): </P>  \r\n\r\n<P>Til § 1 <B>1)</B> Det under <I>nr. 1</I> foreslåede <I>§ 2, stk. 2,</I>  \r\n\r\n udgår. </P>  \r\n\r\n<P>Stk. 3-6 bliver herefter stk. 2-5. </P>  \r\n\r\n<P> <B>2)</B> I den under <I>nr. 8</I> foreslåede affattelse af <I>§ 10</I>  \r\n\r\n udgår <I>stk. 3.</I>  </P>  \r\n\r\n<P>Stk. 4 og 5 bliver herefter stk. 3 og 4. </P>  \r\n\r\n<P>Bemærkninger </P>  \r\n\r\n<P>Til nr. 1 og 2 Bestemmelserne om, at der skal ansættes en afløser, hvis en  \r\n\r\n selvstændig erhvervsdrivende søger orlov fra virksomhed, der videreføres af  \r\n\r\n ægtefællen, udgår. I stedet opretholdes den gældende retstilstand, hvorefter  \r\n\r\n det er tilstrækkeligt, at den selvstændige erhvervsdrivende over for  \r\n\r\n arbejdsløshedskassen skriftligt erklærer at ville ophøre med sit arbejde i  \r\n\r\n virksomheden i hele orlovsperioden og samtidig enten sandsynliggør, at det er  \r\n\r\n muligt at ophøre med arbejdet i virksomheden i hele orlovsperioden, eller  \r\n\r\n dokumenterer, at der ansættes en afløser i hele orlovsperioden. </P>  \r\n\r\n<P>Børge Bakholt (S) fmd. <I>Ole Vagn Christensen (S) Poul Erik Dyrlund (S)  \r\n\r\n Lone Møller (S) Jens Peter Vernersen (S) Aage Frandsen (SF)</I> nfmd.  \r\n\r\n<I>Vibeke Peschardt (RV) Jette Gottlieb (EL) Peter Duetoft (CD) Helge Sander  \r\n\r\n (V) Charlotte Antonsen (V) Flemming Oppfeldt (V) Ulla Tørnæs (V) Pia  \r\n\r\n Christmas-Møller (KF) Frank Dahlgaard (KF) Brian Mikkelsen (KF) Annette Just  \r\n\r\n (FP)</I>  </P>  \r\n\r\n<P> <B>Bilag </B></P>  \r\n\r\n<P>Nogle af udvalgets spørgsmål til arbejdsministeren og dennes svar herpå.  \r\n\r\n Herudover er optrykt relevante uddrag fra aftalen om finansloven for 1995  \r\n\r\n indgået mellem regeringspartierne og Venstre og Det Konservative Folkeparti  \r\n\r\n</P>  \r\n\r\n<P>ARBEJDSMINISTERIET </P>  \r\n\r\n<P>December 1994 </P>  \r\n\r\n<P>Sag nr. 94-1150-126 </P>  \r\n\r\n<P> <I>Arbejdsministerens besvarelse af spørgsmål nr. 32 af 5. december 1994  \r\n\r\n fra Folketingets Arbejdsmarkedsudvalg (L 79 - bilag 9) </I></P>  \r\n\r\n<P>Spørgsmål nr. 32: </P>  \r\n\r\n<P>&#187;Hvad skønner ministeren, at sabbatorlovsordningen vil koste i 1995?  \r\n\r\n</P>  \r\n\r\n<P>Ministeren bedes oplyse, hvor mange flere rene job - uden løntilskud - der  \r\n\r\n er blevet i den private sektor fra oktober 1993 til oktober 1994, og hvor  \r\n\r\n mange tilsvarende job der er blevet i den offentlige sektor i samme  \r\n\r\n tidsrum.&#171; </P>  \r\n\r\n<P> <I>Svar:</I>  </P>  \r\n\r\n<P>Med de foreslåede lovændringer indregnet kan udgifterne til  \r\n\r\n sabbatorlovsydelsen i 1995 skønnes til ca. 356 mio. kr., hvoraf ca. 273 mio.  \r\n\r\n kr. vedrører personer, der påbegyndte sabbatorlov i 1994 og afslutter orloven  \r\n\r\n i 1995. </P>  \r\n\r\n<P>Der produceres ikke månedsstatistik over beskæftigelsen i Danmark, men den  \r\n\r\n kvartalsvise beskæftigelsesstatistik baseret på ATP-indbetalingerne kan  \r\n\r\n belyse det stillede spørgsmål om beskæftigelsesudviklingen fra oktober 1993  \r\n\r\n til oktober 1994. </P>  \r\n\r\n<P>Ifølge denne statistik er antallet af fuldtidsbeskæftigede lønmodtagere  \r\n\r\n steget fra 1.978.700 i 3. kvartal 1993 til 1.981.700 i 3. kvartal 1994, altså  \r\n\r\n en samlet stigning på 3.000 fuldtidsbeskæftigede lønmodtagere. Denne stigning  \r\n\r\n i beskæftigelsen dækker blandt andet over et <I>fald på ca. 15.000</I> inden  \r\n\r\n for den offentlige sektor og en <I>stigning på ca. 19.700</I> i den private  \r\n\r\n sektor. </P>  \r\n\r\n<P>Der er i ATP-beskæftigelsesstatistikken ikke mulighed for at udskille  \r\n\r\n beskæftigede i job uden løntilskud. </P>  \r\n\r\n<P>ARBEJDSMINISTERIET </P>  \r\n\r\n<P>December 1994 </P>  \r\n\r\n<P>Sag nr. 94-1150-126 </P>  \r\n\r\n<P> <I>Arbejdsministerens besvarelse af spørgsmål nr. 55 af 9. december 1994  \r\n\r\n fra Folketingets Arbejdsmarkedsudvalg (L 79 - bilag 23) </I></P>  \r\n\r\n<P>Spørgsmål nr. 55: </P>  \r\n\r\n<P>&#187;Ad svaret på spørgsmål 45 (bilag 18) </P>  \r\n\r\n<P>Ministeren bedes oplyse, hvor mange personer der er i job med løntilskud  \r\n\r\n (såvel offentlig som privat beskæftigelse).&#171; </P>  \r\n\r\n<P> <I>Svar:</I>  </P>  \r\n\r\n<P>Ifølge arbejdsmarkedsstyrelsens statistik var der i oktober måned i alt  \r\n\r\n 25.300 arbejdsløshedsforsikrede personer i et job med løntilskud. Af disse  \r\n\r\n var 5.700 i private virksomheder og 19.600 i det offentlige. </P>  \r\n\r\n<P> <B>Uddrag fra aftalen om finansloven for 1995</B>  </P>  \r\n\r\n<P> <I>I. Arbejdsmarked og uddannelse</I>  </P>  \r\n\r\n<P>Der gennemføres en række strukturforbedrende initiativer, der skønnes på  \r\n\r\n helårsbasis at give en budgetforbedring på i alt ca. 600 mio. kr. Heri er  \r\n\r\n indregnet skøn for, hvordan den mere effektive og målrettede  \r\n\r\n arbejdsmarkedspolitik reducerer strukturledigheden ved bl.a. at sikre de mest  \r\n\r\n langvarigt ledige fast tilknytning til arbejdsmarkedet. </P>  \r\n\r\n<P> <I>1. Aktiv arbejdsmarkedspolitik og rådighed</I>  </P>  \r\n\r\n<P>Indsatsen over for de langtvarigt ledige styrkes ved, at der indføres ret  \r\n\r\n og pligt til aktivering på op mod 37 timer i delperiode 2. Afslag på tilbud  \r\n\r\n om individuel jobtræning medfører tab af retten til dagpengene.  \r\n\r\n Indkomstgarantien ved ledighed ændres til individuel dagpengesats. </P>  \r\n\r\n<P>Der gennemføres derudover forskellige justeringer af  \r\n\r\n aktiveringsinstrumenterne m.v. i delperiode 1, herunder at aftaleprincippet  \r\n\r\n ved handlingsplaner justeres, så AF bemyndiges til at kræve den lediges  \r\n\r\n deltagelse i aktiviteter, der hurtigt kan lede til ordinær beskæftigelse.  \r\n\r\n</P>  \r\n\r\n<P>Initiativerne, der er nærmere beskrevet i <I>bilag 1,</I> gennemføres med  \r\n\r\n virkning fra 1. april 1995. </P>  \r\n\r\n<P>For at øge langtidslediges muligheder for ordinær beskæftigelse og  \r\n\r\n imødekomme uopfyldte servicebehov afsættes i 1995 og 1996 150 mio. kr. til en  \r\n\r\n forsøgsordning, som giver AF mulighed for at yde tilskud svarende til 50 pct.  \r\n\r\n af de kommunale lønudgifter til nye faste ansættelser af ledige i ordinære  \r\n\r\n stillinger inden for ældreomsorg. Udgifterne finansieres af  \r\n\r\n aktiveringsrammen. </P>  \r\n\r\n<P>Ledige anvender i stor udstrækning uddannelsesorlov i stedet for  \r\n\r\n uddannelsesgodtgørelse - også i forbindelse med handlingsplanaftaler.  \r\n\r\n Besparelsen på uddannelsesgodtgørelsen modsvares af en reduktion af rammen  \r\n\r\n for den aktive arbejdsmarkedspolitik i 1995 med 1 mia. kr. i forhold til FFL  \r\n\r\n 1995. </P>  \r\n\r\n<P>Der gennemføres med virkning fra 1. april 1995 en justering af gældende  \r\n\r\n praksis på rådighedsområdet. Justeringen indebærer et intensiveret tilsyn med  \r\n\r\n a-kasserne, en administrativ opstramning samt en øget opfølgning på AF's  \r\n\r\n formidling. Desuden udvides den faglige rådighedsforpligtelse efter 12  \r\n\r\n måneders ledighed, og sanktionerne ved manglende overholdelse af  \r\n\r\n rådighedsforpligtelsen skærpes. </P>  \r\n\r\n<P>Initiativerne er nærmere omtalt i bilag 1. </P>  \r\n\r\n<P>Aftalepartierne vurderer senest i september 1995, om erfaringerne med de  \r\n\r\n gennemførte stramninger af arbejdsmarkedspolitikken har virket efter  \r\n\r\n hensigten. </P>  \r\n\r\n<P> <I>2. Arbejdsgiverbetalte ledighedsdage m.v.</I>  </P>  \r\n\r\n<P>De arbejdsgiverbetalte ledighedsdage - G-dagene - begrænser  \r\n\r\n hjemsendelsesledighed. Det er imidlertid vigtigt, at den enkelte arbejdsgiver  \r\n\r\n i særligt udsatte brancher ikke belastes unødigt hårdt til skade for  \r\n\r\n indtjening og beskæftigelse. De nuværende 2 G-dage bibeholdes, og der gælder  \r\n\r\n fortsat et loft på 16 G-dage pr. ansat. </P>  \r\n\r\n<P>Retten til dagpenge og efterløn for selvstændige ved bortforpagtning  \r\n\r\n videreføres uændret. </P>  \r\n\r\n<P> <I>3. Forhøjet befordringsfradrag</I>  </P>  \r\n\r\n<P>Satsen for befordringsfradrag for befordring ud over 100 km hæves fra 25  \r\n\r\n pct. til 50 pct. af normalsats med virkning fra 1995. </P>  \r\n\r\n<P> <I>4. Orlovsordningerne</I>  </P>  \r\n\r\n<P>Orlovsordningerne til uddannelse og til børnepasning fortsættes ud over  \r\n\r\n 1996. Der gennemføres i sammenhæng hermed visse justeringer. Forsøget med  \r\n\r\n sabbatorlov videreføres, men i en justeret udgave. </P>  \r\n\r\n<P>Regeringen vil fremsætte lovforslag om en opsparingsordning til supplement  \r\n\r\n af ydelsen ved orlov. </P>  \r\n\r\n<P> <I>4.1. Børnepasningsorlov</I>  </P>  \r\n\r\n<P>Den samlede mulighed for børnepasningsorlov udgør som hidtil 52 uger. Hvis  \r\n\r\n orloven påbegyndes, inden barnet er fyldt 1 år, gives der fortsat ret til 26  \r\n\r\n ugers orlov. Hvis orloven tages på et senere tidspunkt, reduceres retten til  \r\n\r\n orlov til 13 uger med fortsat mulighed for aftale op til 52 uger. Medregnes  \r\n\r\n barselorlov, vil det således være muligt for familien at sammensætte et  \r\n\r\n sammenhængende orlovsforløb på op til 11/2 år pr. barn. </P>  \r\n\r\n<P>Orlovsydelsen nedsættes med virkning fra lovforslagets fremsættelse fra 80  \r\n\r\n til 70 pct. af dagpengemaksimum. Nedsættelsen gælder for orlovsforløb, hvor  \r\n\r\n ansøgningen ikke inden fremsættelsesdagen er indgivet til AF, a-kassen eller  \r\n\r\n kommunen. </P>  \r\n\r\n<P>Orlovsydelsen nedsættes pr. 1. april 1997 til 60 pct. af dagpengemaksimum.  \r\n\r\n Justeringer af ordningen for 1997 kan dog aftales i lyset af udviklingen på  \r\n\r\n arbejdsmarkedet op til overenskomst 1997. </P>  \r\n\r\n<P>Orlovsydelsen vil som hidtil kunne suppleres med kommunalt tilskud. </P>  \r\n\r\n<P> <I>4.2. Uddannelsesorlov</I>  </P>  \r\n\r\n<P>Orlovsydelsen opretholdes på 100 pct. af dagpengemaksimum. </P>  \r\n\r\n<P>Regeringen agter pr. 1. januar 1996 at indpasse uddannelsesorloven i den  \r\n\r\n nye samlede voksen- og efteruddannelsesreform. </P>  \r\n\r\n<P> <I>4.3. Sabbatorlov</I>  </P>  \r\n\r\n<P>Forsøget med sabbatorlov videreføres. Ordningen justeres, således at  \r\n\r\n godtgørelsen aftrappes i takt med godtgørelsen for børnepasningsorlov. </P>  \r\n\r\n<P>Sabbatorlovsforløb skal mindst være på 13 uger og højst 1 år. </P>  \r\n\r\n<P>Orlovsydelsen reduceres fra 80 til 70 pct. af dagpengemaksimum for  \r\n\r\n orlovsforløb, hvor ansøgningen ikke inden fremsættelsesdagen er indgivet til  \r\n\r\n AF, a-kassen eller kommunen, og til 60 pct. pr. 1. april 1997. </P>  \r\n\r\n<P>Genbesættelseskravet opretholdes for at fremme rotationsordninger.  \r\n\r\n Erstatningspersonen skal være en ledig med mindst et års ledighed bag sig.  \r\n\r\n</P>  \r\n\r\n<P>Forsøgsordningen gælder indtil 31. marts 1999. </P>  \r\n\r\n<P> <I>5. Voksen- og efteruddannelsesreformen</I>  </P>  \r\n\r\n<P>Regeringen vil i 1995 søge gennemført en voksen- og efteruddannelsesreform  \r\n\r\n baseret på hovedprincipperne i rapporten fra 4-parts-udvalget. </P>  \r\n\r\n<P>Sigtet er at skabe et enklere system omfattende både de beskæftigede og  \r\n\r\n ledige, der giver gode rammer for udbygning af indsatsen frem mod år 2000.  \r\n\r\n Der skal skabes mere efterspørgselsorienterede styringsprincipper baseret på  \r\n\r\n frit optag samt taxametertilskud og kursusafgifter, der differentieres efter  \r\n\r\n uddannelsernes målgruppe og indhold. </P>  \r\n\r\n<P>Den nærmere udmøntning af reformen vil blive drøftet med arbejdsmarkedets  \r\n\r\n parter og partierne bag denne aftale, således at der i foråret kan vedtages  \r\n\r\n den fornødne lovgivning med henblik på ikrafttræden af reformen den 1. januar  \r\n\r\n 1996. </P>  \r\n\r\n<P>ARBEJDSMINISTERIET </P>  \r\n\r\n<P> <B>Bilag 1 </B></P>  \r\n\r\n<P>Aftale om arbejdsmarkedet mellem regeringen, Venstre og Det Konservative  \r\n\r\n Folkeparti </P>  \r\n\r\n<P>Aftalen omfatter </P>  \r\n\r\n<P>- Arbejdsmarkedsreformen </P>  \r\n\r\n<P>- Rådighedsreglerne </P>  \r\n\r\n<P>- Lediges adgang til orlov til børnepasning og uddannelse </P>  \r\n\r\n<P>- G-dage </P>  \r\n\r\n<P>- Retten til dagpenge og efterløn ved bortforpagtning </P>  \r\n\r\n<P> <I>Arbejdsmarkedsreformen</I>  </P>  \r\n\r\n<P>Forligspartierne er enige om at gennemføre en række justeringer, som skal  \r\n\r\n sikre en effektivisering og smidiggørelse af arbejdsmarkedsreformen. </P>  \r\n\r\n<P> <I>Handlingsplaner</I>  </P>  \r\n\r\n<P>Retten til en handlingsplan udskydes til efter 6 måneders ledighed. </P>  \r\n\r\n<P>Aftaleprincippet ved indgåelse af en handlingsplan fastholdes, men det  \r\n\r\n skal præciseres, at arbejdsmarkedsmyndighederne endeligt bestemmer afgivelsen  \r\n\r\n af et konkret tilbud. </P>  \r\n\r\n<P>4-ugers-fristerne forud for og efter udarbejdelsen af en handlingsplan  \r\n\r\n ophæves. I stedet indføres mulighed for, at der regionalt kan aftales kortere  \r\n\r\n generelle frister for, at den ledige kan rådføre sig med a-kassen i  \r\n\r\n forbindelse med handlingsplansarbejdet. </P>  \r\n\r\n<P>Der skal sikres en effektivisering af procedurerne for indberetning af  \r\n\r\n ledige, der ikke ønsker at medvirke ved udarbejdelsen af en handlingsplan.  \r\n\r\n</P>  \r\n\r\n<P> <I>Delperiode 1</I>  </P>  \r\n\r\n<P>Retten til selvfunden jobtræning (offentlig og privat) efter 1 års  \r\n\r\n ledighed ophæves. </P>  \r\n\r\n<P>Retten til at gå ned på 80 procents sats i 12 måneder med mulighed for at  \r\n\r\n tjene 27.500 kr. uden fradrag (Mimiordningen) ændres (i delperiode 1)  \r\n\r\n således, at den nedsatte dagpengesats bliver på 70 pct. af dagpengenes  \r\n\r\n størrelse og det fradragsfri beløb bliver på 40.000 kr. </P>  \r\n\r\n<P> <I>Delperiode 2</I>  </P>  \r\n\r\n<P>Der indføres ret og pligt til tilbud i hele perioden. Ordningen indfases  \r\n\r\n gradvis startende med dem, som har været længst ledige. Det vil sige, at  \r\n\r\n ledige med mere end 1 års ledighed i delperiode 2 er omfattet af  \r\n\r\n aktivitetsforpligtelsen i 1995. I 1996 er alle ledige i delperiode 2 omfattet  \r\n\r\n af aktivitetsforpligtelsen. </P>  \r\n\r\n<P>Indkomstgarantien uden for tilbud er individuelle dagpenge. </P>  \r\n\r\n<P>I tilbud er indkomstgarantien maksimale dagpenge, som også er  \r\n\r\n indkomstloft. Der gives dog mulighed for højere indkomst ved selvfunden  \r\n\r\n privat jobtræning. </P>  \r\n\r\n<P>Der gives mulighed for befordringsgodtgørelse ved individuel jobtræning.  \r\n\r\n Befordringsgodtgørelsen er ud over indkomstloftet i tilbud. </P>  \r\n\r\n<P>Udgangspunktet er, at den ledige skal være i aktivitet på fuld tid. For at  \r\n\r\n sikre en fleksibel og smidig tilpasning til de offentlige arbejdspladser er  \r\n\r\n der mulighed for, at den ledige kan ansættes til overenskomstmæssig løn (jf.  \r\n\r\n dog maksimal timelønssats ved ansættelse i jobtræning hos offentlige  \r\n\r\n arbejdsgivere), men med et lavere timetal. Den reducerede arbejdstid kan  \r\n\r\n suppleres med uddannelse, således at aktiviteten samlet set er på fuld tid.  \r\n\r\n Derudover kan de ledige aflønnes efter den aftalte projektydelse. </P>  \r\n\r\n<P>Afslag på tilbud om individuel jobtræning medfører tab af dagpengeret med  \r\n\r\n øjeblikkelig virkning. Den ledige kan indanke spørgsmålet om tilbudets  \r\n\r\n rimelighed for det regionale arbejdsmarkedsråd. Anken har opsættende  \r\n\r\n virkning. Det skal sikres, at ankesager behandles inden for højst 1 måned.  \r\n\r\n Dagpengeretten generhverves ved 26 ugers arbejde inden for 3 år. </P>  \r\n\r\n<P>Retten til at gå ned på 80 procents sats i 12 måneder med mulighed for at  \r\n\r\n tjene 27.500 kr. uden fradrag (Mimiordningen) ophæves (i delperiode 2). </P>  \r\n\r\n<P> <I>Privat jobtræning</I>  </P>  \r\n\r\n<P>Informationen til private virksomheder om jobtræning og målrettet  \r\n\r\n uddannelse i forbindelse med jobtræning intensiveres. </P>  \r\n\r\n<P> <I>Rådighedsreglerne</I>  </P>  \r\n\r\n<P>Forligspartierne er enige om at gennemføre en række justeringer, som  \r\n\r\n sikrer, at rådighedsreglerne medvirker til et effektivt og smidigt  \r\n\r\n arbejdsmarked, og der rettes op på administrative brister m.v. </P>  \r\n\r\n<P> <I>Administration</I>  </P>  \r\n\r\n<P>Der sikres en øget opfølgning på arbejdsformidlingens formidling.  \r\n\r\n Endvidere sker der en intensivering af Direktoratet for  \r\n\r\n Arbejdsløshedsforsikringens tilsyn med arbejdsløshedskasserne. </P>  \r\n\r\n<P>Arbejdsformidlingen underretter arbejdsløshedskasserne om alle negative  \r\n\r\n formidlinger m.v. Direktoratet for Arbejdsløshedsforsikringen modtager kopi  \r\n\r\n af disse underretninger. Arbejdsløshedskasserne orienterer Direktoratet for  \r\n\r\n Arbejdsløshedsforsikringen om resultatet af hver undersøgelse med angivelse  \r\n\r\n af hjemmel i rådighedsbekendtgørelsen. </P>  \r\n\r\n<P>Arbejdsmarkedsstyrelsens kvartalsrapport om arbejdsmarkedsindsatsen, der  \r\n\r\n bl.a. er baseret på arbejdsmarkedsrådenes og regionchefernes bemærkninger,  \r\n\r\n udbygges med en særlig status for omfanget af negative formidlinger. </P>  \r\n\r\n<P>Arbejdsgivernes tilbagemeldinger til arbejdsformidlingen lettes og  \r\n\r\n forenkles, bl.a. ved anvendelse af blanket med mulighed for afkrydsning. </P>  \r\n\r\n<P>Arbejdsformidlingen skal systematisk følge op over for arbejdsgivere, der  \r\n\r\n ikke melder tilbage i forbindelse med en formidling. Dette skal ses i tæt  \r\n\r\n sammenhæng med en øget informationsindsats (en informationskampagne) over for  \r\n\r\n arbejdsgiverne, arbejdsløshedskasserne og lønmodtagerne. </P>  \r\n\r\n<P> <I>Rådighedsstatistik</I>  </P>  \r\n\r\n<P>Der etableres med virkning fra 1. januar 1995 en løbende statistik over  \r\n\r\n dagpengemodtageres afslag på formidlet arbejde og på tilbud i henhold til lov  \r\n\r\n om en aktiv arbejdsmarkedspolitik og arbejdsløshedskassernes afgørelser i  \r\n\r\n disse sager. </P>  \r\n\r\n<P> <I>Pligten til at overtage formidlet arbejde</I>  </P>  \r\n\r\n<P>Ved en ændring af rådighedsbekendtgørelsen præciseres det, at pligten til  \r\n\r\n at overtage formidlet rimeligt arbejde efter 12 måneders ledighed omfatter  \r\n\r\n arbejde, som den ledige kan varetage, eller som den ledige hurtigt kan  \r\n\r\n opkvalificeres til at varetage. </P>  \r\n\r\n<P>Pligten vil således ikke - når bortses fra de hensyn, som AF skal tage i  \r\n\r\n forbindelse med en formidling, nemlig at formidle den, der er bedst egnet -  \r\n\r\n være begrænset af hidtidigt fagområde, arbejdsmæssige erfaringer, uddannelse  \r\n\r\n og lignende. Der skal dog i videst muligt omfang tages hensyn til den lediges  \r\n\r\n alder, uddannelse, erhvervserfaring og øvrige kvalifikationer samt  \r\n\r\n ledighedens længde og arbejdsmarkedssituationen i den lediges geografiske  \r\n\r\n område. </P>  \r\n\r\n<P> <I>Sanktionsreglerne</I>  </P>  \r\n\r\n<P>Karantæneperioderne i rådighedsbekendtgørelsen gøres effektive.  \r\n\r\n Sanktionsreglerne udformes således, at den økonomiske virkning af  \r\n\r\n sanktionerne ikke kan undgås, bl.a. ved at den ledige holder ferie, er på  \r\n\r\n kurser eller modtager sygedagpenge. </P>  \r\n\r\n<P>Endvidere udvides referencerammen for gentagelsesvirkningen fra 6 til 12  \r\n\r\n måneder. Dette medfører, at 2 afslag inden for 12 måneder betyder, at man  \r\n\r\n mister retten til dagpenge. </P>  \r\n\r\n<P>I reglerne om gyldige grunde til afslag/ophør sker der en opstramning,  \r\n\r\n således at bestemmelsen om de gyldige grunde gøres udtømmende (idet  \r\n\r\n &#187;bl.a.&#171; udgår). </P>  \r\n\r\n<P>Herudover er der enighed om, at i listen over gyldige grunde til afslag på  \r\n\r\n formidlet arbejde/arbejdsophør udgår punkterne om </P>  \r\n\r\n<P>- andet varigt arbejde eller uddannelse og </P>  \r\n\r\n<P>- perioder med fradragsfri indtægter. </P>  \r\n\r\n<P>Der er enighed om, at arbejdsophør, der er begrundet med </P>  \r\n\r\n<P>- overtagelse af nyt arbejde, </P>  \r\n\r\n<P>- påbegyndelse af en uddannelse og </P>  \r\n\r\n<P>- overgang til efterløn/delefterløn </P>  \r\n\r\n<P>ikke indebærer, at der kan modtages dagpenge i en eventuel mellemliggende  \r\n\r\n periode. </P>  \r\n\r\n<P> <I>Lediges adgang til orlov til børnepasning og uddannelse</I>  </P>  \r\n\r\n<P>Adgangen til orlov som ledig kan gøres betinget af, at den ledige forinden  \r\n\r\n har været tilmeldt arbejdsformidlingen i en vis periode og har modtaget  \r\n\r\n dagpenge. </P>  \r\n\r\n<P> <I>G-dage</I>  </P>  \r\n\r\n<P>De nuværende 2 G-dage (arbejdsgiverbetalte første ledighedsdage)  \r\n\r\n bibeholdes, således at der fortsat gælder et loft på 16 G-dage pr. ansat.  \r\n\r\n</P>  \r\n\r\n<P> <I>Retten til dagpenge og efterløn ved bortforpagtning</I>  </P>  \r\n\r\n<P>Retten til dagpenge og efterløn ved bortforpagtning opretholdes. </P>  \r\n\r\n<P>Aftalepartierne vurderer den 1. september 1995, om erfaringerne med de  \r\n\r\n gennemførte stramninger af arbejdsmarkedspolitikken har virket efter  \r\n\r\n hensigten, idet det sikres, at der foreligger det nødvendige grundlag for  \r\n\r\n evalueringen. </P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde. Udvalget </P>  \r\n\r\n<P>har stillet et spørgsmål til arbejdsministeren, som denne har </P>  \r\n\r\n<P>besvaret mundtligt. To af udvalgets spørgsmål til arbejdsministeren </P>  \r\n\r\n<P>stillet den 9. december 1994 og ministerens svar herpå er tillige </P>  \r\n\r\n<P>med Socialministeriets brev af 9. december 1994 til Kommunernes </P>  \r\n\r\n<P>Landsforening og landsforeningens besvarelse heraf optrykt som bilag </P>  \r\n\r\n<P>til tillægsbetænkningen. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialistisk Folkepartis og Enhedslistens medlemmer) lovforslaget til  \r\n\r\n<I>vedtagelse</I> i den affattelse, hvori det foreligger efter 2. behandling.  \r\n\r\n</P>  \r\n\r\n<P>For så vidt angår spørgsmålet om den administrative udmøntning af  \r\n\r\n overgangsreglerne, henvises til arbejdsministerens indlæg herom under  \r\n\r\n lovforslagets 2. behandling. Arbejdsministeren udtalte: </P>  \r\n\r\n<P>&#187;Der har været nogen tvivl om, på hvilken måde overgangsreglerne  \r\n\r\n ville blive udmøntet i administrativ procedure, og derfor synes jeg, at jeg  \r\n\r\n her fra talerstolen skal sige . . . ., at vi har jo lagt vægt på i  \r\n\r\n udmøntningen af den finanslovsaftale, at ændringerne ikke på nogen måde kunne  \r\n\r\n opfattes som indgreb med tilbagevirkende kraft. </P>  \r\n\r\n<P>Og derfor vil reglerne blive udformet, procedurerne blive udformet på den  \r\n\r\n måde, at når det drejer sig om aftaler, som arbejdsgiverne og lønmodtagerne  \r\n\r\n har indgået og har fået godkendt inden den 23. november, så kører det efter  \r\n\r\n de gamle regler. </P>  \r\n\r\n<P>Hvis det drejer sig om aftaler mellem arbejdsgivere og arbejdstagere, som  \r\n\r\n de mundtligt har indgået med hinanden inden den 23. november og ikke fået  \r\n\r\n godkendt i arbejdsformidlingen, så skal de, når de skal have godkendt deres  \r\n\r\n aftale, som bygger på en aftale inden den 23. november, så skal parterne ved  \r\n\r\n skriftligt på en tro og love-erklæring over for arbejdsformidlingen at  \r\n\r\n bekræfte, at aftalen er indgået inden den 23. november 1994. På en sådan måde  \r\n\r\n har vi sikret, at ingen vil opleve det som indgreb med tilbagevirkende kraft,  \r\n\r\n og vi anerkender, at folk ikke har nået at få deres aftaler godkendt  \r\n\r\n skriftligt, men de skal selvsagt, hvis de kommer med en mundtlig aftale,  \r\n\r\n efterfølgende godkende den og også over for myndighederne erklære på tro og  \r\n\r\n love, at de har indgået aftalen inden den 23. november, og så vil de få deres  \r\n\r\n orlovsaftale godkendt efter de gamle regler.&#171; </P>  \r\n\r\n<P>Et <I>mindretal</I> (Socialistisk Folkepartis og Enhedslistens medlemmer  \r\n\r\n af udvalget) indstiller lovforslaget til <I>forkastelse.</I>  </P>  \r\n\r\n<P>Børge Bakholt (S) fmd. <I>Ole Vagn Christensen (S) Poul Erik Dyrlund (S)  \r\n\r\n Lone Møller (S) Jens Peter Vernersen (S) Aage Frandsen (SF)</I> nfmd.  \r\n\r\n<I>Vibeke Peschardt (RV) Jette Gottlieb (EL) Peter Duetoft (CD) Helge Sander  \r\n\r\n (V) Charlotte Antonsen (V) Flemming Oppfeldt (V) Ulla Tørnæs (V) Pia  \r\n\r\n Christmas-Møller (KF) Frank Dahlgaard (KF) Brian Mikkelsen (KF) Annette Just  \r\n\r\n (FP)</I>  <B>Bilag </B></P>  \r\n\r\n<P>To af udvalgets spørgsmål til arbejdsministeren og dennes svar herpå og  \r\n\r\n Socialministeriets brev til Kommunernes Landsforening og landsforeningens  \r\n\r\n besvarelse heraf  <I>Spørgsmål nr. 53:</I>  </P>  \r\n\r\n<P>&#187;I forlængelse af svar på spørgsmål 46, jf. bilag 18, ønskes  \r\n\r\n Kommunernes Landsforenings kommentar til, at Folketinget træffer beslutning,  \r\n\r\n der fastholder de nuværende kommunale vedtagelser om tilskud til  \r\n\r\n børnepasning.&#171; </P>  \r\n\r\n<P> <I>Svar:</I>  </P>  \r\n\r\n<P>Socialministeriet har indhentet en udtalelse fra Kommunernes Landsforening  \r\n\r\n i anledning af det stillede spørgsmål. </P>  \r\n\r\n<P>Kommunernes Landsforening har følgende kommentar: </P>  \r\n\r\n<P>&#187;I dag er det kommunalbestyrelsen, der beslutter, om kommunen skal  \r\n\r\n yde supplerende tilskud til forældreorlov. Kommunalbestyrelsen træffer  \r\n\r\n desuden beslutning om målgruppen for det supplerende tilskud samt om  \r\n\r\n tilskuddets størrelse. </P>  \r\n\r\n<P>Med den skitserede folketingsbeslutning fratages kommunerne retten til at  \r\n\r\n træffe beslutning om at ændre det supplerende tilskud. </P>  \r\n\r\n<P>Landsforeningen kan ikke tilslutte sig en sådan folketingsvedtagelse. Det  \r\n\r\n er landsforeningens holdning, at kommunernes fulde beslutningskompetence bør  \r\n\r\n fastholdes. </P>  \r\n\r\n<P>Træffes der beslutning om, at de nuværende kommunale vedtagelser om  \r\n\r\n tilskud til børnepasning skal fastholdes, vil det betyde merudgifter for  \r\n\r\n kommunerne. Denne merudgift skal i givet fald kompenseres over  \r\n\r\n bloktilskuddene.&#171; </P>  \r\n\r\n<P> <I>Spørgsmål nr. 54:</I>  </P>  \r\n\r\n<P>&#187;Hvordan ville en formulering kunne dække hensigten i det foregående  \r\n\r\n spørgsmål?&#187; </P>  \r\n\r\n<P> <I>Svar:</I>  </P>  \r\n\r\n<P>Fra Socialministeriet har jeg modtaget følgende: </P>  \r\n\r\n<P>&#187;En formulering, hvorefter kommunerne ikke kunne ændre på deres  \r\n\r\n beslutning om tilskud for 1995, ville - alt efter hvilket formål man vil opnå  \r\n\r\n med en sådan formulering - f.eks. kunne udformes således: </P>  \r\n\r\n<P>&#187;For hele 1995 skal kommunerne yde det supplerende tilskud, der er  \r\n\r\n vedtaget af kommunalbestyrelsen inden udgangen af november 1994.&#171; </P>  \r\n\r\n<P>Socialministeriet må tage forbehold over for formuleringen, idet det ikke  \r\n\r\n har været muligt at nå at indhente lovtekniske kommentarer til en sådan  \r\n\r\n bestemmelse. </P>  \r\n\r\n<P>Socialministeriet må på det foreliggende grundlag endvidere tage afstand  \r\n\r\n fra, at en sådan bestemmelse indsættes i lovgivningen, idet det klart bryder  \r\n\r\n med grundtanken og systematikken i bistandsloven, ligesom det vil betyde  \r\n\r\n økonomisk kompensation til kommunerne, jf. besvarelsen af spørgsmål 53.' </P>  \r\n\r\n<P>Jeg kan henholde mig til ovenstående. </P>  \r\n\r\n<P>SocialministerietDen 9. december 1994 </P>  \r\n\r\n<P>Kommunernes Landsforening </P>  \r\n\r\n<P>Gyldenløvesgade 11 </P>  \r\n\r\n<P>1600 København V </P>  \r\n\r\n<P> <I>Vedr. supplerende tilskud til forældre på orlov</I>  </P>  \r\n\r\n<P>Vi er fra Arbejdsministeriet blevet bedt om bidrag til svar på spørgsmål  \r\n\r\n 53 og 54 fra Folketingets Arbejdsmarkedsudvalg i forbindelse med behandlingen  \r\n\r\n af ændringerne til orlovsloven (nedsættelse af satsen). </P>  \r\n\r\n<P>Vi skal i den anledning bede om landsforeningens kommentarer til spørgsmål  \r\n\r\n 53. </P>  \r\n\r\n<P>Vi vedlægger kopier af spørgsmålene samt de tidligere spørgsmål og svar,  \r\n\r\n der henvises til. </P>  \r\n\r\n<P>Da svarene skal afgives til Folketinget snarest under hensyn til den  \r\n\r\n videre behandling af lovforslaget, skal vi anmode om bidrag hurtigst muligt.  \r\n\r\n</P>  \r\n\r\n<P>Med venlig hilsen </P>  \r\n\r\n<P>Kirsten a Rogvi </P>  \r\n\r\n<P>Kommunernes LandsforeningDen 12. december 1994 </P>  \r\n\r\n<P>Socialministeriet </P>  \r\n\r\n<P>Slotsholmsgade 6 </P>  \r\n\r\n<P>1216 København K. </P>  \r\n\r\n<P> <I>Forældreorlov</I>  </P>  \r\n\r\n<P>Socialministeriet har den 9. december d.å. anmodet om landsforeningens  \r\n\r\n kommentarer til: &#187;. . ., at Folketinget træffer en beslutning, der  \r\n\r\n fastholder de nuværende kommunale vedtagelser om tilskud til  \r\n\r\n børnepasning&#171;. </P>  \r\n\r\n<P>I dag er det kommunalbestyrelsen, der beslutter, om kommunen skal yde  \r\n\r\n supplerende tilskud til forældreorlov. Kommunalbestyrelsen træffer desuden  \r\n\r\n beslutning om målgruppen for det supplerende tilskud samt om tilskuddets  \r\n\r\n størrelse. </P>  \r\n\r\n<P>Med den skitserede folketingsbeslutning fratages kommunerne retten til at  \r\n\r\n træffe beslutning om at ændre det supplerende tilskud. </P>  \r\n\r\n<P>Landsforeningen kan ikke tilslutte sig en sådan folketingsvedtagelse. Det  \r\n\r\n er landsforeningens holdning, at kommunernes fulde beslutningskompetence bør  \r\n\r\n fastholdes. </P>  \r\n\r\n<P>Træffes der beslutning om, at de nuværende kommunale vedtagelser om  \r\n\r\n tilskud til børnepasning skal fastholdes, vil det betyde merudgifter for  \r\n\r\n kommunerne. Denne merudgift skal i givet fald kompenseres over  \r\n\r\n bloktilskuddene. </P>  \r\n\r\n<P>Med venlig hilsen </P>  \r\n\r\n<P>Eske Groes </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "29/12/1994"
        },
        {
            "displayName": "Accession",
            "displayValue": "199414K00079"
        },
        {
            "displayName": "Entydig dokumentidentifikation",
            "displayValue": "CL000669"
        },
        {
            "displayName": "Dato for førstegangsindlæggelse",
            "displayValue": "29/12/1994"
        },
        {
            "displayName": "Dato for indlæggelse",
            "displayValue": "29/12/1994"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "79"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}