{
    "id": 79649,
    "title": "Bekendtgørelse af lov om administration af Det europæiske økonomiske Fællesskabs forordninger om markedsordninger for landbrugsvarer m.v. (Bemyndigelsesloven) ",
    "documentTypeId": "30",
    "isSagsforlobPeriodValid": false,
    "shortName": "LBK nr 731 af 13/11/1987",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<table border=\"0\"><tr><td valign=\"top\" width=\"130\"><A HREF=\"#K1\">Kapitel 1  \r\n\r\n</A></td><td>Administration af markedsordninger m.m.</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K2\">Kapitel 2  \r\n\r\n</A></td><td>Oplag og fremstilling af varer under toldkontrol</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K3\">Kapitel 3  \r\n\r\n</A></td><td>Straffebestemmelser</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K4\">Kapitel 4  \r\n\r\n (Overgangsbestemmelser</A></td><td>udeladt).</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K5\">Kapitel 5  \r\n\r\n</A></td><td>Ikrafttrædelse m.v.</td></table>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Bekendtgørelse af lov om administration af Det  \r\n\r\n europæiske økonomiske Fællesskabs forordninger om markedsordninger for  \r\n\r\n landbrugsvarer m.v. </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Bemyndigelsesloven) </P>  \r\n\r\n<P CLASS=SUB-TITLE>Herved bekendtgøres lov om administration af Det  \r\n\r\n europæiske økonomiske Fællesskabs forordninger om markedsordninger for  \r\n\r\n landbrugsvarer m.v., jf. lovbekendtgørelse nr. 487 af 13. september 1984, med  \r\n\r\n de ændringer, der følger af lov nr. 946 af 23. december 1986 </P>  \r\n\r\n<BR>  \r\n\r\n<A NAME=\"\"K1\"\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Administration af markedsordninger m.m.  \r\n\r\n</I> </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Landbrugsministeren bemyndiges til at fastsætte  \r\n\r\n de bestemmelser og iværksætte de øvrige foranstaltninger, der er nødvendige  \r\n\r\n for anvendelse her i landet af Det europæiske økonomiske Fællesskabs  \r\n\r\n forordninger om </P>  \r\n\r\n<UL CLASS=PLAIN-LIST>  \r\n\r\n<LI>1) markedsordninger for landbrugsvarer, </LI>  \r\n\r\n<LI>2) ordninger for varer, ved hvis fremstilling der er anvendt  \r\n\r\n landbrugsvarer, </LI>  \r\n\r\n<LI>3) oplysninger om indkomstforhold og driftsøkonomiske forhold i  \r\n\r\n landbruget og </LI>  \r\n\r\n<LI>4) foranstaltninger som følge af anvendelsen af særlige omregningskurser  \r\n\r\n inden for den fælles landbrugspolitik. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Ministeren kan fastsætte bestemmelser om  \r\n\r\n fravigelse af regler i forordningerne i det omfang, disse indeholder adgang  \r\n\r\n hertil. </P>  \r\n\r\n<P CLASS=STK> <I>Stk. 3. </I> For varer, der henhører under  \r\n\r\n industriministeriet, udøves beføjelserne efter denne lov af  \r\n\r\n industriministeren. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Landbrugsministeren nedsætter et udvalg med den  \r\n\r\n opgave at rådgive med hensyn til stillingtagen til Det europæiske økonomiske  \r\n\r\n Fællesskabs landbrugspolitik samt med hensyn til tilrettelæggelse af  \r\n\r\n administrationen af de af § 1 omfattede forordninger. Udvalget består af 17  \r\n\r\n af landbrugsministeren udnævnte medlemmer, hvoraf landbrugsministeren udpeger  \r\n\r\n 2, industriministeren 2, Industrirådet 2, Det Danske Handelskammer 2,  \r\n\r\n Landbrugsrådet, De danske Landboforeninger og Danske Husmandsforeninger 7,  \r\n\r\n Arbejderbevægelsens Erhvervsråd 1 og Forbrugerrådet 1. Der kan møde  \r\n\r\n stedfortræder for hvert af udvalgets medlemmer. De af landbrugsministeren og  \r\n\r\n industriministeren udpegede medlemmer deltager ikke i udvalgets afstemninger.  \r\n\r\n Landbrugsministeren udpeger en af landbrugsministeriets repræsentanter i  \r\n\r\n udvalget til formand for udvalget og fastsætter udvalgets forretningsorden.  \r\n\r\n Udvalgets sekretariatsopgaver varetages af landbrugsministeriet. </P>  \r\n\r\n<P CLASS=STK> <I>Stk. 2. </I> Landbrugsministeren kan fastsætte bestemmelser,  \r\n\r\n hvorefter visse afgørelser eller dispositioner i henhold til de i § 1, stk.  \r\n\r\n 1, nr. 1 og 2, omhandlede forordninger kan træffes af udvalget eller af  \r\n\r\n bestemte brancheorganisationer. Udvalgets eller organisationens afgørelser  \r\n\r\n kan indbringes for ministeren inden 4 uger, efter at afgørelsen er meddelt  \r\n\r\n klageren. Ministeren kan indenfor samme frist ændre afgørelsen, uden at der  \r\n\r\n foreligger klage. Afgørelsen skal indeholde oplysning om klageadgangen, om  \r\n\r\n fristen derfor og om ministerens adgang til at ændre afgørelsen uden klage.  \r\n\r\n</P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Landbrugsministeren kan efter forhandling med  \r\n\r\n det i § 2 nævnte udvalg fastsætte, at eksportører af danske landbrugsvarer  \r\n\r\n skal overholde de af ham for udførsel til det pågældende marked fastsatte  \r\n\r\n vilkår, herunder at eksportøren for opnåelse af autorisation skal stille  \r\n\r\n sikkerhed. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Landbrugsministeren kan efter indstilling fra  \r\n\r\n udvalget fastsætte bestemmelser om betaling af afgifter af landbrugsvarer,  \r\n\r\n der fremstilles her i landet, og om betaling af de samme afgifter af  \r\n\r\n tilsvarende landbrugsvarer, der indføres her til landet, samt om, i hvilket  \r\n\r\n omfang sådanne afgifter skal refunderes for landbrugsvarer, når disse  \r\n\r\n anvendes som materiale i industrielt fremstillede varer. Afgifterne indgår i  \r\n\r\n fonde, der bestyres af udvalget. </P>  \r\n\r\n<P CLASS=STK> <I>Stk. 2. </I> Den del af den amtskommunale grundskyld, der i  \r\n\r\n henhold til lov om beskatning til kommunerne af faste ejendomme opkræves hos  \r\n\r\n landbrugsejendomme og indbetales til statskassen, indgår i en fond, der  \r\n\r\n ligeledes bestyres af udvalget. </P>  \r\n\r\n<P CLASS=STK> <I>Stk. 3. </I> Fondenes midler kan med ministerens godkendelse  \r\n\r\n anvendes til fremme af sådanne erhvervsøkonomiske foranstaltninger vedrørende  \r\n\r\n produktion og afsætning af de af loven omfattede varer, som ikke er i strid  \r\n\r\n med Fællesskabets regler. </P>  \r\n\r\n<P CLASS=STK> <I>Stk. 4. </I> Landbrugsministeren kan bestemme, at en del af  \r\n\r\n de i stk. 2 nævnte midler kan anvendes til miljøforbedrende investeringer i  \r\n\r\n landbruget. </P>  \r\n\r\n<P CLASS=STK> <I>Stk. 5. </I> Landbrugsministeren fastsætter de nærmere  \r\n\r\n bestemmelser for fondene om administration, regnskabsaflæggelse og revision.  \r\n\r\n Fondenes regnskaber revideres af statsautoriserede eller registrerede  \r\n\r\n revisorer. </P>  \r\n\r\n<P CLASS=STK> <I>Stk. 6. </I> Landbrugsministeren kan fastsætte bestemmelser  \r\n\r\n om, at den daglige administration af fondene varetages af bestemte  \r\n\r\n brancheorganisationer. Organisationernes afgørelser kan indbringes for  \r\n\r\n ministeren. Ministeren kan ligeledes ændre afgørelsen, uden at der foreligger  \r\n\r\n klage. Afgørelsen skal indeholde oplysninger om klageadgangen og om  \r\n\r\n ministerens adgang til at ændre afgørelsen uden klage. </P>  \r\n\r\n<P CLASS=STK> <I>Stk. 7. </I> Landbrugsministeren meddeler ved hvert  \r\n\r\n finansårs udløb Folketingets landbrugs- og fiskeriudvalg, hvilke midler der  \r\n\r\n er indgået i fondene, og hvorledes midlerne er anvendt. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Landbrugsministeren eller den, han bemyndiger  \r\n\r\n dertil, kan pålægge importører, eksportører, producenter, handlende og  \r\n\r\n brancheorganisationer at give de oplysninger, der er nødvendige for at  \r\n\r\n opfylde Fællesskabets regler om medlemsstaternes indberetningspligt på  \r\n\r\n landbrugsområdet. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Landbrugsministeren kan fastsætte bestemmelser  \r\n\r\n om kontrol med overholdelsen af de kvalitets- og handelsnormer, der er  \r\n\r\n fastsat i de i § 1 omhandlede forordninger, og af vilkår efter § 3. </P>  \r\n\r\n<P CLASS=STK> <I>Stk. 2. </I> Den kontrollerende myndighed har mod behørig  \r\n\r\n legitimation adgang til ethvert sted, hvor de af loven omfattede varer i  \r\n\r\n erhvervsmæssigt øjemed fremstilles, oplagres eller forhandles, samt til  \r\n\r\n ethvert transportmiddel, hvori varerne er indladet. Vedkommende myndighed er  \r\n\r\n berettiget til at foretage eftersyn af varerne og uden erstatning at udtage  \r\n\r\n prøver af disse i det omfang, det er nødvendigt for at undersøge deres  \r\n\r\n beskaffenhed. Det påhviler virksomheden at yde den bistand, der er nødvendig  \r\n\r\n for foretagelsen af kontrollen. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Landbrugsministeren fastsætter regler om kontrol  \r\n\r\n med varer, for hvilke der udbetales ydelser i henhold til de i § 1 omhandlede  \r\n\r\n forordninger, eller af hvilke der opkræves afgifter i henhold til disse  \r\n\r\n forordninger eller i henhold til denne lovs § 4. </P>  \r\n\r\n<P CLASS=STK> <I>Stk. 2. </I> Den kontrollerende myndighed har mod behørig  \r\n\r\n legitimation adgang til virksomheder, der oppebærer ydelser for eller  \r\n\r\n erlægger afgifter af de i stk. 1 omhandlede varer, og er berettiget til uden  \r\n\r\n erstatning at udtage prøver af varerne i det omfang, det er nødvendigt for at  \r\n\r\n undersøge deres beskaffenhed. Vedkommende myndighed er endvidere berettiget  \r\n\r\n til at efterse de pågældende virksomheders varebeholdning, forretningsbøger,  \r\n\r\n øvrige regnskabsmateriale samt korrespondance m.v. Det påhviler virksomheden  \r\n\r\n at yde den bistand, der er nødvendig for foretagelsen af kontrollen. </P>  \r\n\r\n<P CLASS=STK> <I>Stk. 3. </I> Rigsrevisionen kan, eventuelt sammen med Den  \r\n\r\n europæiske Revisionsret, på tilsvarende betingelser som nævnt i stk. 2,  \r\n\r\n efterse de pågældende virksomheders varebeholdning, forretningsbøger, øvrige  \r\n\r\n regnskabsmateriale samt korrespondance m.v., som efter de pågældende  \r\n\r\n myndigheders skøn er af betydning for den revisionsmæssige kontrol med  \r\n\r\n administrationen af de i § 1 omhandlede forordninger. </P>  \r\n\r\n<P CLASS=STK> <I>Stk. 4. </I> Landbrugsministeren eller den, han bemyndiger  \r\n\r\n dertil, kan kræve rigtigheden af oplysninger, der skal danne grundlag for  \r\n\r\n udbetaling af ydelser i henhold til de i § 1 omhandlede forordninger,  \r\n\r\n bekræftet af statsautoriseret revisor eller registreret revisor. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Afgifter i henhold til de i § 1 omhandlede  \r\n\r\n forordninger samt de i § 4 omhandlede afgifter kan inddrives ved udpantning.  \r\n\r\n</P>  \r\n\r\n</DIV>  \r\n\r\n<A NAME=\"\"P8A\"\"></A>\r\n\r\n<DIV CLASS=PARAGRAPH ID=\"P8A\">  \r\n\r\n<P CLASS=PARAB> <B>§ 8 a. </B> Beløb, der omfattes af forskrifter udstedt i  \r\n\r\n henhold til denne lov, og som ikke betales rettidigt til den  \r\n\r\n afgiftsopkrævende myndighed, tillægges rente på 1,3 pct. månedligt for hver  \r\n\r\n påbegyndt måned fra forfaldsdagen at regne. </P>  \r\n\r\n<P CLASS=STK> <I>Stk. 2. </I> Tilbagebetales beløb, der er modtaget  \r\n\r\n uretmæssigt, ikke inden udløbet af en frist, der fastsættes af den  \r\n\r\n udbetalende myndighed, skal der betales den rente, der er nævnt i stk. 1, af  \r\n\r\n beløbet fra fristens udløb. Det gælder dog kun, såfremt myndigheden samtidig  \r\n\r\n med at kræve tilbagebetaling giver underretning om pligten til at betale  \r\n\r\n rente. </P>  \r\n\r\n<P CLASS=STK> <I>Stk. 3. </I> § 8 finder tilsvarende anvendelse på de i stk.  \r\n\r\n 1 og 2 nævnte rentebeløb. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K2\"\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Oplag og fremstilling af varer under  \r\n\r\n toldkontrol </I> </P>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Toldvæsenet kan meddele bevilling til at oplægge  \r\n\r\n varer, der er omfattet af § 1, og som indføres her til landet, på private  \r\n\r\n oplag under toldkontrol uden berigtigelse af de særlige afgifter ved  \r\n\r\n indførslen. </P>  \r\n\r\n<P CLASS=STK> <I>Stk. 2. </I> Bevillingshaveren hæfter for afgifterne af de  \r\n\r\n oplagte varer. </P>  \r\n\r\n<P CLASS=STK> <I>Stk. 3. </I> Afgifterne af varer, der fraføres private oplag  \r\n\r\n ved afgiftsberigtigelse, beregnes efter de satser, der er gældende på de  \r\n\r\n tidspunkter, hvor varerne fraføres oplaget, medmindre der i de enkelte  \r\n\r\n tilfælde er truffet anden afgørelse. </P>  \r\n\r\n<P CLASS=STK> <I>Stk. 4. </I> Varer, der er oplagt på private oplag under  \r\n\r\n toldkontrol, kan kun underkastes sådanne sædvanlige behandlinger, der tjener  \r\n\r\n til varernes bevarelse eller til forbedring af deres emballage eller  \r\n\r\n handelskvalitet. </P>  \r\n\r\n<P CLASS=STK> <I>Stk. 5. </I> Varer, der oplægges i Københavns frihavn eller  \r\n\r\n på toldoplag i basishavne, kan afgiftsberigtiges inden fortoldningen. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Toldvæsenet kan meddele bevilling til  \r\n\r\n oplæggelse på private oplag under toldkontrol af varer, der er bestemt til  \r\n\r\n udførsel eller til formål, der er sidestillet hermed, såfremt der efter  \r\n\r\n Fællesskabets bestemmelser kan ydes eksporttilskud for varerne, så snart de  \r\n\r\n er oplagt på sådanne oplag. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Toldvæsenet kan meddele bevilling til  \r\n\r\n fremstilling under toldkontrol af varer, der er bestemt til udførsel eller  \r\n\r\n til formål, der er sidestillet hermed, såfremt der ved fremstillingen  \r\n\r\n anvendes materialer, for hvilke der efter Fællesskabets bestemmelser kan ydes  \r\n\r\n eksporttilskud, så snart materialerne er undergivet toldkontrollen. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Toldvæsenet kontrollerer oplæggelse,  \r\n\r\n berigtigelse, udførsel og fremstilling af de varer, der omfattes af  \r\n\r\n bevillinger efter §§ 9-11. </P>  \r\n\r\n<P CLASS=STK> <I>Stk. 2. </I> Toldvæsenet er berettiget til, i det omfang den  \r\n\r\n i stk. 1 nævnte kontrol nødvendiggør det, at foretage eftersyn af  \r\n\r\n bevillingshavernes virksomhed, at efterse deres lagerregnskab,  \r\n\r\n forretningsbøger, øvrige regnskabsmateriale og korrespondance m.v. samt til  \r\n\r\n uden erstatning at udtage prøver af materialer og varer. Det påhviler  \r\n\r\n virksomheden at yde den bistand, der er nødvendig for foretagelsen af  \r\n\r\n kontrollen. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Landbrugsministeren fastsætter efter  \r\n\r\n forhandling med skatteministeren de nærmere regler om de i §§ 9-11 nævnte  \r\n\r\n bevillinger og om den i § 12 nævnte kontrol, herunder regler om, hvilke varer  \r\n\r\n der omfattes af § 9, og om mængden af varer, der skal fremstilles og udføres  \r\n\r\n af de materialer, der indgår i en toldkontrolleret fremstilling, samt om den  \r\n\r\n i § 9, stk. 2, nævnte hæftelse. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> En bevilling, der er udstedt i medfør af §§  \r\n\r\n 9-11, bortfalder, såfremt bevillingshaveren mister rådigheden over sit bo  \r\n\r\n eller standser sine betalinger. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Toldvæsenet kan inddrage en bevilling, der er  \r\n\r\n udstedt i medfør af §§ 9-11, såfremt bevillingshaveren eller de i hans  \r\n\r\n virksomhed ansatte personer groft eller gentagne gange overtræder de  \r\n\r\n bestemmelser, der gælder for det toldkontrollerede oplag eller den  \r\n\r\n toldkontrollerede fremstilling. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Straffebestemmelser </I> </P>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Den, der til brug for afgørelser i henhold til  \r\n\r\n de i § 1 omhandlede forordninger eller i henhold til denne lov eller de i  \r\n\r\n medfør af loven givne forskrifter giver urigtige eller vildledende  \r\n\r\n oplysninger eller fortier oplysninger af betydning for sagens afgørelse,  \r\n\r\n straffes med bøde, medmindre højere straf er forskyldt efter borgerlig  \r\n\r\n straffelovs §§ 161-163. Det samme gælder den, der handler i strid med vilkår,  \r\n\r\n der er fastsat i en sådan afgørelse, eller som forsøger herpå. </P>  \r\n\r\n<P CLASS=STK> <I>Stk. 2. </I> Den, der i øvrigt undlader at give oplysninger,  \r\n\r\n der er afkrævet ham i henhold til de i § 1 omhandlede forordninger eller i  \r\n\r\n henhold til denne lovs § 5 eller de i medfør af loven givne forskrifter,  \r\n\r\n straffes med bøde. Det samme gælder den, som afgiver urigtige eller  \r\n\r\n vildledende oplysninger om sådanne forhold, medmindre højere straf er  \r\n\r\n forskyldt efter borgerlig straffelovs §§ 161-163. </P>  \r\n\r\n<P CLASS=STK> <I>Stk. 3. </I> Den, der overtræder § 6, stk. 2, sidste pkt., §  \r\n\r\n 7, stk. 2, sidste pkt., eller § 12, stk. 2, sidste pkt., straffes med bøde.  \r\n\r\n Det samme gælder den, der overtræder bestemmelser om tavshedspligt i de i §  \r\n\r\n 1, stk. 1, nr. 3, omhandlede forordninger, medmindre højere straf er  \r\n\r\n forskyldt efter borgerlig straffelov. </P>  \r\n\r\n<P CLASS=STK> <I>Stk. 4. </I> Den, der udfører eller indfører varer i strid  \r\n\r\n med et udførsels- eller indførselsforbud, der er indeholdt i eller udstedt i  \r\n\r\n medfør af de i § 1 omhandlede forordninger, eller uden at være i besiddelse  \r\n\r\n af en udførsels- eller indførselslicens, som kræves efter disse forordninger,  \r\n\r\n straffes med bøde. </P>  \r\n\r\n<P CLASS=STK> <I>Stk. 5. </I> Overtrædelse af de kvalitets- og handelsnormer,  \r\n\r\n der er fastsat i de i § 1 omhandlede forordninger, straffes med bøde. </P>  \r\n\r\n<P CLASS=STK> <I>Stk. 6. </I> I forskrifter, der udstedes i medfør af loven,  \r\n\r\n kan der fastsættes straf af bøde for overtrædelse af bestemmelser i  \r\n\r\n forskrifterne eller forsøg herpå. </P>  \r\n\r\n<P CLASS=STK> <I>Stk. 7. </I> Den, der begår et forhold som nævnt i stk. 1  \r\n\r\n eller stk. 6 med forsæt til at unddrage sig eller andre afgifter i henhold  \r\n\r\n til de i § 1 omhandlede forordninger eller i henhold til denne lovs § 4 eller  \r\n\r\n § 18, eller med forsæt til at opnå uberettiget udbetaling af ydelser i  \r\n\r\n henhold til de i § 1 omhandlede forordninger, straffes med bøde, hæfte eller  \r\n\r\n fængsel indtil 2 år, under skærpende omstændigheder indtil 4 år. </P>  \r\n\r\n<P CLASS=STK> <I>Stk. 8. </I> For overtrædelser, der begås af aktieselskaber,  \r\n\r\n andelsselskaber el.lign., kan der pålægges selskabet som sådant bødeansvar.  \r\n\r\n</P>  \r\n\r\n<P CLASS=STK> <I>Stk. 9. </I> Sager om overtrædelse af stk. 1-6 behandles som  \r\n\r\n politisager. Retsmidlerne i retsplejeloven kapitel 73 kan anvendes i samme  \r\n\r\n omfang som i statsadvokatsager. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Ved de i § 16, stk. 2, 1. pkt., og stk. 4 og 5,  \r\n\r\n omhandlede overtrædelser kan landbrugsministeren tilkendegive den pågældende,  \r\n\r\n at sagen kan afgøres uden retslig forfølgning, såfremt han erkender sig  \r\n\r\n skyldig i overtrædelsen og erklærer sig rede til indenfor en nærmere angivet  \r\n\r\n frist, der efter begæring kan forlænges, at betale en i tilkendegivelsen  \r\n\r\n angivet bøde. </P>  \r\n\r\n<P CLASS=STK> <I>Stk. 2. </I> Landbrugsministeren kan ligeledes afgive den i  \r\n\r\n stk. 1 omhandlede tilkendegivelse til den, der kan straffes med bøde efter §  \r\n\r\n 16, stk. 1, for til brug ved beregningen og udbetalingen eller opkrævningen  \r\n\r\n af eksportrestitutioner og udligningsbeløb at give urigtige eller vildledende  \r\n\r\n oplysninger eller at fortie oplysninger af betydning for sagens afgørelse.  \r\n\r\n</P>  \r\n\r\n<P CLASS=STK> <I>Stk. 3. </I> Med hensyn til den i stk. 1 og 2 omhandlede  \r\n\r\n tilkendegivelse finder bestemmelsen i retsplejeloven om indhold af  \r\n\r\n anklageskrift i politisager tilsvarende anvendelse. </P>  \r\n\r\n<P CLASS=STK> <I>Stk. 4. </I> Betales bøden i rette tid, eller bliver den  \r\n\r\n efter stedfunden vedtagelse inddrevet eller afsonet, bortfalder videre  \r\n\r\n forfølgning. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K4\"\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel 4 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>(Overgangsbestemmelser - udeladt). </I>  \r\n\r\n</P>  \r\n\r\n</DIV>  \r\n\r\n<A NAME=\"\"K5\"\"></A>\r\n\r\n<DIV CLASS=KAPITEL ID=\"K5\">  \r\n\r\n<H3 CLASS=KTITLE1 ALIGN=CENTER>Kapitel 5 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ikrafttrædelse m.v. </I> </P>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Loven træder i kraft den 1. januar 1973. </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Loven gælder ikke for Færøerne og Grønland.  \r\n\r\n</P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> (Ophævet). </P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Landbrugsministeriet, den 13. november  \r\n\r\n 1987 </I> </P>  \r\n\r\n<P CLASS=UNDERSKREVET-AF ALIGN=CENTER>LAURITS TØRNÆS </P>  \r\n\r\n<P CLASS=MINISTER ALIGN=RIGHT>/B. Schou Pedersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/12/1987"
        },
        {
            "displayName": "Accession",
            "displayValue": "A19870073129"
        },
        {
            "displayName": "Entydig dokumentidentifikation",
            "displayValue": "CM038862"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "03/08/2005"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "731"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "13/11/1987"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Landbrugsmin. j.nr. 84-2446"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}