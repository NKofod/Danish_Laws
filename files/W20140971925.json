{
    "id": 164876,
    "title": "Ankestyrelsens principafgørelse 56-14 om merudgifter - personkreds - medicinske lidelser - ophør med medicin",
    "documentTypeId": "240",
    "isSagsforlobPeriodValid": true,
    "shortName": "KEN nr 9719 af 26/09/2014",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 56-14 om merudgifter - personkreds - medicinske lidelser - ophør med medicin</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resumé:</span>\r\n   </p>\r\n   <p class=\"TekstGenerel\">\r\n      <span class=\"Bold\">Principafgørelsen fastslår</span>\r\n   </p>\r\n   <p class=\"TekstGenerel\">Det er en betingelse for at få dækket nødvendige merudgifter ved den daglige livsførelse, at der er tale om en varigt nedsat fysisk eller psykisk funktionsevne.</p>\r\n   <p class=\"TekstGenerel\">Når kommunen skal afgøre, om en person med en medicinsk sygdom er omfattet af personkredsen for merudgifter, sker vurderingen uafhængigt af den løbende medicinske behandling i de tilfælde, hvor borgeren uden medicin eller behandling ville være akut livstruet eller det ville betyde en umiddelbar risiko for væsentlig og varigt nedsat funktionsevne. Borgeren kan være omfattet af personkredsen, selvom en genoptagelse af medicinindtagelsen vil føre til, at funktionsevnen helt eller delvis genvindes.</p>\r\n   <p class=\"TekstGenerel\">Det er en betingelse, at der er tale om en varig sygdom eller lidelse. Det er endvidere en betingelse, at ophør af medicin umiddelbart medfører, at funktionsevnen nedsættes i væsentligt omfang. Men det er ikke en betingelse, at funktionsnedsættelsen ved ophør af medicin ikke kan genoprettes, hvis medicineringen igen påbegyndes.</p>\r\n</div>\r\n<p>\r\n   <span class=\"Bold\">Lov:</span>\r\n</p>\r\n<p>Lov om social service (serviceloven) -  lovbekendtgørelse nr. 1023 af 23. september 2014 - § 100</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>\r\n   <span class=\"Bold\">1.</span> <span class=\"Bold\">Baggrund for at behandle sagen</span></p>\r\n<p>Ankestyrelsen har behandlet sagen principielt for at afklare, hvordan det skal forstås, at ophør af medicin vil være akut livstruende eller medføre en umiddelbar risiko for væsentlig og varigt nedsat funktionsevne, i den situation hvor genoptagelse af medicinindtagelsen vil føre til, at funktionsevnen helt eller delvis genvindes.</p>\r\n<p>\r\n   <span class=\"Bold\">2.</span> <span class=\"Bold\">Reglerne</span></p>\r\n<p>Lov om social service § 100 fastslår, at der skal ydes merudgifter til den daglige livsførelse til personer mellem 18 år og folkepensionsalderen, som har en varigt nedsat psykisk eller fysisk funktionsevne.</p>\r\n<p>\r\n   <span class=\"Bold\">3.</span> <span class=\"Bold\">Andre principafgørelser</span></p>\r\n<p>Følgende principafgørelser er brugt ved afgørelsen og gælder stadig:</p>\r\n<p>\r\n   <span class=\"Bold\">C-29-04: </span>Vurderingen af betingelserne om varigt nedsat fysisk eller psykisk funktionsevne i servicelovens bestemmelse om merudgifter ved den daglige livsførelse skulle, i relation til ansøgninger om medicinudgifter og diætkost, foretages uafhængigt af den løbende eller varige behandling, som ansøgeren modtog til afhjælpning af sin lidelse.</p>\r\n<p>\r\n   <span class=\"Bold\">C- 6-06: </span>Vurderingen af; om en person havde tilstrækkelig nedsat funktionsevne til at være omfattet af personkredsen i servicelovens bestemmelse om dækning af nødvendige merudgifter ved den daglige livsførelse, skulle foretages uafhængigt af den løbende behandling for forhøjet blodtryk.</p>\r\n<p>Personer med forhøjet blodtryk vil normalt ikke være omfattet af personkredsen i servicelovens bestemmelse om dækning af nødvendige merudgifter ved den daglige livsførelse.</p>\r\n<p>Ankestyrelsen fandt dog, at det ikke på forhånd kunne udelukkes, at der efter en konkret individuel vurdering kunne være tale om særlige forhold eller komplikationer, der medførte, at forhøjet blodtryk uden relevant behandling ville være akut livstruende eller betyde en umiddelbar risiko for væsentligt og varigt nedsat funktionsevne.</p>\r\n<p>\r\n   <span class=\"Bold\">C-16-06: </span>En kvinde med insulinkrævende diabetes var berettiget til hjælp til dækning af nødvendige merudgifter. Vedrørende vurderingen af, at kvinden var omfattet af personkredsen, blev der lagt vægt på, at hendes diabetes uden insulinbehandling ville være akut livstruende eller betyde en umiddelbar risiko for væsentligt og varigt nedsat funktionsevne.</p>\r\n<p>\r\n   <span class=\"Bold\">56-09: </span>Der kunne ikke ydes dækning af merudgifter til en person, som var i behandling for forskellige medicinske lidelser, da personen ikke var omfattet af den personkreds, der var berettiget til dækning af merudgifter.</p>\r\n<p>Der blev ved afgørelsen lagt vægt på, at ophør med en del af eller den samlede medicinske behandling, ikke ville være akut livstruende eller medføre umiddelbar risiko for varig og væsentlig funktionsnedsættelse.</p>\r\n<p>\r\n   <span class=\"Bold\">Kasserede</span>\r\n</p>\r\n<p>Følgende principafgørelser er kasserede og gælder ikke længere:</p>\r\n<p>52-12: Praksis er indarbejdet i denne principafgørelse</p>\r\n<p>\r\n   <span class=\"Bold\">4.</span> <span class=\"Bold\">Den konkrete afgørelse</span></p>\r\n<p>Ankestyrelsen har i møde truffet afgørelse i din sag. Vi har taget stilling til, om det er en betingelse for at være omfattet af personkredsen i servicelovens § 100, at ophør af medicin skal medføre en yderligere varig nedsættelse af funktionsevnen.</p>\r\n<p>Resultatet er</p>\r\n<p>•A Kommune skal træffe en ny afgørelse i din sag.</p>\r\n<p>Det betyder, at sagen hjemvises og at afgørelsen fra A Kommune ikke gælder.</p>\r\n<p>A Kommune vil kontakte dig.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Ankestyrelsen finder, at sagen ikke er tilstrækkeligt lægeligt oplyst til, at det kan vurderes, hvordan ophør af medicinen påvirker din funktionsevne.</p>\r\n<p>Vi har lagt vægt på, at det er uden betydning om funktionsevnen helt eller delvis kan genvindes ved genoptagelse af medicinindtagelsen, når det efter servicelovens § 100 skal vurderes, hvordan funktionsniveauet ville være uden indtagelse af medicin.</p>\r\n<p>Vi har i en tidligere principafgørelse 52-12 udmeldt, at vurderingen af, om funktionsevnen er tilstrækkeligt nedsat til, at en person er omfattet af personkredsen, skal foretages uafhængigt af den løbende medicinske behandling i de tilfælde, hvor borgeren uden medicin eller behandling ville være akut livstruet eller det ville betyde en umiddelbar risiko for væsentlig og varigt nedsat funktionsevne.</p>\r\n<p>Ved vurderingen af om der er tale om en umiddelbar risiko for væsentlig og varig nedsat funktionsevne er det en betingelse, at der er tale om en varig sygdom eller lidelse. Det er endvidere en betingelse, at ophør af medicin umiddelbart medfører, at funktionsevnen nedsættes i væsentligt omfang.</p>\r\n<p>I din sag finder vi, at der er tale om en varig sygdom. Vi finder dog ikke, at de lægelige oplysninger i sagen er tilstrækkelige til at vurdere, om ophør af medicin umiddelbart vil medføre en væsentlig funktionsnedsættelse. De lægelige oplysninger fra A hospital beskriver alene, at dit funktionsniveau vil forringes væsentligt hvis du ophører med din medicin, men de beskriver ikke, hvornår disse konsekvenser vil indtræde.</p>\r\n<p>A Kommune skal derfor indhente yderligere lægelige oplysninger, som belyser, hvilken konsekvens det vil have for dig at ophøre med din medicin og hvornår konsekvenserne indtræder. At din funktionsevne kan genvindes ved igen at begynde med medicinen er uden betydning for denne vurdering.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>• De oplysninger, som forelå da A Kommune traf afgørelse i sagen</p>\r\n<p>• A Kommunes afgørelse af 3. april 2013</p>\r\n<p>• Klagen til Ankestyrelsen af 3. maj 2013</p>\r\n<p>• A Kommunes genvurdering</p>\r\n<p>•    Oplysninger fra A hospital,</p>\r\n<p>•   Anmodning om genoptagelse</p>\r\n<p>A Kommune traf den 3. april 2013 afgørelse om at du ikke var omfattet af personkredsen for merudgifter på grund af din Parkinson, da din funktionsevne ikke var nedsat i væsentligt omfang.</p>\r\n<p>Du har klaget over A Kommunes afgørelse.</p>\r\n<p>I klagen til Ankestyrelsen er det anført, at du mener, at du skal vurderes, som din funktionsevne ville være uden medicin.</p>\r\n<p>Ankestyrelsen stadfæstede den 20. november 2013 afgørelsen fra A Kommune.</p>\r\n<p>Din forening anmodende den 17. januar 2014 om genoptagelse af din sag og anførte, at det var uklart i Ankestyrelsens praksis - når der blev foretaget en vurdering af borgerens funktionsniveau uden medicin – om den yderligere funktionsnedsættelse som borgeren ville have uden medicin skal være varig, dvs. ikke kan genoprettes ved genindtagelse af medicinen, eller om det alene er en betingelse, at funktionsniveauet er dårligt så længe medicinen ikke indtages, men der kan ske bedring igen, så snart medicinen igen påbegyndes.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 1. juli 2016, da den er erstattet af principafgørelse 35-16."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/09/2014"
        },
        {
            "displayName": "Accession",
            "displayValue": "W20140971925"
        },
        {
            "displayName": "Entydig dokumentidentifikation",
            "displayValue": "CF000231"
        },
        {
            "displayName": "Dato for indlæggelse",
            "displayValue": "02/07/2016"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9719"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "26/09/2014"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "2014-2123-26113"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}