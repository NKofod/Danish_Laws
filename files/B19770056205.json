{
    "id": 72279,
    "title": "Bekendtgørelse om anmeldelse af fødsler og dødsfald ",
    "documentTypeId": "60",
    "isSagsforlobPeriodValid": false,
    "shortName": "BEK nr 562 af 15/11/1977",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om anmeldelse af fødsler og  \r\n\r\n dødsfald </H1>  \r\n\r\n<P></P>  \r\n\r\n<BR>  \r\n\r\n<P>I henhold til §§ 4 og 5, stk. 2, i lov nr. 225 af 31. maj 1968 om  \r\n\r\n anmeldelse af fødsler og dødsfald fastsættes følgende: </P>  \r\n\r\n<P>I. Anmeldelse af fødsler </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Fødsler, der finder sted her i landet eller om  \r\n\r\n bord i skib eller luftfartøj, hvis første ankomststed efter fødslen er en  \r\n\r\n dansk havn eller lufthavn, skal senest 2 hverdage efter fødslen eller efter  \r\n\r\n skibets eller luftfartøjets ankomst til dansk område anmeldes til  \r\n\r\n ministerialbogsføring for det sogn, hvor moderen har bopæl, jfr. dog stk. 2  \r\n\r\n og 3. </P>  \r\n\r\n<P CLASS=STK> <I>Stk. 2. </I> Har moderen bopæl i de sønderjyske landsdele,  \r\n\r\n skal fødslen anmeldes til personregisterføreren i den kommune, hvor hun bor.  \r\n\r\n</P>  \r\n\r\n<P CLASS=STK> <I>Stk. 3. </I> Har moderen bopæl på Færøerne, i Grønland eller  \r\n\r\n i udlandet, skal fødslen anmeldes til ministerialbogsføreren for det sogn,  \r\n\r\n hvor fødslen har fundet sted, eller hvor den pågældende havn eller lufthavn  \r\n\r\n er beliggende. Finder fødslen sted på vej til klinik eller sygehus, skal  \r\n\r\n anmeldelsen dog ske til ministerialbogsføreren for det sogn, hvor klinikken  \r\n\r\n eller sygehuset er beliggende. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Anmeldelsen skal foretages af barnets forældre,  \r\n\r\n for barn uden for ægteskab af moderen. </P>  \r\n\r\n<P CLASS=STK> <I>Stk. 2. </I> Er forældrene (moderen) ikke i stand til at  \r\n\r\n foretage anmeldelsen, skal den foretages af tilstedeværende personer over 18  \r\n\r\n år, der hører til moderens husstand, eller hos hvem moderen har ophold. </P>  \r\n\r\n<P CLASS=STK> <I>Stk. 3. </I> Har fødslen fundet sted om bord i skib eller  \r\n\r\n luftfartøj, og er ingen anmeldelsespligtig efter stk. 1-2 til stede eller i  \r\n\r\n stand til at foretage anmeldelsen, skal den foretages af skibets eller  \r\n\r\n luftfartøjetsfører eller dennes stedfortræder. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Anmeldelsen afgives på en af kirkeministeriet  \r\n\r\n foreskrevet blanket, der uden betaling udleveres af jordemoderen (lægen)  \r\n\r\n eller af ministerialbogsføreren. Vedrører anmeldelsen et dødfødt barn,  \r\n\r\n benyttes dog den i § 6, stk. 1, omtalte blanket. </P>  \r\n\r\n<P CLASS=STK> <I>Stk. 2. </I> ved anmeldelse af et ægtebarns fødsel skal  \r\n\r\n forældrenes dåbs- eller navneattester samt vielsesattest forevises eller  \r\n\r\n medsendes. </P>  \r\n\r\n<P CLASS=STK> <I>Stk. 3. </I> Ved anmeldelse af fødsel af et barn uden for  \r\n\r\n ægteskab skal moderens dåbs- eller navneattest og - såfremt hun fører et  \r\n\r\n slægtsnavn, der er erhvervet ved ægteskab - tillige hendes vielsesattest  \r\n\r\n forevises eller medsendes. </P>  \r\n\r\n<P CLASS=STK> <I>Stk. 4. </I> Er moderen separeret, fraskilt eller enke, skal  \r\n\r\n endvidere dokumentation herfor (bevilling, domsudskrift, skifteudskrift eller  \r\n\r\n dødsattest) forevises eller medsendes. Har moderen genantaget sit pigenavn,  \r\n\r\n må dokumentation herfor fremlægges. </P>  \r\n\r\n<P CLASS=STK> <I>Stk. 5. </I> Vedrører anmeldelsen et dødfødt barn, skal  \r\n\r\n tillige jordemoderanmeldelsen og en af en læge udstedt dødsattest medfølge.  \r\n\r\n</P>  \r\n\r\n<P>II. Anmeldelse af dødsfald </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Dødsfald, der finder sted her i landet eller om  \r\n\r\n bord i skib eller luftfartøj, hvis første ankomststed efter dødsfaldet er en  \r\n\r\n dansk havn eller lufthavn, skal senest 2 hverdage efter dødsfaldet eller  \r\n\r\n efter skibets eller luftfartøjets ankomst til dansk område anmeldes til  \r\n\r\n ministerialbogsføreren for det sogn, hvor afdøde havde bopæl, jfr. dog stk.  \r\n\r\n 2. Havde afdøde bopæl i de sønderjyske landsdele, videresendes  \r\n\r\n dødsanmeldelsen til personregisterføreren i den kommune, hvor afdøde boede.  \r\n\r\n</P>  \r\n\r\n<P CLASS=STK> <I>Stk. 2. </I> Havde afdøde bopæl på Færøerne, i Grønland  \r\n\r\n eller i udlandet, eller kan der ikke tilvejebringes oplysning om, hvor afdøde  \r\n\r\n boede, skal dødsfaldet anmeldes til ministerialbogsføreren for det sogn, hvor  \r\n\r\n dødsfaldet har fundet sted, eller hvor den pågældende havn eller lufthavn er  \r\n\r\n beliggende. Finder dødsfaldet sted på vej til sygehus, skal anmeldelsen dog  \r\n\r\n ske til ministerialbogsføreren for det sogn, hvor sygehuset er beliggende. Er  \r\n\r\n dødsstedet ikke fastslået, skal anmeldelsen ske til ministerialbogsføreren  \r\n\r\n for det sogn, hvor liget er fundet. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Anmeldelsen skal foretages af afdødes ægtefælle,  \r\n\r\n hvis samlivet bestod, og ellers af afdødes børn over 18 år eller af afdødes  \r\n\r\n forældre i den nævnte rækkefølge. </P>  \r\n\r\n<P CLASS=STK> <I>Stk. 2. </I> Findes der ingen anmeldelsespligtige efter stk.  \r\n\r\n 1, der er i stand til at foretage anmeldelsen, skal denne foretages af  \r\n\r\n tilstedeværende personer over 18 år, der hørte til afdødes husstand, eller  \r\n\r\n hos hvem afdøde havde ophold. </P>  \r\n\r\n<P CLASS=STK> <I>Stk. 3. </I> Har dødsfaldet fundet sted om bord i skib eller  \r\n\r\n luftfartøj, og er ingen anmeldelsespligtig efter stk. 1-2 til stede eller i  \r\n\r\n stand til at foretage anmeldelsen, skal den foretages af skibets eller  \r\n\r\n luftfartøjets fører eller dennes stedfortræder. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Anmeldelsen afgives på den til dødsanmeldelse og  \r\n\r\n anmodning om begravelse eller ligbrænding foreskrevne blanket, der uden  \r\n\r\n betaling udleveres af den dødsattestudstedende læge eller af  \r\n\r\n begravelsesmyndigheden. </P>  \r\n\r\n<P CLASS=STK> <I>Stk. 2. </I> En af en læge udstedt dødsattest skal medfølge  \r\n\r\n anmeldelsen. </P>  \r\n\r\n<P>Endvidere skal så vidt muligt afdødes dåbs- eller navneattest og - såfremt  \r\n\r\n afdøde var eller havde været gift - tillige vielsesattest forevises eller  \r\n\r\n medsendes. </P>  \r\n\r\n<P>III. Fælles bestemmelser </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Kan de i §§ 3 og 6 nævnte bevisligheder ikke  \r\n\r\n straks fremlægges, skal anmeldelse dog ske inden udløbet af de fastsatte  \r\n\r\n frister, og der gives da anmelderen en efter forholdene passende yderligere  \r\n\r\n frist til bevislighedernes fremskaffelse. </P>  \r\n\r\n<P CLASS=STK> <I>Stk. 2. </I> Bevislighederne skal dog ikke fremlægges, hvis  \r\n\r\n de nødvendige oplysninger fremgår af ministerialbøgerne på anmeldelsesstedet.  \r\n\r\n</P>  \r\n\r\n<P CLASS=STK> <I>Stk. 3. </I> foretages anmeldelse af de i §§ 2, stk. 2 og 3,  \r\n\r\n og 5, stk. 2 og 3, nævnte anmeldelsespligtige, skal ministerialbogsføreren  \r\n\r\n selv så vidt muligt tilvejebringe eventuelle manglende bevisligheder, som  \r\n\r\n ikke er i anmelderens besiddelse. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Er en anmeldelse ikke fyldestgørende, eller har  \r\n\r\n ministerialbogsføreren anledning til at betvivle dens rigtighed, kan han  \r\n\r\n pålægge den anmeldelsespligtige inden en passende frist at afgive personlig  \r\n\r\n forklaring til ham. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Den, der overtræder §§ 1 og 2 eller §§ 4 og 5,  \r\n\r\n oversidder en i medfør af § 7, stk. 1, fastsat frist eller tilsidesætter et i  \r\n\r\n medfør af § 8 meddelt pålæg, straffes med bøde. På samme måde straffes den,  \r\n\r\n der afgiver urigtige anmeldelser eller urigtig forklaring efter § 8. </P>  \r\n\r\n<P>IV. Ikrafttræden m.v. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Bekendtgørelsen træder i kraft den 1. januar  \r\n\r\n 1978. </P>  \r\n\r\n<P CLASS=STK> <I>Stk. 2. </I> Følgende bestemmelser ophæves: 1)  \r\n\r\n Bekendtgørelse nr. 229 af 21. september 1893 angående anmeldelse til og  \r\n\r\n indførelse i kirkebøgerne af dødsfald i København samt om de vedkommende  \r\n\r\n præsters rettigheder med hensyn til begravelser m.m. 2) Bekendtgørelse nr.  \r\n\r\n 107 af 23. maj 1927 angående anmeldelser om fødsler og dødsfald med hensyn  \r\n\r\n til mosaiske trosbekendere m.m. 3) Bekendtgørelse nr. 119 af 2. april 1935  \r\n\r\n angående anmeldelse til kirkebøgerne af dødsfald på Frederiksberg. 4)  \r\n\r\n Bekendtgørelse nr. 379 af 28. december 1937 angående anmeldelse til  \r\n\r\n kirkebøgerne af dødafald i Gentofte kommune. 5) Bekendtgørelse nr. 593 af 1.  \r\n\r\n december 1975 om begravelse og ligbrænding § 2, stk. 2, 1. pkt. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Bekendtgørelsen gælder ikke fødsler og  \r\n\r\n dødsfald, der finder sted i de sønderjyske landsdele, på Færøerne og i  \r\n\r\n Grønland eller ombord i skib eller luftfartøj, hvis første ankomststed efter  \r\n\r\n fødslen eller dødsfaldet er en havn eller lufthavn i de sønderjyske  \r\n\r\n landsdele, på Færøerne og i Grønland. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Kirkeministeriet, den 15. november 1977  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Jørgen Peder Hansen </P>  \r\n\r\n<P CLASS=MINISTER ALIGN=RIGHT>/Arne Truelsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/11/1977"
        },
        {
            "displayName": "Accession",
            "displayValue": "B19770056205"
        },
        {
            "displayName": "Entydig dokumentidentifikation",
            "displayValue": "CM031472"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "07/05/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "562"
        },
        {
            "displayName": "År for udstedelse",
            "displayValue": "1977"
        },
        {
            "displayName": "Dato for underskrift",
            "displayValue": "15/11/1977"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Kirkemin 1.kt.j.nr.6104/77"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}