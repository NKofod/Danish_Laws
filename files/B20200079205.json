{
    "id": 215000,
    "title": "Bekendtgørelse om kompensation for tab ved aflysning af større arrangementer som følge af COVID-19-afværgeforanstaltninger",
    "documentTypeId": "60",
    "isSagsforlobPeriodValid": true,
    "shortName": "BEK nr 792 af 08/06/2020",
    "documentHtml": "<div class=\"bjelke\">Oversigt (indholdsfortegnelse)</div><div class=\"toc\">\r\n   <table class=\"Indholdsfortegnelse\">\r\n      <tr>\r\n         <td class=\"IndholdsfortegnelseId\">\r\n            <a href=\"#id7e9a4fdb-1477-4e59-ab08-c30d46309a3f\">Kapitel 1</a>\r\n         </td>\r\n         <td class=\"IndholdsfortegnelseTekst\">Bekendtgørelsens anvendelsesområde</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id98455379-7baf-47eb-b024-1a0e3de1a27a\">Kapitel 2</a>\r\n         </td>\r\n         <td class=\"IndholdsfortegnelseTekst\">Definitioner</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id1d4b5cce-f4a5-4773-98e6-9ad7de1e543a\">Kapitel 3</a>\r\n         </td>\r\n         <td class=\"IndholdsfortegnelseTekst\">Kompensationsberettiget tab</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#idc16c0ccf-4e1b-46c1-8258-1f61dc0e3d9a\">Kapitel 4</a>\r\n         </td>\r\n         <td class=\"IndholdsfortegnelseTekst\">Betingelser for at modtage kompensation</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id4dae311f-3a9c-44be-b844-24b1b7bfa1ad\">Kapitel 5</a>\r\n         </td>\r\n         <td class=\"IndholdsfortegnelseTekst\">Kontrol og sanktioner</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#idbc86d681-771d-435d-a6a1-a263d63e7ef6\">Kapitel 6</a>\r\n         </td>\r\n         <td class=\"IndholdsfortegnelseTekst\">Klage, straf og ikrafttræden</td>\r\n      </tr>\r\n   </table>\r\n</div><div class=\"bjelke\">Den fulde tekst</div><p class=\"Titel2\">Bekendtgørelse om kompensation for tab ved aflysning af større arrangementer som følge af COVID-19-afværgeforanstaltninger</p>\r\n<p class=\"Indledning2\">I medfør af § 3, stk. 1, § 7, stk. 4, og § 23, stk. 3, i lov nr. 1518 af 18. december 2018 om erhvervsfremme, akt nr. 106 af 12. marts 2020 og akt nr. 189 af 4. juni 2020, fastsættes:</p>\r\n<p class=\"Kapitel\" id=\"id7e9a4fdb-1477-4e59-ab08-c30d46309a3f\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Bekendtgørelsens anvendelsesområde</p>\r\n<p class=\"Paragraf\" id=\"idbb779f17-6901-4cb5-81d9-ed593f65ecdb\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Efter denne bekendtgørelse ydes kompensation for tab ved aflysning eller udskydelse af arrangementer med et forventet deltagerantal på mere end 350 personer samtidigt, eller hvor betingelserne for afvikling af sådanne arrangementer er væsentligt ændret, som følge af foranstaltninger, som har været nødvendige for at forebygge eller inddæmme udbredelse af Coronavirussygdom (COVID-19).</p>\r\n<p class=\"Stk2\">\r\n   <span class=\"StkNr\" id=\"id47fb031c-0176-41fd-81d7-bfe73b1b42c0\">Stk. 2.</span> Kompensationsordningen, jf. stk. 1, gælder alene for arrangementer, der har været planlagt til afholdelse i Danmark i perioden fra og med den 6. marts 2020 til og med den 31. august 2020.</p>\r\n<p class=\"Stk2\">\r\n   <span class=\"StkNr\" id=\"id6b9e7c4b-cce9-4e31-8035-6c073919a7f8\">Stk. 3.</span> Retten til kompensation, jf. stk. 1, tilkommer arrangøren, jf. § 4, nr. 3.</p>\r\n<p class=\"Stk2\">\r\n   <span class=\"StkNr\" id=\"ida67a38a2-4892-4fe6-abd5-755def94dad0\">Stk. 4.</span> Retten til kompensation, jf. stk. 1, gælder uanset om deltagelse i arrangementet har været betinget af betaling.</p>\r\n<p class=\"Paragraf\" id=\"idea3b2ea7-3b92-4c86-95ab-14d4b7a2df13\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Arrangører, jf. § 4, nr. 3, som er organer inden for den offentlige forvaltning, jf. § 4, nr. 6, er ikke omfattet af kompensationsordningen efter reglerne i denne bekendtgørelse.</p>\r\n<p class=\"Paragraf\" id=\"idb44e9771-1401-41ba-b1f0-d76b3501ca5f\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Arrangører af landsindsamlinger er ligeledes ikke omfattet af kompensationsordningen efter reglerne i denne bekendtgørelse, i den udstrækning der søges om kompensation til selve landsindsamlingen.</p>\r\n<p class=\"Kapitel\" id=\"id98455379-7baf-47eb-b024-1a0e3de1a27a\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Definitioner</p>\r\n<p class=\"Paragraf\" id=\"id6c6b0e8c-b632-45b7-b27f-9c71b064a93a\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"id7810d73f-dff6-4917-a1a3-5cc5d309d047\">1)</span> Tab: Underskuddet for det pågældende arrangement (udgifter fratrukket indtægter). Der skal senest den 5. april 2020 været indgået bindende aftale om de udgifter, der medtages i tabsopgørelsen.</p>\r\n<p class=\"Liste1\">\r\n   <span class=\"Liste1Nr\" id=\"id2532fa2a-4245-400a-ae5c-220150df0a69\">2)</span> Arrangementer: Enkeltstående begivenheder i Danmark, der er enestående i deres indholds- og/eller formidlingsmæssige udtryk fra gang til gang, og som er planlagt til at finde sted mindre hyppigt end dagligt (højest hver anden dag) eller dagligt i en afgrænset periode af op til fire ugers varighed. Perioden på op til fire uger gælder for hver lokation, hvor et arrangement afholdes. Arrangementet skal have været åbent for offentlig tilmelding og deltagelse og have haft et forventet deltagerantal på mere end 350 personer samtidigt.</p>\r\n<p class=\"Liste1\">\r\n   <span class=\"Liste1Nr\" id=\"id090f7d92-dde7-4138-8353-8d4dd51aacd9\">3)</span> Arrangør: En juridisk person, der inden den 6. marts 2020 er registreret i Det Centrale Virksomhedsregister, og som er hovedansvarlig for forberedelsen af et arrangement.</p>\r\n<p class=\"Liste1\">\r\n   <span class=\"Liste1Nr\" id=\"id7b18b354-771d-4968-b06c-26e36354d020\">4)</span> Kunstner: Scenekunstnere, musikere, sportshold og andre personer eller persongrupper, som er den direkte årsag til arrangementets afholdelse.</p>\r\n<p class=\"Liste1\">\r\n   <span class=\"Liste1Nr\" id=\"idf4471b6e-f807-4d5f-9072-bdccb277ba52\">5)</span> Væsentligt ændret: At arrangementet afvikles med væsentligt færre eller helt uden deltagere/tilskuere, end det var dokumenterbart planlagt til, før der blev iværksat foranstaltninger, som har været nødvendige for at forebygge eller inddæmme udbredelse af Coronavirussygdom (COVID-19).</p>\r\n<p class=\"Liste1\">\r\n   <span class=\"Liste1Nr\" id=\"iddb31b051-42e2-45a5-ade0-9f09dbab6775\">6)</span> Organer inden for den offentlige forvaltning: Statslige myndigheder og statsfinansierede selvejende institutioner, der er omfattet af § 2, stk. 1, nr. 1 og 2, i bekendtgørelse om statens regnskabsvæsen mv., kommuner og regioner, kommunale og regionale organisationer og selskaber mv., som er oprettet i henhold til lov om kommunernes styrelse, samt institutioner hvor statslige, regionale eller kommunale tilskud til drift udgør over halvdelen og forventes vedvarende at dække halvdelen eller mere af institutionens ordinære driftsudgifter.</p>\r\n<p class=\"Kapitel\" id=\"id1d4b5cce-f4a5-4773-98e6-9ad7de1e543a\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Kompensationsberettiget tab</p>\r\n<p class=\"Paragraf\" id=\"iddf9c9d17-53cf-455d-bf7e-20cfc58cb807\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Arrangøren kompenseres for tab, jf. § 4, nr. 1, som påviseligt er direkte relateret til aflysningen, udskydelsen eller den væsentlige ændring, og som arrangøren ikke kunne afværge.</p>\r\n<p class=\"Stk2\">\r\n   <span class=\"StkNr\" id=\"idd95832fb-e041-4189-823c-bc3e046f50cd\">Stk. 2.</span> Udbetaling af kompensation sker på baggrund af en opgørelse af arrangementets underskud, som baserer sig på arrangementets indtægter og udgifter. Det er muligt at medregne såvel direkte udgifter såvel som en begrundet forholdsmæssig andel af arrangørens indirekte udgifter. I så fald medtages også en forholdsmæssig andel af arrangørens indirekte indtægter.</p>\r\n<p class=\"Stk2\">\r\n   <span class=\"StkNr\" id=\"id6677aa6f-8f11-48d9-8602-7994660541bf\">Stk. 3.</span> Der ydes ikke kompensation for udgifter, som godtgøres arrangøren på anden vis, herunder ved forsikring, anden statslig kompensationsordning eller øvrige indtægter, som kan henføres direkte til arrangementet og oppebæres uanset arrangements gennemførelse. Der kan kun medtages afskrivninger for materialer (herunder instrumenter og udstyr), der er direkte henførbare til arrangementet. Afskrivningerne beregnes efter reglerne i årsregnskabsloven.</p>\r\n<p class=\"Stk2\">\r\n   <span class=\"StkNr\" id=\"id5808fc4a-4885-450e-a400-04d02fa38ee6\">Stk. 4.</span> Retten til kompensation efter reglerne i denne bekendtgørelse er betinget af, at arrangøren for indkomståret 2020 har betalt eller vil betale den skat, som den er forpligtet til i henhold til gældende internationale aftaler og nationale regler. Det indebærer, at retten til kompensation er betinget af, at arrangøren ikke er skattemæssigt hjemmehørende i et land, som optræder på EU’s liste over ikke-samarbejdsvillige skattejurisdiktioner. Retten til kompensation er endvidere betinget af, at en legal ejer, der har kontrol med arrangøren, f.eks. som følge af besiddelse af en ejerandel på mindst 25 pct., ikke er skattemæssigt hjemmehørende i et land, som optræder på EU’s liste over ikke-samarbejdsvillige skattejurisdiktioner. Betingelsen i 3. pkt. finder tilsvarende anvendelse for det øverste danske moderselskab i en eventuel dansk sambeskatning, hvori arrangøren indgår.</p>\r\n<p class=\"Stk2\">\r\n   <span class=\"StkNr\" id=\"id3beb327d-626d-43b8-a5f1-873a3be8bbbf\">Stk. 5.</span> Såfremt arrangøren indirekte kontrolleres af en fysisk eller juridisk person, der er skattemæssigt hjemmehørende i et land, som optræder på EU’s liste over ikke-samarbejdsvillige skattejurisdiktioner, er retten til kompensation betinget af, at der ikke er blevet indsat mellemliggende selskaber i ejerskabsstrukturen mellem arrangøren og den pågældende fysiske eller juridiske person med opfyldelse af betingelsen i stk. 4, som hovedformål eller et af hovedformålene.</p>\r\n<p class=\"Stk2\">\r\n   <span class=\"StkNr\" id=\"ide430c83d-13a2-4f9c-b829-a48c68642cae\">Stk. 6.</span> Der ydes ikke kompensation for tabte indtægter, som arrangøren ikke er kontraktuelt forpligtet til at tilbagebetale.</p>\r\n<p class=\"Paragraf\" id=\"idb11d46ab-126f-46d2-969f-a66846ca63fe\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Kompensationen må ikke bidrage til et overskud hos arrangøren relateret til arrangementet.</p>\r\n<p class=\"Stk2\">\r\n   <span class=\"StkNr\" id=\"id705c583a-bd00-4657-953f-85744cc4772b\">Stk. 2.</span> Det er en forudsætning for ydelse af kompensationen, at arrangøren ikke har ændret regnskabspraksis i forhold til tidligere år, herunder ikke har ændret periodiseringsprincipper, tilbageført indtægter eller medtaget omkostninger, som ikke knytter sig til arrangementet eller regnskabsåret.</p>\r\n<p class=\"Kapitel\" id=\"idc16c0ccf-4e1b-46c1-8258-1f61dc0e3d9a\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Betingelser for at modtage kompensation</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ansøgning og dokumentation</span>\r\n   </span>\r\n</p>\r\n<p class=\"Paragraf\" id=\"idf8dc22b4-cd36-4f52-9ea0-b3200e6a579d\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Ansøgning om udbetaling af kompensation indsendes til Erhvervsstyrelsen via en digital løsning (blanket), som tilgås via virksomhedsguiden.dk, senest den 31. december 2020.</p>\r\n<p class=\"Stk2\">\r\n   <span class=\"StkNr\" id=\"id69917b8a-fde2-4f94-95b0-16a68175ee37\">Stk. 2.</span> Blanketten vedlægges dokumentation som foreskrevet i § 8.</p>\r\n<p class=\"Stk2\">\r\n   <span class=\"StkNr\" id=\"idc24545d9-4b3c-4b92-a298-6c5671982e48\">Stk. 3.</span> Arrangører af flere arrangementer, der søges kompenseret efter denne bekendtgørelse, kan ansøge om et, flere eller alle arrangementer i en ansøgning, jf. dog § 9 stk. 1.</p>\r\n<p class=\"Paragraf\" id=\"id58de6f07-b250-480f-9f68-9ae6d562b767\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Arrangøren skal på forlangende i ansøgningsblanketten, jf. § 7, stk. 1, eller på forespørgsel fra Erhvervsstyrelsen indsende dokumentation for bl.a. følgende:</p>\r\n<p class=\"Liste1\">\r\n   <span class=\"Liste1Nr\" id=\"id457a6acc-e38f-4890-acf5-bdf9515e3bdc\">1)</span> at arrangementet, der er blevet aflyst, udskudt eller væsentligt ændret, skulle have været afholdt i Danmark i perioden fra og med den 6. marts til og med den 31. august 2020,</p>\r\n<p class=\"Liste1\">\r\n   <span class=\"Liste1Nr\" id=\"id97ebe6b4-d451-4986-96bc-2ede13b4ec56\">2)</span> arrangementets forventede deltagerantal, jf. § 4, nr. 2,</p>\r\n<p class=\"Liste1\">\r\n   <span class=\"Liste1Nr\" id=\"id5c423c5a-6f8b-4e6c-9ce9-a0c7e146ced2\">3)</span> at muligheden for offentlig deltagelse i arrangementet har været offentligt kendt inden arrangementets afholdelse og senest den 6. april 2020, med mindre arrangøren senest siden den 5. april 2020 har været kontraktuelt forpligtet til ikke at offentliggøre arrangementet før tidligst den 6. april 2020, jf. § 4, stk. 1, nr. 1 og 2,</p>\r\n<p class=\"Liste1\">\r\n   <span class=\"Liste1Nr\" id=\"id79f9165a-a4a0-44f1-9f46-33742509f633\">4)</span> at arrangørens tab ikke kan kompenseres via arrangørens egen forsikring,</p>\r\n<p class=\"Liste1\">\r\n   <span class=\"Liste1Nr\" id=\"id5a89188d-fa54-4df8-92c5-eef2cef280fb\">5)</span> at de medregnede direkte udgifter er afholdt, eller at arrangøren er forpligtet til at afholde dem, og at udgifterne vedrører og ville være finansieret af indtægter fra det pågældende arrangement,</p>\r\n<p class=\"Liste1\">\r\n   <span class=\"Liste1Nr\" id=\"id539cf479-1b01-44c8-83a2-aff959724daa\">6)</span> at de medregnede indirekte udgifter er opgjort som en begrundet andel baseret på almindelige forholdsmæssige fordelingsnøgler. Ved vurdering af den forholdsmæssige andel skal det bl.a. tages med i betragtning, om det – f.eks. ved sammenligning med tidligere lignende arrangementer – er sandsynliggjort, at indtægten ved arrangementet ville have finansieret de udgifter, som medregnes,</p>\r\n<p class=\"Liste1\">\r\n   <span class=\"Liste1Nr\" id=\"id228e05d7-222c-4ba2-9e14-f8c285724a86\">7)</span> betaling af eventuelt honorar til kunstnere, som arrangøren søger kompensation for, og</p>\r\n<p class=\"Liste1\">\r\n   <span class=\"Liste1Nr\" id=\"id70341932-1833-4770-89db-b63d45290f48\">8)</span> at billetter mv. solgt i forsalg, som arrangøren søger kompensation for, er refunderet.</p>\r\n<p class=\"Stk2\">\r\n   <span class=\"StkNr\" id=\"ida1ba4cb0-0193-4902-9960-b5b4f7f029f9\">Stk. 2.</span> Dokumentation for udgifter efter nr. 7, skal ledsages af dokumentation for, at arrangøren aftaleretligt har været forpligtet til at afholde de pågældende udgifter ved aflysning, udskydelse eller anden væsentlig ændring af arrangementet.</p>\r\n<p class=\"Stk2\">\r\n   <span class=\"StkNr\" id=\"ide57cb6f1-b724-4a67-8da8-5d5124d56b3c\">Stk. 3.</span> Ansøger skal i ansøgningen under strafansvar, jf. § 15, på tro og love erklære, at de afgivne oplysninger efter stk. 1 og 2 er korrekte. Erklæringen kan tilgås via den digitale løsning på Virksomhedsguiden.dk.</p>\r\n<p class=\"Stk2\">\r\n   <span class=\"StkNr\" id=\"idd1e9cf8f-e99a-4f62-b502-6c8280b73054\">Stk. 4.</span> Ansøger skal i ansøgningen under strafansvar, jf. § 15, på tro og love endvidere erklære, at arrangøren for indkomståret 2020 har betalt eller vil betale den skat, som den er forpligtet til i henhold til gældende internationale aftaler og nationale regler, jf. § 5, stk. 4, og at ejerskabsstrukturen ikke er blevet tilrettelagt med opfyldelse af betingelsen i § 5, stk. 4, jf. § 5, stk. 5, som hovedformål eller et af hovedformålene.</p>\r\n<p class=\"Paragraf\" id=\"idcba2217a-af67-4935-b448-997bc6720ce7\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Ansøgninger om kompensation, der overstiger 500.000 kr. for samme arrangør, skal ledsages af en erklæring, udarbejdet af en uafhængig, godkendt revisor. Dette gælder også såfremt flere ansøgninger fra samme arrangør tilsammen overstiger 500.000 kr.</p>\r\n<p class=\"Stk2\">\r\n   <span class=\"StkNr\" id=\"id521012d8-7304-4dfa-a117-998698d03d89\">Stk. 2.</span> Erhvervsstyrelsen fastsætter nærmere retningslinjer for revisors arbejde, jf. stk. 1.</p>\r\n<p class=\"Stk2\">\r\n   <span class=\"StkNr\" id=\"idb33cf706-8b9f-4bfc-81a2-60ef293a485c\">Stk. 3.</span> Den, der afgiver en erklæring efter stk. 1., skal i erklæringen bekræfte at være uafhængig af arrangøren.</p>\r\n<p class=\"Stk2\">\r\n   <span class=\"StkNr\" id=\"id4f2a9a29-20f1-442b-bb9f-a63b1aac371d\">Stk. 4.</span> Der kan ydes kompensation for rimelige og dokumenterbare udgifter op til 30.000 kr. til udarbejdelse af en erklæring efter stk. 1.</p>\r\n<p class=\"Paragraf\" id=\"id787ce318-a967-4bf9-923e-55a4aa9967b0\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Ansøgninger om kompensation på 500.000 og derunder for samme arrangører skal ledsages af en tro- og love-erklæring fra arrangørernes ledelse, som tilgås via den digitale løsning på virksomhedsguiden.dk, jf. § 7, stk. 1.</p>\r\n<p class=\"Paragraf\" id=\"id85b8dba5-315d-44dc-b48e-1b98143d6caa\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Erhvervsstyrelsen kan til brug for behandlingen af ansøgninger indhente oplysninger fra andre offentlige myndigheder samt relevante offentlige registre mv., jf. lov om Erhvervsstyrelsens behandling af data.</p>\r\n<p class=\"Stk2\">\r\n   <span class=\"StkNr\" id=\"id84df3411-ce06-429b-a885-d5120c106ccd\">Stk. 2.</span> Erhvervsstyrelsen kan i forbindelse med kontrollen af § 5, stk. 4 og 5, vedrørende skatteforhold, udbede sig den fornødne dokumentation.</p>\r\n<p class=\"Stk2\">\r\n   <span class=\"StkNr\" id=\"id1d70ef70-5c39-49fc-9231-3941883e45a0\">Stk. 3.</span> Erhvervsstyrelsen kan udtage ansøgninger af særlig karakter, herunder hvor der ansøges om et højt kompensationsbeløb i forhold til ansøgers størrelse og omsætning, og ansøgninger, hvor der vurderes at være en særlig risiko for, at ansøger ikke er berettiget til den ansøgte kompensation, eksempelvis ved atypiske forhold omkring kompensationsgrundlaget, til udvidet sagsbehandling.</p>\r\n<p class=\"Stk2\">\r\n   <span class=\"StkNr\" id=\"id63a16c2e-8a15-4390-8fb0-883f3c9c71fe\">Stk. 4.</span> Erhvervsstyrelsen kan pålægge enhver, der i medfør af stk. 3, udtages til udvidet sagsbehandling, at udlevere supplerende oplysninger og dokumentation til brug for afgørelsen.</p>\r\n<p class=\"Stk2\">\r\n   <span class=\"StkNr\" id=\"id2140b7ba-2872-4b71-8f85-f70ad686664f\">Stk. 5.</span> Erhvervsstyrelsen kan i særlige tilfælde, herunder i særligt komplicerede sager eller hvor der i øvrigt er særligt behov for kvalitetssikring af dokumentationen, pålægge ansøgere, der i medfør af stk. 3, udtages til udvidet sagsbehandling, at anvende bistand fra en uafhængig, godkendt revisor.</p>\r\n<p class=\"Stk2\">\r\n   <span class=\"StkNr\" id=\"idc0ae2405-357a-4a93-8c4f-d188c2de2413\">Stk. 6.</span> Erhvervsstyrelsen fastsætter i forbindelse med indhentelse af oplysninger efter stk. 4 og 5 en frist for indsendelse af oplysningerne.</p>\r\n<p class=\"Stk2\">\r\n   <span class=\"StkNr\" id=\"id373c3d96-ed2e-4bc4-bbad-c2e60677a8e1\">Stk. 7.</span> Der kan alene udbetales kompensation, når kompensationsgrundlaget er dokumenteret i fornødent omfang og inden for den af Erhvervsstyrelsen fastsatte frist, jf. stk. 6.</p>\r\n<p class=\"ParagrafGruppeOverskrift\">\r\n   <span>Udbetaling af kompensation</span>\r\n</p>\r\n<p class=\"Paragraf\" id=\"id18a74769-3333-4379-ba44-2f6f3fef6606\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Udbetaling af kompensation vil ske direkte til arrangøren, når de i bekendtgørelsen fastsatte krav til dokumentation for tab mv. er godkendt af Erhvervsstyrelsen. Der udbetales ikke kompensation for tab, hvor den fremsendte dokumentation er utilstrækkelig, jf. § 11, stk. 7.</p>\r\n<p class=\"Stk2\">\r\n   <span class=\"StkNr\" id=\"id6cc5d185-50ad-4065-b120-7e01b232a6e0\">Stk. 2.</span> Erhvervsstyrelsen kan nedsætte kompensationen, hvis arrangøren ikke har iagttaget sin tabsbegrænsningspligt, jf. § 4, nr. 1.</p>\r\n<p class=\"Stk2\">\r\n   <span class=\"StkNr\" id=\"idc621027f-0ff7-440c-8b5d-438a3af06ed2\">Stk. 3.</span> Udbetaling af kompensation sker direkte til arrangørens NemKonto.</p>\r\n<p class=\"Stk2\">\r\n   <span class=\"StkNr\" id=\"idfcc57d91-1be4-41df-8bfe-5fa08fa11e8a\">Stk. 4.</span> Kompensationen kan udbetales forud for udgifternes faktiske afholdelse.</p>\r\n<p class=\"Kapitel\" id=\"id4dae311f-3a9c-44be-b844-24b1b7bfa1ad\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Kontrol og sanktioner</p>\r\n<p class=\"ParagrafGruppeOverskrift\">\r\n   <span>Tilbagebetaling af kompensation</span>\r\n</p>\r\n<p class=\"Paragraf\" id=\"id92aec2bc-c330-4d24-8dee-1363ff41108c\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Arrangøren skal underrette Erhvervsstyrelsen, såfremt forudsætningerne for modtagelse af kompensation efter denne bekendtgørelse har ændret sig, herunder hvis arrangementet, der er opnået kompensation for, afholdes inden for et år efter planlagt afholdelse i samme eller en anden juridisk enhed med en eller flere af de samme reelle ejere.</p>\r\n<p class=\"Stk2\">\r\n   <span class=\"StkNr\" id=\"id6cf13114-8709-43e2-8faa-3750a92fa484\">Stk. 2.</span> Arrangøren skal endvidere på forlangende udlevere øvrige oplysninger til Erhvervsstyrelsen med henblik på efterfølgende kontrol af den udbetalte kompensation.</p>\r\n<p class=\"Stk2\">\r\n   <span class=\"StkNr\" id=\"ida15f7a47-c68b-4a8e-b399-06de0e1527f2\">Stk. 3.</span> Erhvervsstyrelsen kan i forbindelse med den efterfølgende kontrol af § 5, stk. 4 og 5, vedrørende skatteforhold, udbede sig den fornødne dokumentation.</p>\r\n<p class=\"Stk2\">\r\n   <span class=\"StkNr\" id=\"idd0507343-05b5-4f0a-92ff-c7aca4fe596c\">Stk. 4.</span> Erhvervsstyrelsen træffer på baggrund af de udleverede oplysninger i stk. 1-3, afgørelse om hel eller delvis tilbagebetaling af kompensation, hvis det viser sig, at forudsætningerne for udbetalingen har ændret sig, herunder hvis arrangøren har modtaget kompensation for udgifter, som arrangøren ikke har afholdt eller efterfølgende afholder.</p>\r\n<p class=\"Stk2\">\r\n   <span class=\"StkNr\" id=\"ida5b0ce1f-0da7-4e27-9972-ca7aee7db9b6\">Stk. 5.</span> Erhvervsstyrelsen træffer endvidere afgørelse om tilbagebetaling af kompensation, hvis arrangøren har afgivet urigtige eller vildledende oplysninger eller har fortiet oplysninger af betydning for sagens afgørelse.</p>\r\n<p class=\"Kapitel\" id=\"idbc86d681-771d-435d-a6a1-a263d63e7ef6\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Klage, straf og ikrafttræden</p>\r\n<p class=\"ParagrafGruppeOverskrift\">\r\n   <span>Klageadgang</span>\r\n</p>\r\n<p class=\"Paragraf\" id=\"idfbb2559a-2b11-4a07-88d7-c278f8fa2c5e\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Erhvervsstyrelsens afgørelser i henhold til denne bekendtgørelse kan ikke påklages til anden administrativ myndighed, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"id14f5b44f-1cbe-49bd-8f63-c61e906838d9\">Stk. 2.</span> Afgørelser i henhold til denne bekendtgørelse, som vedrører frivillige foreninger, kan påklages til Erhvervsministeriet.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Straf</span>\r\n   </span>\r\n</p>\r\n<p class=\"Paragraf\" id=\"idb57d8113-9dc0-4302-9f87-ca571cf2e7f4\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Medmindre højere straf er forskyldt efter anden lovgivning, straffes med bøde den, der i forbindelse med en ansøgning og bevilling heraf, herunder om medfinansiering og tilskud m.v., afgiver urigtige eller vildledende oplysninger eller fortier oplysninger af betydning for en sags afgørelse.</p>\r\n<p class=\"Stk2\">\r\n   <span class=\"StkNr\" id=\"idbccdf503-d878-450a-8794-740133196ef0\">Stk. 2.</span> Der kan pålægges selskaber m.v. (juridiske personer), dog ikke frivillige foreninger, strafansvar efter reglerne i straffelovens 5. kapitel.</p>\r\n<p class=\"ParagrafGruppeOverskrift\">\r\n   <span>Ikrafttrædelsen og overgangsbestemmelser</span>\r\n</p>\r\n<p class=\"Paragraf\" id=\"id9f59c93e-b8ff-412e-a226-1d9916bc375b\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Bekendtgørelsen træder i kraft ved bekendtgørelse i Lovtidende.</p>\r\n<p class=\"Stk2\">\r\n   <span class=\"StkNr\" id=\"idcd43c46d-6781-4684-9941-5e44e64228db\">Stk. 2.</span> Bekendtgørelse nr. 233 af 18. marts 2020 om kompensation for tab ved aflysning af større arrangementer som følge af COVID-19-afværgeforanstaltninger ophæves, jf. dog stk. 5 og 6.</p>\r\n<p class=\"Stk2\">\r\n   <span class=\"StkNr\" id=\"id3f247d55-a60a-4c7f-94e2-12015aaea1fe\">Stk. 3.</span> Bekendtgørelsen finder anvendelse på ansøgninger modtaget fra og med den 20. marts 2020, hvori der ikke er truffet afgørelse, jf. dog stk. 4-7.</p>\r\n<p class=\"Stk2\">\r\n   <span class=\"StkNr\" id=\"idbaf8e207-005e-4ae2-8c7e-d93e148a77f3\">Stk. 4.</span> Arrangører, der på ikrafttrædelsestidspunktet for denne bekendtgørelse, jf. stk. 1, har fået udbetalt kompensation efter bekendtgørelse nr. 233 af 18. marts 2020, kan ansøge om efterregulering af det udbetalte beløb efter denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"idb4cd91da-161e-459f-a0a1-af5fc68ca67f\">Stk. 5.</span> Bekendtgørelsens § 8, stk. 1, nr. 3, finder anvendelse for arrangementer, der skulle have være afholdt i Danmark fra og med 1. april 2020 til og med den 31. august 2020. For arrangementer, der skulle have været afholdt i Danmark fra og med den 6. marts 2020 til og med den 31. marts 2020, finder § 8, stk. 1, nr. 3, i bekendtgørelse nr. 233 af 18. marts 2020 anvendelse.</p>\r\n<p class=\"Stk2\">\r\n   <span class=\"StkNr\" id=\"id4462416b-cc5a-41b7-93f4-c57f0e35c0e8\">Stk. 6.</span> Bekendtgørelsens § 8, stk. 1, nr. 5, finder anvendelse for arrangementer, der skulle have være afholdt i Danmark fra og med ikrafttrædelsestidspunktet for denne bekendtgørelse til og med den 31. august 2020. For arrangementer, der skulle have været afholdt i Danmark fra og med den 6. marts 2020 til ikrafttrædelsestidspunktet for denne bekendtgørelse finder § 8, stk. 1, nr. 5, i bekendtgørelse nr. 233 af 18. marts 2020 anvendelse.</p>\r\n<p class=\"Stk2\">\r\n   <span class=\"StkNr\" id=\"ide62f3ca1-9f62-4d66-9540-f7794f915e0d\">Stk. 7.</span> Bekendtgørelsens § 5, stk. 4 og 5, § 8, stk. 4, § 11, stk. 2, og § 13, stk. 3, finder anvendelse på ansøgninger modtaget fra og med ikrafttrædelsestidspunktet, jf. stk. 1.</p><div class=\"Givet\" id=\"Givet\"><p class=\"Givet\" align=\"center\">Erhvervsministeriet, den 8. juni 2020</p><p class=\"Sign1\" align=\"center\">Simon Kollerup</p><p class=\"Sign2\" align=\"right\">/ Katrine Winding</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/06/2020"
        },
        {
            "displayName": "Accession",
            "displayValue": "B20200079205"
        },
        {
            "displayName": "Entydig dokumentidentifikation",
            "displayValue": "CQ001299"
        },
        {
            "displayName": "Dato for førstegangsindlæggelse",
            "displayValue": "08/06/2020"
        },
        {
            "displayName": "Dato for indlæggelse",
            "displayValue": "02/04/2022"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "792"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "08/06/2020"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Erhvervsmin.,<br />Erhvervsstyrelsen, j.nr. 2020-3973"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}