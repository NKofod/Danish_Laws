{
    "id": 153218,
    "title": "Ankestyrelsens principafgørelse 135-10 om hjælpemiddel - behandlingsredskab - kompressionsmaskine - brystkræft",
    "documentTypeId": "240",
    "isSagsforlobPeriodValid": true,
    "shortName": "KEN nr 10316 af 30/06/2010",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 135-10 om hjælpemiddel - behandlingsredskab - kompressionsmaskine - brystkræft</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En kompressionsmaskine kan være både et behandlingsredskab og et hjælpemiddel.</p>\r\n   <p class=\"TekstGenerel\">For en kvinde, der var opereret for brystkræft, var kompressionsmaskinen et hjælpemiddel.</p>\r\n   <p class=\"TekstGenerel\">Den lægelige behandling af kvinden var afsluttet, og lymfeødemet var kronisk. Lymfeødemet skyldtes ikke udsæd fra brystkræften.</p>\r\n   <p class=\"TekstGenerel\">Ankestyrelsen fandt, at kompressionsmaskinen afhjalp den nedsatte funktionsevne og lettede den daglige tilværelse, fordi generne i dagligdagen både hjemme og på arbejde blev mindsket, og kvinden blev i stand til at anvende armen.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social service - lovbekendtgørelse nr. 941 af 1. oktober 2009 - § 112</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Ministeriet for Sundhed og Forebyggelses cirkulære nr. 149 af 21. december 2006 om afgrænsning af behandlingsredskaber, hvortil udgiften afholdes af sundhedsvæsenet  - pkt. 2,1, pkt. 2,2</p>\r\n<p>\r\n   <span class=\"Bold\">Note:</span>\r\n</p>\r\n<p>Denne afgørelse afløser PrincipafgørelseC-4-05, som ophæves.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Afgørelse i sagen om en kompressionsmaskine som et hjælpemiddel til NN.</p>\r\n<p>Ankestyrelsen har i møde truffet afgørelse i NNs sag om hvorvidt en kompressionsmaskine kan være et hjælpemiddel.</p>\r\n<p>Resultatet er</p>\r\n<p>• Kompressionsmaskinen er for NN et hjælpemiddel.</p>\r\n<p>Det betyder, at kompressionsmaskinen skal betales af kommunen.</p>\r\n<p>Vi er således kommet til samme resultat som Det Sociale Nævn i Statsforvaltningen YY.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>En kompressionsmaskine kan være både et behandlingsredskab og et hjælpemiddel.</p>\r\n<p>Efter en konkret og individuel vurdering vurderer vi, at kompressionsmaskinen er et hjælpemiddel for NN.</p>\r\n<p>Vi har lagt vægt på, at NN er opereret for brystkræft i januar 2008, at den lægelige behandling er afsluttet, og at lymfeødemet er kronisk. Lymfeødemet skyldes ikke udsæd fra brystkræften.</p>\r\n<p>Kompressionsmaskinen afhjælper den nedsatte funktionsevne og letter den daglige tilværelse, fordi generne i dagligdagen både hjemme og på arbejde mindskes, og NN er i stand til at bøje armen.</p>\r\n<p>Kompressionsmaskinen kræver ikke omfattende instruktion fra medicinsk personale og brugen af kompressionsmaskinen er ikke længere et led i sygehusbehandlingen, som er ophørt.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>• De oplysninger, som forelå da Det Sociale Nævn traf afgørelse i sagen</p>\r\n<p>• Det Sociale Nævns afgørelse af 21. august 2009</p>\r\n<p>• Klagen til Ankestyrelsen af 18. september 2009</p>\r\n<p>• Det Sociale Nævns genvurdering</p>\r\n<p>• Vejledende udtalelse fra Socialministeriet af 26. april 2010</p>\r\n<p>Kommunen traf den 3. juni 2009 afgørelse om afslag på en kompressionsmaskine efter servicelovens § 112.</p>\r\n<p>Begrundelsen var, at maskinen blev benyttet som supplement til de af kommunen bevilgede armkompressionsstrømper.</p>\r\n<p>Det var kommunens opfattelse, at en kompressionsmaskine var et behandlingsredskab, der skulle udleveres af sygehusvæsenet.</p>\r\n<p>Nævnet ændrede den 21. august 2009 kommunens afgørelse.</p>\r\n<p>Nævnet fandt, at ansøger var berettiget til en kompressionsmaskine efter lov om social service § 112. Nævnet udtalte, at en kompressionsmaskine både kunne være et behandlingsredskab og et hjælpemiddel efter servicelovens § 112.</p>\r\n<p>Nævnet fandt, at der i ansøgers tilfælde var tale om et hjælpemiddel efter lov om sociale service § 112.</p>\r\n<p>Nævnet begrundede afgørelsen med, at ansøger i januar 2008 blev opereret for brystkræft, hvor der samtidigt blev fjernet alle lymfekirtler i højre armhule.</p>\r\n<p>Nævnet lagde vægt på, at der nu var tale om et kronisk lymfeødem, uden at dette skyldtes udsæd fra brystkræft. Selvom ansøger fortsat gik til kontrol på Y hospital, var sygehusbehandlingen ophørt.</p>\r\n<p>Nævnet fandt derfor, at ansøgers situation kunne sammenlignes med pkt. 126 i hjælpemiddelvejledningen.</p>\r\n<p>Nævnet lagde vægt på, at selvom ansøger var bevilget en armkompressionsstrømpe, var denne ikke tilstrækkelig til at holde hævelsen nede.</p>\r\n<p>A Kommune har klaget over nævnets afgørelse.</p>\r\n<p>I klagen til Ankestyrelsen er det anført, at Det Sociale Nævn i tidligere lignende sager havde givet kommunen medhold i afslag med begrundelsen om, at en kompressionsmaskine ikke er et hjælpemiddel, men ansås for at være et behandlingsredskab.</p>\r\n<p>Hvis nævnet fastholdt afgørelsen, anmodede kommunen om, at der blev taget stilling til, om afgørelsen kunne tillægges opsættende virkning, mens sagen var under behandling i Ankestyrelsen.</p>\r\n<p>Ankestyrelsens lægekonsulent har vejledt om de lægelige spørgsmål i sagen.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20101031625"
        },
        {
            "displayName": "Entydig dokumentidentifikation",
            "displayValue": "BS006022"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10316"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "30/06/2010"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 3500551-09"
        },
        {
            "displayName": "Stikord",
            "displayValue": "135-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}