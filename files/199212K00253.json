{
    "id": 111470,
    "title": "1992 LSF 253   FORSLAG TIL LOV OM AFHOLDELSE AF VEJLEDENDE FOLKEAFSTEMNING OM DANMARKS   UDLÆNDINGEPOLITIK ",
    "documentTypeId": "400",
    "isSagsforlobPeriodValid": false,
    "shortName": "1992/1 LSF 253",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 253 </P>  \r\n\r\n<P></P>  \r\n\r\n<P>Forslag til Lov om afholdelse af vejledende folkeafstemning om Danmarks  \r\n\r\n udlændingepolitik </P>  \r\n\r\n<P></P>  \r\n\r\n<P>Fremsat af Pia Kjærsgaard (FP) Tom Behnke (FP) Kim Behnke (FP) Aage  \r\n\r\n Brusgaard (FP) Annette Just (FP) </P>  \r\n\r\n<P></P>  \r\n\r\n<P>den 25. marts 1993 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1.</B> Der afholdes en vejledende folkeafstemning tirsdag den 18.  \r\n\r\n maj 1993 om Danmarks udlændingepolitik. </P>  \r\n\r\n<P> <I>Stk. 2.</I> Ved folkeafstemningen stemmes der &#187;ja&#171; eller  \r\n\r\n &#187;nej&#171; til følgende spørgsmål: </P>  \r\n\r\n<P>1) Bør udenlandske statsborgeres valgret og valgbarhed ved kommunale valg  \r\n\r\n afskaffes? </P>  \r\n\r\n<P>2) Bør betingelserne for opnåelse af dansk indfødsret skærpes? </P>  \r\n\r\n<P>3) Bør udlændinges retskrav om familiesammenføring her i landet begrænses?  \r\n\r\n</P>  \r\n\r\n<P>4) Bør Danmark modtage flere flygtninge, end vi er forpligtet til i  \r\n\r\n henhold til internationale konventioner? </P>  \r\n\r\n<P>5) Bør udenlandske statsborgere, der har afsonet fængselsstraf i Danmark,  \r\n\r\n udvises efter strafafsoningen? </P>  \r\n\r\n<P>6) Bør det offentlige ophøre med at finansiere modersmålsundervisning for  \r\n\r\n herboende udlændinge? </P>  \r\n\r\n<P> <B>§ 2.</B> Berettiget til at deltage i afstemningen er enhver, der på  \r\n\r\n afstemningsdagen opfylder betingelserne for valgret til Folketinget, og som  \r\n\r\n er optaget på de valglister, der er omtalt i stk. 2. </P>  \r\n\r\n<P> <I>Stk. 2.</I> Det påhviler kommunalbestyrelsen at udarbejde en valgliste  \r\n\r\n over kommunens vælgere og at udsende valgkort efter reglerne i kapitel 4 i  \r\n\r\n lov om valg til Folketinget. </P>  \r\n\r\n<P> <I>Stk. 3.</I> Bekendtgørelse om afstemningen sker i overensstemmelse med  \r\n\r\n reglerne i § 21 i lov om valg til Folketinget. </P>  \r\n\r\n<P> <B>§ 3.</B> Bestemmelserne i §§ 97-103 og §§ 105-107 i lov om valg til  \r\n\r\n Folketinget finder tilsvarende anvendelse ved folkeafstemningen. </P>  \r\n\r\n<P> <B>§ 4.</B> Lovforslaget kan stadfæstes straks efter vedtagelsen. </P>  \r\n\r\n<P> <I>Stk. 2.</I> Loven træder i kraft ved bekendtgørelsen i Lovtidende.  \r\n\r\n</P>  \r\n\r\n<P> <I>Stk. 3.</I> Loven gælder ikke for Grønland og Færøerne. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Forslaget har til formål at sikre, at den danske befolkning aktivt  \r\n\r\n inddrages i beslutninger om udformningen af den fremtidige udlændingepolitik.  \r\n\r\n</P>  \r\n\r\n<P>Dette opnås ved afholdelse af vejledende folkeafstemning, der afholdes  \r\n\r\n samtidig med den planlagte afholdelse af folkeafstemningen om EF-unionen  \r\n\r\n tirsdag den 18. maj 1993. </P>  \r\n\r\n<P>De i forslagets § 2, stk. 2, anførte 6 afstemningstemaer dækker et bredt  \r\n\r\n spekter af de problemer, Danmark er blevet påført som følge af forskellige  \r\n\r\n regeringers og et folketingsflertals lovgivning på udlændingeområdet. </P>  \r\n\r\n<P>Sagen er, at det danske folkestyre er i krise, hvilket Unionsafstemningen  \r\n\r\n tydeligt viste. Et kæmpeflertal i Folketinget var her i tydelig modstrid med  \r\n\r\n befolkningens ønsker. At de samme politikere med de bedste  \r\n\r\n manipulationsinstrumenter i hånden derefter tryner befolkningen ved at  \r\n\r\n undergrave folkeafstemningens resultat er så en anden sag. </P>  \r\n\r\n<P>Det er først og fremmest politikerne, der har ansvaret for, at det danske  \r\n\r\n folkestyre er i krise. Og det burde derfor i langt højere grad interessere  \r\n\r\n politikerne at finde veje og midler til at styrke folkestyret. </P>  \r\n\r\n<P>En væsentlig årsag til krisen er, at befolkningen praktisk talt ikke  \r\n\r\n inddrages i de politiske beslutninger. Det højt besungne repræsentative  \r\n\r\n demokrati indebærer, at politikerne kan påberåbe sig at repræsentere  \r\n\r\n befolkningen, men reelt lader sig lede af magteliten, dvs.  \r\n\r\n embedsmandsapparatet, organisationer og pressionsgrupper. Jordforbindelsen  \r\n\r\n til befolkningen er mistet. </P>  \r\n\r\n<P>Derfor får vælgerne hverken lov til at blive hørt om Øresundsbro,  \r\n\r\n Storebæltsbro, stormoskebyggeri, lukkelov, skærpelse af straffen for grov  \r\n\r\n kriminalitet eller andre store og små spørgsmål, som angår hver eneste  \r\n\r\n dansker. De øvrige partier henviser blot med flotte håndbevægelser til, at  \r\n\r\n politikerne jo er udpeget på valgdagen, at de har bedre indsigt end den  \r\n\r\n almindelige befolkning etc. Når spørgsmålet om folkeafstemninger en sjælden  \r\n\r\n gang drøftes, rynker de gamle politikere alvorsfuldt panden og advarer imod,  \r\n\r\n at vi &#187;i tide og i utide&#171; kalder vælgerne til stemmeurnerne. </P>  \r\n\r\n<P>Realiteten er, at der i hele Danmarkshistorien kun har været afholdt 2  \r\n\r\n folkeafstemninger, ud over afstemningerne om grundlovsændringer,  \r\n\r\n valgretsalder og EF. Det var afstemningen som salget af De vestindiske Øer i  \r\n\r\n 1916 og jordlovsafstemningen i 1963. I ingen andre tilfælde har politikerne  \r\n\r\n ønsket eller turdet at høre befolkningens mening. </P>  \r\n\r\n<P>I et ægte demokrati burde man ikke frygte, at en befolkning kan vælte et  \r\n\r\n broprojekt, ændre landets udlændingepolitik, begrænse skatteudskrivningen,  \r\n\r\n eller på anden måde blande sig i de politiske beslutninger. Politikerne burde  \r\n\r\n tværtimod opfordre til afholdelse af folkeafstemninger. Det gør man i  \r\n\r\n Schweiz. Det gør man i mange amerikanske delstater. Her findes regler, der  \r\n\r\n sikrer, enten at vælgerne selv kan kræve, at et bestemt forslag bliver sendt  \r\n\r\n til folkeafstemning, eller kan forlange, at forslag, politikerne har  \r\n\r\n vedtaget, skal fremlægges til folkeafstemning, før det kan træde i kraft.  \r\n\r\n</P>  \r\n\r\n<P>I et kriseramt folkestyre er det bydende nødvendigt at gå nye veje.  \r\n\r\n Folkestyret må genskabes, og det er indlysende, at et af midlerne er  \r\n\r\n befolkningens direkte indflydelse på de politiske afgørelser. </P>  \r\n\r\n<P>Det er ikke længere nok, at de øvrige partier een gang om året holder  \r\n\r\n hændervridende grundlovstaler om folkestyrets krise. Det er i elvte time,  \r\n\r\n hvis krisen skal afløses af borgerånd, tillid til politikerne og ansvar for  \r\n\r\n befolkningen. </P>  \r\n\r\n<P>En folkeafstemning om netop disse helt centrale emner vil i høj grad kunne  \r\n\r\n engagere befolkningen og bidrage til positiv folkelig debat og stillingtagen,  \r\n\r\n der kan medvirke til at give regering og Folketing et sikrere  \r\n\r\n beslutningsgrundlag for det fremtidige lovforberedende arbejde. </P>  \r\n\r\n<P>Afstemningstemaerne er udvalgt således, at de dækker væsentlige spørgsmål  \r\n\r\n inden for forfatningsretten (spørgsmål 1), indfødsret (spørgsmål 2),  \r\n\r\n menneskerettigheder (spørgsmål 3), folkeretten (spørgsmål 4) strafferet og  \r\n\r\n kriminalpolitik (spørgsmål 5) og integrationspolitik (spørgsmål 6). Der opnås  \r\n\r\n således en alsidighed i temaer, der sikrer en saglig og relevant debat om  \r\n\r\n disse yderst væsentlige emner. </P>  \r\n\r\n<P>Den danske befolkning er aldrig blevet spurgt, om den ønsker at acceptere  \r\n\r\n den nedgang i levestandard, forringelse af sociale ydelser, højere  \r\n\r\n skattetryk, stærk stigning i kriminaliteten, social uro, racistiske  \r\n\r\n tendenser, større offentlige udgifter inden for social- og sundhedssektoren,  \r\n\r\n skolevæsen, politi og domstole m.v., som er en uundgåelig følge af den hidtil  \r\n\r\n førte udlændingepolitik. </P>  \r\n\r\n<P>Ved at gennemføre en folkeafstemning med forudgående oplysningskampagne  \r\n\r\n sikres, at alle væsentlige synspunkter inddrages i debatten, f.eks. således  \r\n\r\n at regeringen kan argumentere for de fordele, den ser ved at fortsætte sin  \r\n\r\n hidtidige udlændingepolitik, mens Fremskridtspartiet kan oplyse befolkningen  \r\n\r\n om den stadigt stigende risiko for kaos og sammenbrud i den danske  \r\n\r\n udlændingepolitik. </P>  \r\n\r\n<P>Vedtagelsen af forslag om en folkeafstemning vil være et væsentligt tiltag  \r\n\r\n i demokratisk retning på lovgivningsområder, der alt for længe har været  \r\n\r\n domineret af politikere, der ikke har ønsket at lytte til andre synspunkter  \r\n\r\n end deres egne. </P>  \r\n\r\n<P>Forslagsstillerne erkender, at også afstemning om andre temaer kunne  \r\n\r\n overvejes, og forslagsstillerne vil under udvalgsarbejdet gerne forhandle med  \r\n\r\n Folketingets øvrige partier om eventuel ændring i eller udbygning af de  \r\n\r\n afstemningsemner, der forelægges for vælgerne. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "05/05/1993"
        },
        {
            "displayName": "Accession",
            "displayValue": "199212K00253"
        },
        {
            "displayName": "Entydig dokumentidentifikation",
            "displayValue": "CL007036"
        },
        {
            "displayName": "Dato for førstegangsindlæggelse",
            "displayValue": "05/05/1993"
        },
        {
            "displayName": "Dato for indlæggelse",
            "displayValue": "05/05/1993"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "253"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}