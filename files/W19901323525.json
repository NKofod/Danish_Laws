{
    "id": 39586,
    "title": "Uddannelseskrav - 30-50 ha-intervallet ",
    "documentTypeId": "240",
    "isSagsforlobPeriodValid": false,
    "shortName": "KEN nr 13235 af 15/03/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Der meddeltes tilladelse til erhvervelse af en landbrugsejendom på ca.  \r\n\r\n 49 ha, uanset at ansøger ikke opfyldte lovens krav om en landmandsuddannelse.  \r\n\r\n Dispensationen var begrundet med, at der ikke fandtes at være særlige  \r\n\r\n forhold, der talte imod en tilladelse til endelig adkomst på ejendommen. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Uddannelseskrav - 30-50 ha-intervallet </H1>  \r\n\r\n<P></P>  \r\n\r\n<BR>  \r\n\r\n<P>I skrivelse af 13. marts 1989 har De på vegne af Carl Szabad påklaget den  \r\n\r\n af Jordlovsudvalget i skrivelse af 16. februar 1989 trufne afgørelse, hvorved  \r\n\r\n der meddeltes Deres klient afslag på ansøgning om tilladelse til erhvervelse  \r\n\r\n af landbrugsejendommen matr. nr.  1a  Hjermitslevgård hgd., Tolstrup med  \r\n\r\n dispensation fra landbrugslovens uddannelseskrav. </P>  \r\n\r\n<P>Ejendommens areal er 49,1232 ha med ejendomsværdi pr. 1. januar 1987  \r\n\r\n 1.550.000 kr., heraf grundværdi 409.600 kr. </P>  \r\n\r\n<P>Det fremgår af sagen, at Carl Szabad har overtaget ejendommen fra boet  \r\n\r\n efter Valdemar Petersen ved slutseddel af 23. august 1988. Det fremgår videre  \r\n\r\n af sagen, at ejendommen er undergivet bygningsfredning i medfør  \r\n\r\n bygningsfredningsloven for så vidt angår borggårdens venstre stenhus og  \r\n\r\n søndre bindingsværkslænge. Det er i den forbindelse anført, at  \r\n\r\n bygningsfredningslovens kap. III indebærer en skærpet vedligeholdelsespligt.  \r\n\r\n</P>  \r\n\r\n<P>De har i forbindelse med sagens behandling indhentet en udtalelse fra  \r\n\r\n Planstyrelsen, hvoraf bl.a. fremgår, at Hjermitslevgård tilhører den kategori  \r\n\r\n af herregårdsejendomme, som repræsenterede væsentlige bevaringsværdier.  \r\n\r\n Planstyrelsen anfører bl.a., at den finder det af værdi, at Hjermitslevsgård  \r\n\r\n kan opretholdes som landbrugsejendom med en størrelse, der giver et rimelig  \r\n\r\n økonomisk grundlag for at drive ejendommen og bevare dens kulturhistoriske  \r\n\r\n værdifulde bygninger og umiddelbare omgivelser. </P>  \r\n\r\n<P>De har i skrivelsen af 13. marts 1989 henvist til bemærkningerne til  \r\n\r\n forslag til ændring af lov om landbrugsejendomme, fremsat den 22. februar  \r\n\r\n 1989, hvoraf fremgår, at bestemmelsen i lovens § 18, stk. 4, nr. 4, om  \r\n\r\n muligheden for at få tilladelse til at erhverve adkomst på en  \r\n\r\n landbrugsejendom, når &#187;særlige forhold iøvrigt taler derfor&#171;, bl.a.  \r\n\r\n tager sigte på ejendomme med bygninger af særlige kulturel værdi m.v., der  \r\n\r\n stiller store krav til vedligeholdelse. </P>  \r\n\r\n<P>Desuden anfører De, at der over for Dem og Deres klient ikke foreligger  \r\n\r\n oplysninger om, at der er tillægsjordsønsker blandt naboerne. </P>  \r\n\r\n<P>Endelig anmoder De om, at klagen afventer den videre behandling af  \r\n\r\n forslaget om ændring af landbrugsloven, jf. herved lovforslagets § 5, stk. 5,  \r\n\r\n og lovforslagets bemærkninger til denne bestemmelse. Ændringsloven er trådt i  \r\n\r\n kraft den 1. september 1989. </P>  \r\n\r\n<P>Jordlovsudvalget har i skrivelse af 25. oktober 1989 forespurgt den  \r\n\r\n stedlige jordbrugskommission, om arealgrænsen på 30 ha kan fraviges, jf.  \r\n\r\n landbrugslovens § 18, stk. 2. </P>  \r\n\r\n<P>Den stedlige jordbrugskommission ved formanden Kresten Madsen har i  \r\n\r\n skrivelse af 21. december 1989 meddelt Jordlovsudvalget, at den ikke finder  \r\n\r\n grundlag for at ændre tidligere indstilling, idet der fortsat er interesse  \r\n\r\n for suppleringsjord i området. Det fremgår af udtalelsen, at en jordfordeling  \r\n\r\n i området nu er afsluttet. </P>  \r\n\r\n<P>Jordlovsudvalget har på den baggrund i en udtalelse af 22. januar 1990  \r\n\r\n meddelt, at der ikke i Deres klage er fremført nye oplysninger, der kan  \r\n\r\n begrunde, at afgørelsen ændres, idet der fortsat er interesse for  \r\n\r\n suppleringsjord nord for Saltumvejen. </P>  \r\n\r\n<P>Landbrugsministeriet skal i den anledning meddele, at man finder, at der  \r\n\r\n er grundlag for at ændre Jordlovsudvalgets afgørelse. Landbrugsministeriet  \r\n\r\n lægger vægt på, at der ikke er særlige forhold, der taler imod,  \r\n\r\n at Carl Szabad erhverver endelig adkomst på ejendommen. Landbrugsministeriet  \r\n\r\n finder, det således ikke godtgjort, at der efter den afsluttede jordfordeling  \r\n\r\n i området er en særlig stærk efterspørgsel efter suppleringsjord. </P>  \r\n\r\n<P>Landbrugsministeriet meddeler herefter i medfør af landbrugslovens § 18,  \r\n\r\n stk. 2, jf. Landbrugsministeriets bekendtgørelse nr. 504 af 17. juli 1989,  \r\n\r\n tilladelse til, at Carl Szabad erhverver endelig adkomst på  \r\n\r\n landbrugsejendommen matr. nr.  1a  Hjermitslevgård hgd., Tolstrup. </P>  \r\n\r\n<P>P.M.V. </P>  \r\n\r\n<P>e.b. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19901323525"
        },
        {
            "displayName": "Entydig dokumentidentifikation",
            "displayValue": "CA007521"
        },
        {
            "displayName": "Dato for indlæggelse",
            "displayValue": "08/06/2006"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "13235"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "15/03/1990"
        },
        {
            "displayName": "Administrerende myndighed",
            "displayValue": "Landbrugsministeriets departement"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}