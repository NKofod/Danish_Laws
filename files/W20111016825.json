{
    "id": 153468,
    "title": "Ankestyrelsens principafgørelse 131-11 om introduktionsydelse - sanktioner - vejledning - indkaldelse - oversættelse",
    "documentTypeId": "240",
    "isSagsforlobPeriodValid": true,
    "shortName": "KEN nr 10168 af 31/08/2011",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 131-11 om introduktionsydelse - sanktioner - vejledning - indkaldelse - oversættelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Kommunen havde vejledt tilstrækkeligt i forbindelse med indkaldelse til jobsamtale. \n\nAnkestyrelsens Beskæftigelsesudvalg lagde vægt på, at kommunen ikke haren generel pligt til at oversætte den vejledning om sanktioner, som kontanthjælpsmodtagere og modtagere af introduktionsydelse skal have, når kommunen for eksempel indkalder til jobsamtale. \n\nKommunenskal konkret vurdere, om borgeren i hver enkelt sag har tilstrækkelige danskkunskaber til at kunne forstå vejledningsteksten på dansk, eller om kommunen er nødt til at give vejledningen på et andet sprog, eventuelt på borgerens modersmål.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om integration af udlændinge i Danmark - lovbekendtgørelse nr. 1062 af 20. august 2010 - § 29 og § 30a</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsens Beskæftigelsesudvalg har i møde truffet afgørelse i NNs sag, som er antaget til belysning af omfanget af kommunens vejledningspligt.</p>\r\n<p>Resultatet er</p>\r\n<p>• Kommunens vejledning i forbindelse med indkaldelse til jobsamtale var tilstrækkelig til at opfylde betingelserne i integrationslovens § 29</p>\r\n<p>Det betyder, at kommunen kunne foretage fradrag i NNs introduktionsydelse i perioden fra den 27. oktober 2010 til den 8. november 2010.</p>\r\n<p>Vi ændrer således afgørelsen fra Beskæftigelsesankenævnet i Statsforvaltningen YY.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Ankestyrelsens Beskæftigelsesudvalg finder, at kommunen i brev af 4. oktober 2010 informerede NN tilstrækkeligt om konsekvensen af udeblivelse fra jobsamtalen, og om hvilke skridt hun skulle tage for igen at blive berettiget til introduktionsydelse.</p>\r\n<p>Det er efter § 29, stk. 1 i lov om integration af udlændinge i Danmark en betingelse for at foretage fradrag i introduktionsydelsen efter § 30 a, stk. 3, at kommunen skriftligt har informeret om konsekvensen for introduktionsydelsen af udeblivelse fra jobsamtalen, og om hvilke skridt borgeren skal tage for igen at blive berettiget til introduktionsydelse. Vejledningspligten er således en garantiforskrift. Det betyder, at det er en betingelse for at foretage fradrag i introduktionsydelsen, at informationen er givet.</p>\r\n<p>Vi har lagt vægt på, at kommunen i brev af 4. oktober 2010 vejledte med følgende ordlyd:</p>\r\n<p>”Hvis du udebliver fra samtalen uden rimelig grund, sker der fradrag i din introduktionsydelse fra den dag, hvor samtalen skulle være holdt, og indtil du har kontaktet jobcentret igen. ”</p>\r\n<p>Vi finder, at NN har tilstrækkelige danskkundskaber til at forstå vejledningen på dansk, og at kommunen således ikke skulle oversætte brevet til et andet sprog.</p>\r\n<p>Vi har lagt vægt på, at NN deltager i ”danskuddannelse 3” og var i gang med modul 2 på tidspunktet for jobsamtalen.</p>\r\n<p>Vi har også lagt vægt på kommunens oplysninger om, at danskuddannelse 3 er kendetegnet ved, at kursisten lærer at nuancere det talte og skrevne sprog, perspektivere problemstillinger, og får generel kulturel, historisk og samfundsmæssig viden.</p>\r\n<p>Vi bemærker, at der efter § 29 i Lov om integration af udlændinge i Danmark (integrationsloven) ikke er en generel pligt til at oversætte vejledning.</p>\r\n<p>Vejledningspligten skal dog ses i lyset af den store betydning en sanktion kan have for borgeren og dennes families økonomiske situation.</p>\r\n<p>Da der er tale om hjælp til forsørgelse, har lovgiver indført regler, der sikrer, at borgeren kender konsekvensen af udeblivelser mv., og ved hvilke skridt borgeren skal tage for igen at blive berettiget til hjælp.</p>\r\n<p>Kommunen skal på baggrund heraf konkret vurdere, om borgeren i hver enkelt sag har tilstrækkelige danskkundskaber til at kunne forstå vejledningsteksten på dansk, eller om kommunen er nødt til at give vejledningen på et andet sprog, eventuelt på borgerens modersmål.</p>\r\n<p>Som sagen foreligger, er vi enige i kommunens vurdering af, at NN havde tilstrækkelige danskkundskaber til at forstå den skriftlige vejledning på dansk.</p>\r\n<p>Det er efter § 29 i integrationsloven en betingelse for at foretage fradrag i introduktionsydelsen efter § 30 a, at kommunen skriftligt har informeret tilstrækkeligt om konsekvensen af udeblivelse fra jobsamtalen, og om hvilke skridt borgeren skal tage for igen at blive berettiget til introduktionsydelse.</p>\r\n<p>Vi har fundet, at kommunen vejledte tilstrækkeligt i brev af 4. oktober 2010. Kommunen kunne således foretage fradrag i hjælpen, hvis NN udeblev fra samtalen uden rimelig grund.</p>\r\n<p>Beskæftigelsesudvalget finder, at NN udeblev fra samtalen uden rimelig grund, idet der ikke er oplyst nogen grund til udeblivelsen.</p>\r\n<p>Kommunen kunne derfor foretage fradrag i NNs introduktionsydelse i perioden fra udeblivelsen den 27. oktober 2010 til den 8. november 2010, hvor hun igen var i kontakt med jobcentret.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>• De oplysninger, som forelå da Beskæftigelsesankenævnet traf afgørelse i sagen</p>\r\n<p>• Beskæftigelsesankenævnets afgørelse af 24. februar 2011</p>\r\n<p>• Klagen til Ankestyrelsens Beskæftigelsesudvalg af 1. marts 2011</p>\r\n<p>• Beskæftigelsesankenævnets genvurdering</p>\r\n<p>Kommunen traf afgørelse om, at foretage fradrag i NNs introduktionsydelse i perioden fra den 27. oktober 2010 til den 8. november 2010.</p>\r\n<p>Beskæftigelsesankenævnet traf afgørelse om, at ophæve kommunens afgørelse, således at NN havde ret til introduktionsydelse i perioden fra den 27. oktober 2010 til den 8. november 2010.</p>\r\n<p>Beskæftigelsesankenævnet har begrundet afgørelsen med, at kommunen ikke havde vejledt tilstrækkeligt om konsekvensen af udeblivelse fra jobsamtalen eller om, hvad NN skulle gøre for at blive berettiget til introduktionsydelse igen.</p>\r\n<p>Nævnet lagde vægt på, at NN alene var vejledt på dansk, og at kommunen var opmærksom på hendes manglende danskkundskaber.</p>\r\n<p>A Kommune har klaget over Beskæftigelsesankenævnets afgørelse.</p>\r\n<p>I klagen til Ankestyrelsen er det anført, at NN fik indkaldebrevet på dansk, at hun desuden fik lovgrundlaget på dari, og at hun efter kommunens opfattelse havde tilstrækkelige danskkundskaber til at forstå brevet.</p>\r\n<p>Beskæftigelsesankenævnet har fastholdt sin afgørelse med den givne begrundelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20111016825"
        },
        {
            "displayName": "Entydig dokumentidentifikation",
            "displayValue": "BS006270"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10168"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "31/08/2011"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 2100170-11"
        },
        {
            "displayName": "Stikord",
            "displayValue": "131-11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}