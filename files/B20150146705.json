{
    "id": 176032,
    "title": "Bekendtgørelse om bekæmpelse af kvægpest",
    "documentTypeId": "60",
    "isSagsforlobPeriodValid": true,
    "shortName": "BEK nr 1467 af 08/12/2015",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#id8ead6f47-83ac-4399-813c-9a1ad82fb38b\">Kapitel 1</a>\r\n      </td>\r\n      <td class=\"IndholdsfortegnelseTekst\">Anvendelsesområde og definitioner</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id3e0a5c55-67f6-4fdb-bc31-4295f9883e69\">Kapitel 2</a>\r\n      </td>\r\n      <td class=\"IndholdsfortegnelseTekst\">Anmeldelse</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id741d8c2b-1ed8-478c-ab99-ef8043d78a20\">Kapitel 3</a>\r\n      </td>\r\n      <td class=\"IndholdsfortegnelseTekst\">Mistanke</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idbd3df5e6-51e3-4594-9f17-de7ce5d432c2\">Kapitel 4</a>\r\n      </td>\r\n      <td class=\"IndholdsfortegnelseTekst\">Bekæmpelse</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#ide3febf05-8502-44e0-8d40-6119d6ccca54\">Kapitel 5</a>\r\n      </td>\r\n      <td class=\"IndholdsfortegnelseTekst\">Oprettelse af zone</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id21f1821e-5d59-4b55-8108-b698259a0ca3\">Kapitel 6</a>\r\n      </td>\r\n      <td class=\"IndholdsfortegnelseTekst\">Vaccination</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id3dabb792-f63b-4be3-bc37-c19f6ec6f7da\">Kapitel 7</a>\r\n      </td>\r\n      <td class=\"IndholdsfortegnelseTekst\">Straffe- og ikrafttrædelsesbestemmelser</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om bekæmpelse af kvægpest<a class=\"FodnoteHenvisning\" name=\"Henvisning_idd9e9f9c6-904b-465f-8e6d-e3628d1407bd\" href=\"#idd9e9f9c6-904b-465f-8e6d-e3628d1407bd\">1)</a></p>\r\n<p class=\"Indledning2\">I medfør af § 27, stk. 2, § 29, § 30, stk. 1, § 33, § 34, § 44, stk. 1, § 67 og § 70, stk. 3, i lov om hold af dyr, jf. lovbekendtgørelse nr. 466 af 15. maj 2014, fastsættes efter bemyndigelse i henhold til § 7, nr. 1, og § 10, stk. 1, nr. 1, i bekendtgørelse nr. 511 af 23. april 2015 om Fødevarestyrelsens opgaver og beføjelser:</p>\r\n<p class=\"Indledning2\">\r\n</p>\r\n<p class=\"Kapitel\" id=\"id8ead6f47-83ac-4399-813c-9a1ad82fb38b\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Anvendelsesområde og definitioner</p>\r\n<p class=\"Paragraf\" id=\"id1b045ec2-ac8e-495f-9ab5-77d5a9fb0d9f\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Denne bekendtgørelse vedrører bekæmpelse af kvægpest</p>\r\n<p class=\"Paragraf\" id=\"id8d7fdc22-f17a-40d2-9b0a-7de5a0576fe8\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"id6f15cfef-8f78-48b8-a135-beaccba7c659\">1)</span> Modtagelige arter: Klovbærende dyr.</p>\r\n<p class=\"Liste1\">\r\n   <span class=\"Liste1Nr\" id=\"id4a8a6012-fec0-494d-b261-71ac23d45ae4\">2)</span> Bedrift: Landbrugsvirksomhed eller anden virksomhed, hvor der permanent eller midlertidigt opdrættes eller holdes dyr af modtagelige arter, samt naturreservater med modtagelige arter.</p>\r\n<p class=\"Liste1\">\r\n   <span class=\"Liste1Nr\" id=\"id9f99b26a-4cd7-427d-ab54-88e925efd61f\">3)</span> Ejer eller bruger: Den eller de fysiske eller juridiske personer, der ejer ét eller flere dyr af modtagelige arter eller har til opgave at passe det eller dem, mod eller uden vederlag.</p>\r\n<p class=\"Liste1\">\r\n   <span class=\"Liste1Nr\" id=\"id08cc61d7-c174-4763-a917-913f69342f23\">4)</span> Beskyttelseszone: En zone med en radius på 3 km omkring hver smittet bedrift.</p>\r\n<p class=\"Liste1\">\r\n   <span class=\"Liste1Nr\" id=\"idb5ac8b38-135f-462c-a408-a4eecee2b15c\">5)</span> Overvågningszone: En zone med en radius på mindst 10 km. omkring hver smittet bedrift.</p>\r\n<p class=\"Liste1\">\r\n   <span class=\"Liste1Nr\" id=\"id5c741351-92a8-4fb8-a570-5c0b7d59b08c\">6)</span> Avlsmateriale: Sæd, oocytter og embryoner fra modtagelige arter.</p>\r\n<p class=\"Kapitel\" id=\"id3e0a5c55-67f6-4fdb-bc31-4295f9883e69\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Anmeldelse</p>\r\n<p class=\"Paragraf\" id=\"idb6e70973-c051-4a09-ae5a-5fcc2b24d188\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Ejere eller brugere af modtagelige arter skal ved mistanke om eller bekræftelse af kvægpest på bedriften straks tilkalde en dyrlæge.</p>\r\n<p class=\"Stk2\">\r\n   <span class=\"StkNr\" id=\"id0687d064-4139-447c-9167-de9553d6d33b\">Stk. 2.</span> Tilkaldelse af en dyrlæge på grund af mistanke om kvægpest, jf. stk. 1, skal ske, såfremt der hos modtagelige arter påvises feber, nedstemthed, øjen- og næseflåd samt et eller flere af følgende symptomer eller obduktionsfund: dødt væv i mundhulen, tør og skorpet muleplade, bugsmerter, diarre, dehydrering, høj dødelighed, hævede lymfeknuder eller dødt væv og blodfyldning i mave- tarmsystem og luftvejene.</p>\r\n<p class=\"Stk2\">\r\n   <span class=\"StkNr\" id=\"id1c08e307-bbdd-4765-b5d4-e420aca6ead4\">Stk. 3.</span> Tilkaldes en dyrlæge på grund af mistanke om kvægpest, jf. stk. 1, eller får en dyrlæge i øvrigt i forbindelse med sit arbejde mistanke om forekomst af kvægpest, skal dyrlægen snarest muligt foretage en undersøgelse af det mistænkte dyr.</p>\r\n<p class=\"Stk2\">\r\n   <span class=\"StkNr\" id=\"id193ce628-e69f-4bf1-857a-6aeab4a57a10\">Stk. 4.</span> Hvis dyrlægen efter undersøgelsen ikke kan afkræfte mistanken om kvægpest, skal dyrlægen straks underrette Fødevarestyrelsen om mistanken.</p>\r\n<p class=\"Paragraf\" id=\"id5dfbd887-66fb-40e6-ac1d-de1e071137f8\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Den, der får mistanke om forekomst af kvægpest hos vildtlevende dyr af modtagelige arter, skal straks anmelde det til Fødevarestyrelsen.</p>\r\n<p class=\"Kapitel\" id=\"id741d8c2b-1ed8-478c-ab99-ef8043d78a20\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Mistanke</p>\r\n<p class=\"Paragraf\" id=\"id3b34edc5-5733-4a66-be40-1dd7a319db10\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Ejeren eller brugeren skal ved mistanke om smitte med kvægpest, indtil det offentlige tilsyn er iværksat, jf. § 6, påse, at ingen dyr af modtagelige arter flyttes til eller fra bedriften.</p>\r\n<p class=\"Paragraf\" id=\"ide1c9ff19-324e-400d-be06-9a247e1b0e7d\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> En bedrift, hvor der forefindes dyr af modtagelige arter, der mistænkes for at være smittet med kvægpest, pålægges af Fødevarestyrelsen et offentligt tilsyn. Det offentlige tilsyn omfatter følgende:</p>\r\n<p class=\"Liste1\">\r\n   <span class=\"Liste1Nr\" id=\"id2f77b689-44a8-44ab-8783-8d19184555c8\">1)</span> Ejeren eller brugeren skal lade foretage en optælling over bestanden af dyr af modtagelige arter på bedriften. For hver art angives, hvor mange der allerede er døde eller mistænkes for at være smittede.</p>\r\n<p class=\"Liste1\">\r\n   <span class=\"Liste1Nr\" id=\"id45b4af79-2542-4888-bd27-362df3f4de4f\">2)</span> Ejeren eller brugeren skal lade foretage en optælling af dyr af modtagelige arter, der fødes og dør på bedriften i den periode, hvor der foreligger mistanke. Optællingerne skal ajourføres dagligt.</p>\r\n<p class=\"Liste1\">\r\n   <span class=\"Liste1Nr\" id=\"id4882a2aa-f0a8-4c45-ac65-4346ee314d92\">3)</span> Ejeren eller brugeren skal påse, at alle dyr af modtagelige arter holdes i deres stalde eller lukkes inde andetsteds, hvor de er isoleret.</p>\r\n<p class=\"Liste1\">\r\n   <span class=\"Liste1Nr\" id=\"id00cb6146-c91c-4a03-8092-256ed15488c0\">4)</span> Flytning af dyr af modtagelige arter til eller fra bedriften ikke er tilladt.</p>\r\n<p class=\"Liste1\">\r\n   <span class=\"Liste1Nr\" id=\"idb32fbcfd-f136-47fb-a8be-e7193ed0799c\">5)</span> Til- eller fraførelse af andre dyr end dyr af modtagelige arter kun må ske med tilladelse fra Fødevarestyrelsen.</p>\r\n<p class=\"Liste1\">\r\n   <span class=\"Liste1Nr\" id=\"id695f8d25-903c-4363-a75b-520034266344\">6)</span> Færdsel til eller fra bedriften af mennesker, køretøjer eller transportmidler m.v. kun må finde sted med tilladelse fra Fødevarestyrelsen.</p>\r\n<p class=\"Liste1\">\r\n   <span class=\"Liste1Nr\" id=\"idc708eadd-9d90-4532-bf30-d1605124ca2c\">7)</span> Det ikke er tilladt at flytte kød eller dyrekroppe, avlsmateriale, foder, redskaber, materialer, gødning, gylle, strøelse eller affald fra bedriften, medmindre der foreligger tilladelse hertil fra Fødevarestyrelsen.</p>\r\n<p class=\"Liste1\">\r\n   <span class=\"Liste1Nr\" id=\"iddf920fa2-cd67-4ca7-98f3-500462b22c10\">8)</span> Ejeren eller brugeren skal lade bedriften deltage i en epidemiologisk undersøgelse i henhold til § 11.</p>\r\n<p class=\"Liste1\">\r\n   <span class=\"Liste1Nr\" id=\"id830341c1-7026-437c-8b21-0a2aacdd9a44\">9)</span> Ejeren eller brugeren skal iværksætte skadedyrsbekæmpelse, såfremt Fødevarestyrelsen finder det nødvendigt. Bekæmpelsen skal ske efter Fødevarestyrelsens anvisning.</p>\r\n<p class=\"Liste1\">\r\n   <span class=\"Liste1Nr\" id=\"id153c0c40-6b3b-4a38-87df-ad2860fead50\">10)</span> Ejer eller bruger af bedriften skal lade udtage prøver til laboratorieundersøgelse efter Fødevarestyrelsens anvisning.</p>\r\n<p class=\"Stk2\">\r\n   <span class=\"StkNr\" id=\"iddce63a1f-55ef-4e7d-8cb8-3ac35072e0d7\">Stk. 2.</span> Ejeren eller brugeren skal sørge for, at der sker desinfektion ved ind- og udgange til de stalde, hvori dyr af modtagelige arter opholder sig, og ved bedriftens ind- og udgange. Desinfektion skal ske efter Fødevarestyrelsens anvisning. Personer, der skal ind på eller forlader bedriften, skal, efter Fødevarestyrelsens anvisning, træffe foranstaltninger til at mindske risiko for spredning af sygdommen.</p>\r\n<p class=\"Stk2\">\r\n   <span class=\"StkNr\" id=\"id8e64afd3-059b-455a-92a6-f15f66f19816\">Stk. 3.</span> De i stk. 1, nr. 1 og 2, nævnte oplysninger skal opbevares i mindst fem år og skal på anmodning forevises Fødevarestyrelsen.</p>\r\n<p class=\"Stk2\">\r\n   <span class=\"StkNr\" id=\"id8e209dc6-a707-4a1c-acd5-fe5c61a21f03\">Stk. 4.</span> Ejeren eller brugeren skal, indtil det offentlige tilsyn er iværksat, selv påse, at de i stk. 1 nævnte foranstaltninger følges.</p>\r\n<p class=\"Stk2\">\r\n   <span class=\"StkNr\" id=\"id207850b3-1857-402e-9a75-02c017151695\">Stk. 5.</span> Tilsynet ophæves af Fødevarestyrelsen, når mistanken om kvægpest på bedriften er endeligt afkræftet.</p>\r\n<p class=\"Paragraf\" id=\"id233b05f3-89d3-4ac3-8bfa-1b454b409867\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Foranstaltningerne i § 6 finder ligeledes anvendelse på bedrifter, hvis geografiske beliggenhed eller kontakt med den mistænkte bedrift giver Fødevarestyrelsen anledning til mistanke om en eventuel smittespredning.</p>\r\n<p class=\"Kapitel\" id=\"idbd3df5e6-51e3-4594-9f17-de7ce5d432c2\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Bekæmpelse</p>\r\n<p class=\"Paragraf\" id=\"ida00dc30c-0f04-422d-9242-6276d927a022\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> En bedrift skal anses for værende smittet med kvægpest, når DTU Veterinærinstituttet har påvist det pågældende virus i materiale fra dyr af modtagelige arter på bedriften. I tilfælde af en epidemi kan Fødevarestyrelsen anse en bedrift for værende smittet alene på grundlag af kliniske symptomer eller epidemiologiske resultater.</p>\r\n<p class=\"Paragraf\" id=\"id40e8013a-f6c4-4c56-91e8-7d2aff5829e1\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> En bedrift, som anses for værende smittet med kvægpest, pålægges af Fødevarestyrelsen et offentligt tilsyn, der omfatter følgende:</p>\r\n<p class=\"Liste1\">\r\n   <span class=\"Liste1Nr\" id=\"id91ca7fde-cff5-4d1b-ad33-8189447869e0\">1)</span> Ejeren eller brugeren skal lade samtlige dyr af modtagelige arter på bedriften aflive og destrueres efter Fødevarestyrelsens anvisning.</p>\r\n<p class=\"Liste1\">\r\n   <span class=\"Liste1Nr\" id=\"id0cced4a6-e504-4952-b8ff-9d6ab33031cb\">2)</span> Ejeren eller brugeren skal lade døde og aflivede dyr af modtagelige arter destruere, bortskaffe, brænde eller nedgrave efter Fødevarestyrelsens anvisning.</p>\r\n<p class=\"Liste1\">\r\n   <span class=\"Liste1Nr\" id=\"idb4070faf-e248-4f96-98db-bda7fcda5e8d\">3)</span> Affald såsom foder, strøelse, gødning og gylle, som kan være inficeret, skal destrueres eller behandles efter Fødevarestyrelsens anvisning.</p>\r\n<p class=\"Liste1\">\r\n   <span class=\"Liste1Nr\" id=\"idb6394a12-559f-4997-82ab-89c7a282088e\">4)</span> Ejeren eller brugeren skal påse, at sæd, embryoner og oocytter fra dyr af modtagelige arter, der opbevares på bedriften, destrueres. Fødevarestyrelsen kan dog på nærmere fastsatte vilkår tillade, at produkterne anvendes.</p>\r\n<p class=\"Liste1\">\r\n   <span class=\"Liste1Nr\" id=\"id388fc0b3-64b1-4d2e-83b0-9aabe83845cb\">5)</span> Ejeren eller brugeren skal påse, at bygninger, der tjener som stalde for dyr af modtagelige arter, samt transportkøretøjer og andet materiel, der kan være inficeret, rengøres og desinficeres efter Fødevarestyrelsens anvisning.</p>\r\n<p class=\"Stk2\">\r\n   <span class=\"StkNr\" id=\"id3bc85c48-0272-4be5-bef4-5f9a34248c4b\">Stk. 2.</span> På en bedrift, hvor der forefindes dyr af modtagelige arter, som anses for smittet med kvægpest, foretager Fødevarestyrelsen en epidemiologisk undersøgelse, jf. § 11.</p>\r\n<p class=\"Stk2\">\r\n   <span class=\"StkNr\" id=\"id431b6775-ca0e-40f2-8168-1197db31a81d\">Stk. 3.</span> Sæd, embryoner og oocytter, der er opsamlet fra dyr af modtagelige arter på bedriften i en periode, hvor smitten antages at have været på bedriften, opspores af Fødevarestyrelsen og skal af ejeren lade destruere efter Fødevarestyrelsens anvisninger.</p>\r\n<p class=\"Stk2\">\r\n   <span class=\"StkNr\" id=\"idb5f8884a-47e1-44ec-bcc2-d0a480995fca\">Stk. 4.</span> Genindsættelse af dyr på bedriften må tidligst ske 21 dage efter, at Fødevarestyrelsen har godkendt den i stk. 1, nr. 5, nævnte rengøring og desinfektion.</p>\r\n<p class=\"Paragraf\" id=\"idc5a997b1-6116-4e85-ae09-c29aa7462812\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10</span> Foranstaltningerne i § 9 finder ligeledes anvendelse på andre bedrifter, såfremt disse bedrifters beliggenhed eller kontakt med den smittede bedrift giver Fødevarestyrelsen anledning til mistanke om smittespredning.</p>\r\n<p class=\"ParagrafGruppeOverskrift\">\r\n   <span>Epidemiologisk undersøgelse</span>\r\n</p>\r\n<p class=\"Paragraf\" id=\"id75b5aff9-b456-4485-8c87-b0aed8e378b3\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> En epidemiologisk undersøgelse iværksat i medfør af denne bekendtgørelse omfatter følgende:</p>\r\n<p class=\"Liste1\">\r\n   <span class=\"Liste1Nr\" id=\"idd87d5337-e51c-4749-bc00-0854391bed00\">1)</span> Det tidsrum, hvor der kan være forekommet kvægpest på bedriften.</p>\r\n<p class=\"Liste1\">\r\n   <span class=\"Liste1Nr\" id=\"id1937ee1b-72d5-4b2f-82af-d94423be6e97\">2)</span> Oplysninger om mulig oprindelse af kvægpest på bedriften samt identifikation af andre bedrifter, hvor der findes dyr af modtagelige arter, som kan være blevet smittede ad samme vej.</p>\r\n<p class=\"Liste1\">\r\n   <span class=\"Liste1Nr\" id=\"idde1466ac-260d-466e-b240-4917c537e2be\">3)</span> Oplysninger om flytninger af dyr af modtagelige arter fra eller til bedriften, herunder fjernelse af døde dyr af modtagelige arter.</p>\r\n<p class=\"Kapitel\" id=\"ide3febf05-8502-44e0-8d40-6119d6ccca54\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Oprettelse af zone</p>\r\n<p class=\"Paragraf\" id=\"id15840f2f-51c4-47f5-80ae-e922e7418175\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Når der er konstateret kvægpest på en bedrift, opretter Fødevarestyrelsen en beskyttelseszone og en overvågningszone omkring bedriften.</p>\r\n<p class=\"Stk2\">\r\n   <span class=\"StkNr\" id=\"id6905adc1-7e76-40e2-86a6-ac2cdd46e597\">Stk. 2.</span> Fødevarestyrelsen kan udvide eller indskrænke zonerne.</p>\r\n<p class=\"Stk2\">\r\n   <span class=\"StkNr\" id=\"id06c5008c-b34e-476d-9138-f2332c139950\">Stk. 3.</span> Zonerne ophæves af Fødevarestyrelsen.</p>\r\n<p class=\"ParagrafGruppeOverskrift\">\r\n   <span>Foranstaltninger i beskyttelseszonen</span>\r\n</p>\r\n<p class=\"Paragraf\" id=\"id9fa13532-1375-4419-9727-0a4a4cbe8665\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> I beskyttelseszonen er flytning af dyr af modtagelige arter forbudt, jf. dog § 14 og § 15. Ejeren eller brugeren skal:</p>\r\n<p class=\"Liste1\">\r\n   <span class=\"Liste1Nr\" id=\"id178447d1-c5ef-4425-b96c-5b02c52243c7\">1)</span> informere Fødevarestyrelsen om bedriftens nøjagtige beliggenhed samt om antal af dyr af modtagelige arter og andre dyrearter, der holdes på bedriften.</p>\r\n<p class=\"Liste1\">\r\n   <span class=\"Liste1Nr\" id=\"id0028a979-e3d6-4337-84b0-453e20e826ea\">2)</span> på Fødevarestyrelsens anmodning lade dyrene underkaste en regelmæssig klinisk inspektion og</p>\r\n<p class=\"Liste1\">\r\n   <span class=\"Liste1Nr\" id=\"idef53e4e4-dea7-46a0-a37d-bf9acb366482\">3)</span> på Fødevarestyrelsens anmodning lade udtage prøver af dyr af modtagelige arter med henblik på gennemførelse af en laboratoriemæssig undersøgelse for kvægpest.</p>\r\n<p class=\"Paragraf\" id=\"id693c4535-9882-4666-af80-ed5e0c3aacd3\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Inden for beskyttelseszonen er følgende ikke tilladt:</p>\r\n<p class=\"Liste1\">\r\n   <span class=\"Liste1Nr\" id=\"id422951ac-fcc6-4abf-979b-048419a55161\">1)</span> Flytte eller transportere dyr af modtagelige arter ad offentlig eller privat vej, bortset fra bedrifternes interne forbindelsesveje, jf. dog § 15.</p>\r\n<p class=\"Liste1\">\r\n   <span class=\"Liste1Nr\" id=\"idfe7024cb-b0ae-4978-bb86-d7ab247fba55\">2)</span> Fjerne køretøjer og materiel, som er anvendt inden for beskyttelseszonen til transport af dyr af modtagelige arter samt eventuelt forurenet materiale, fra en bedrift eller fra et slagteri, der ligger i beskyttelseszonen, uden at disse er blevet rengjort og desinficeret efter Fødevarestyrelsens anvisning.</p>\r\n<p class=\"Liste1\">\r\n   <span class=\"Liste1Nr\" id=\"id22392a07-756f-49e7-b8f1-1132aec3abd7\">3)</span> Til- eller fraføre avlsmateriale fra en bedrift uden Fødevarestyrelsens tilladelse.</p>\r\n<p class=\"Stk2\">\r\n   <span class=\"StkNr\" id=\"idd471dfce-39fb-4d7c-a0bf-d178e82eff93\">Stk. 2.</span> Ejeren eller brugeren skal iværksætte gnaver- og insektbekæmpelse, såfremt Fødevarestyrelsen finder det nødvendigt. Bekæmpelsen skal ske efter Fødevarestyrelsens anvisning.</p>\r\n<p class=\"Stk2\">\r\n   <span class=\"StkNr\" id=\"idc8d19dfd-831c-41f3-8150-95be65f6e52e\">Stk. 3.</span> Transittransport ad landevej eller med jernbane uden aflæsning eller ophold kan finde sted efter tilladelse fra Fødevarestyrelsen.</p>\r\n<p class=\"Paragraf\" id=\"id3ca1f147-6513-410d-8b50-ebb327253ca3\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Fødevarestyrelsen kan dog på nærmere fastsatte vilkår tillade, at dyr af modtagelige arter fjernes fra bedrifter i beskyttelseszonen, såfremt de transporteres direkte til:</p>\r\n<p class=\"Liste1\">\r\n   <span class=\"Liste1Nr\" id=\"id1534ecc7-664c-41f1-ac32-3755c94a5f21\">1)</span> et slagteri udpeget af Fødevarestyrelsen til nødslagtning eller</p>\r\n<p class=\"Liste1\">\r\n   <span class=\"Liste1Nr\" id=\"idd4be271b-9a78-4afd-b0b9-07dffebfaedc\">2)</span> under særlige omstændigheder til et andet sted i beskyttelseszonen.</p>\r\n<p class=\"ParagrafGruppeOverskrift\">\r\n   <span>Foranstaltninger i overvågningszonen</span>\r\n</p>\r\n<p class=\"Paragraf\" id=\"id4b56727e-6810-4621-8d0e-ce099c95f9d1\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> I overvågningszonen gælder bestemmelserne i § 13, stk. 1 nr. 1.</p>\r\n<p class=\"Stk2\">\r\n   <span class=\"StkNr\" id=\"id56d90d46-b14a-47e6-ba21-859fd4cfdde0\">Stk. 2.</span> Inden for overvågningszonen er følgende ikke tilladt:</p>\r\n<p class=\"Liste1\">\r\n   <span class=\"Liste1Nr\" id=\"idb8ebe06f-ddde-43bf-8515-6fad5857d1b7\">1)</span> Flytte og transportere dyr af modtagelige arter ad offentlig eller privat vej, bortset fra bedrifternes interne forbindelsesveje, jf. dog § 17, medmindre de føres til græsning eller opstaldning. Dog kan Fødevarestyrelsen tillade, at dyr af modtagelige arter føres i transit ad vej eller jernbane uden aflæsning eller ophold.</p>\r\n<p class=\"Liste1\">\r\n   <span class=\"Liste1Nr\" id=\"id479881b3-f68f-4723-ac81-a824210a25f8\">2)</span> Fjerne køretøjer og materiel, som er anvendt inden for overvågningszonen til transport af dyr af modtagelige arter samt eventuelt forurenet materiale, fra en bedrift eller fra et slagteri, der ligger i overvågningszonen, uden at disse er blevet rengjort og desinficeret efter Fødevarestyrelsens anvisning.</p>\r\n<p class=\"Liste1\">\r\n   <span class=\"Liste1Nr\" id=\"id5958e8e5-6081-43b3-9208-f8504fdf881f\">3)</span> Til- eller fraføre avlsmateriale fra dyr af modtagelige arter fra en bedrift uden Fødevarestyrelsens tilladelse.</p>\r\n<p class=\"Stk2\">\r\n   <span class=\"StkNr\" id=\"id5d4a06af-50be-40e5-ad96-19b26151289e\">Stk. 3.</span> Transport i henhold til stk. 2 må kun finde sted med Fødevarestyrelsens tilladelse.</p>\r\n<p class=\"Stk2\">\r\n   <span class=\"StkNr\" id=\"id7123d916-966d-4f6a-ba04-2f9f1d842d53\">Stk. 4.</span> Ejeren eller brugeren skal iværksætte gnaver- og insektbekæmpelse, såfremt Fødevarestyrelsen finder det nødvendigt. Bekæmpelsen skal ske efter Fødevarestyrelsens anvisning.</p>\r\n<p class=\"Paragraf\" id=\"id3a538479-c56b-4651-ab7d-c16d57aaba47\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Fødevarestyrelsen kan dog på nærmere fastsatte vilkår tillade, at dyr af modtagelige arter fjernes fra bedrifter i overvågningszonen, såfremt de transporteres direkte til:</p>\r\n<p class=\"Liste1\">\r\n   <span class=\"Liste1Nr\" id=\"id6eba450e-25d8-4f0c-b016-16ff3d80f4f6\">1)</span> et slagteri udpeget af Fødevarestyrelsen til omgående slagtning eller</p>\r\n<p class=\"Liste1\">\r\n   <span class=\"Liste1Nr\" id=\"id52955d8b-5a59-4084-8e5c-06abe083c19d\">2)</span> under særlige omstændigheder til et andet sted i overvågningszonen.</p>\r\n<p class=\"Kapitel\" id=\"id21f1821e-5d59-4b55-8108-b698259a0ca3\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Vaccination</p>\r\n<p class=\"Paragraf\" id=\"id2de3cc65-5b61-43d6-945d-845dbd9128a2\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Det er ikke tilladt at vaccinere mod kvægpest, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"id0b2cd9ad-a420-439e-9231-a39d2b1a57b1\">Stk. 2.</span> Fødevarestyrelsen kan ved udbrud af kvægpest påbyde vaccination af dyr af modtagelig arter.</p>\r\n<p class=\"Kapitel\" id=\"id3dabb792-f63b-4be3-bc37-c19f6ec6f7da\">\r\n   <span id=\"K7\">\r\n   </span>\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Straffe- og ikrafttrædelsesbestemmelser</p>\r\n<p class=\"Paragraf\" id=\"id92b96dc1-cb5d-4dd5-9dc8-46622d4c9b0a\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> Med bøde straffes den, der:</p>\r\n<p class=\"Liste1\">\r\n   <span class=\"Liste1Nr\" id=\"idc9e0e046-3166-40c8-a343-2063d257276f\">1)</span> overtræder §§ 3-5, § 6, stk. 1-4, § 7, § 9, stk. 1 eller stk. 3-4, § 10, § 13, § 14, stk. 1-2, § 16, stk. 1-2 eller stk. 4, eller § 18 eller</p>\r\n<p class=\"Liste1\">\r\n   <span class=\"Liste1Nr\" id=\"id4c2d2e5b-8560-476e-9979-9d4c70ebf16f\">2)</span> tilsidesætter anvisninger eller vilkår fastsat i medfør af § 6, stk. 1, nr. 5-7 eller nr. 9, § 9, stk. 1, nr. 3-5, eller stk. 3, § 14, stk. 1, nr. 2 eller 3, § 15, § 16, stk. 2, nr. 1-3, eller stk. 4, eller § 17.</p>\r\n<p class=\"Stk2\">\r\n   <span class=\"StkNr\" id=\"id733149ba-0b20-4dc1-b67d-eb6ec35aba1e\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Paragraf\" id=\"id8cc8b79d-ccc4-4302-ab7c-a49c0cdfd073\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> Bekendtgørelsen træder i kraft den 15. december 2015.</p>\r\n<p class=\"Stk2\">\r\n   <span class=\"StkNr\" id=\"id514a843c-3a90-457c-8616-9217fd2725f6\">Stk. 2.</span> Bekendtgørelse nr. 138 af 6. marts 2003 om kvægpest ophæves.</p><div class=\"Givet\" id=\"Givet\"><p class=\"Givet\" align=\"center\">Fødevarestyrelsen, den 8. december 2015</p><p class=\"Sign1\" align=\"center\">P.D.V.<br />Per S. Henriksen</p><p class=\"Sign2\" align=\"right\">/ Marianne Marer </p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"idd9e9f9c6-904b-465f-8e6d-e3628d1407bd\" href=\"#Henvisning_idd9e9f9c6-904b-465f-8e6d-e3628d1407bd\">1)</a> Bekendtgørelsen gennemfører dele af Rådets direktiv 92/119/EØF af 17. december 1992 om generelle fællesskabsforanstaltninger til bekæmpelse af visse dyresygdomme samt om specifikke foranstaltninger vedrørende blæreudslæt hos svin, EF-Tidende 1993, nr. L 62, side 69, som senest ændret ved Rådets direktiv 2008/73/EF af 15. juli 2008 om forenkling af procedurerne for udarbejdelse af lister og offentliggørelse af oplysninger på veterinærområdet og det zootekniske område, EU-Tidende 2008, nr. L 219, side 40.</p>\r\n<p class=\"Fodnote\">\r\n</p>\r\n<p class=\"Fodnote\">\r\n</p>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/12/2015"
        },
        {
            "displayName": "Accession",
            "displayValue": "B20150146705"
        },
        {
            "displayName": "Entydig dokumentidentifikation",
            "displayValue": "CK000359"
        },
        {
            "displayName": "Dato for førstegangsindlæggelse",
            "displayValue": "09/12/2015"
        },
        {
            "displayName": "Dato for indlæggelse",
            "displayValue": "09/12/2015"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1467"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "08/12/2015"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Miljø- og Fødevaremin.,<br />Fødevarestyrelsen, j.nr. 2015-32-30-00044"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}