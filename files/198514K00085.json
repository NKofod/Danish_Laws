{
    "id": 108125,
    "title": "1985 BTL 85   BETÆNKNING OVER FORSLAG TIL LOV OM ÆNDRING AF LOV OM ENERGIPOLITISKE   FORANSTALTNINGER M.V. (RISØS FORMÅL)    NR L 85 1985-86, 1. SAMLING BLAD NR 962 ",
    "documentTypeId": "420",
    "isSagsforlobPeriodValid": false,
    "shortName": "1985/1 BTL 85",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 85 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om energipolitiske  \r\n\r\n foranstaltninger m.v. (Risøs formål) <BR>  \r\n\r\n Nr L 85 1985-86, 1. samling Blad nr 962 </P>  \r\n\r\n<P></P>  \r\n\r\n<P>Afgivet af det energipolitiske udvalg </P>  \r\n\r\n<P></P>  \r\n\r\n<P>Afgivet: 19860516 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til energiministeren, som denne har besvaret </P>  \r\n\r\n<P>skriftligt. </P>  \r\n\r\n<P>Udvalget har modtaget en skriftlig henvendelse fra OOA - </P>  \r\n\r\n<P>Organisationen til Oplysning om Atomkraft. </P>  \r\n\r\n<P>Herefter indstiller et flertal (socialdemokratiets, det konservative </P>  \r\n\r\n<P>folkepartis, venstres, det radikale venstres, </P>  \r\n\r\n<P>centrum-demokraternes og kristeligt folkepartis medlemmer af </P>  \r\n\r\n<P>udvalget) lovforslaget til vedtagelse uændret. </P>  \r\n\r\n<P>Et mindretal (socialistisk folkepartis medlem af udvalget) indstiller </P>  \r\n\r\n<P>lovforslaget til vedtagelse med de af mindretallet stillede </P>  \r\n\r\n<P>ændringsforslag. Såfremt de af mindretallet stillede </P>  \r\n\r\n<P>ændringsforslag ikke vedtages ved 2. behandling, agter </P>  \r\n\r\n<P>mindretallet at stemme imod lovforslaget ved 3. behandling. </P>  \r\n\r\n<P>Efter mindretallets opfattelse er det en svaghed, at beslutningen om </P>  \r\n\r\n<P>at tage atomkraften ud af energiplanlægningen ikke er blevet fulgt </P>  \r\n\r\n<P>op af konkrete langsigtede foranstaltninger til fremme af en </P>  \r\n\r\n<P>ressourcebesparende og miljøvenlig energipolitik. Efter </P>  \r\n\r\n<P>mindretallets opfattelse er lovforslaget om Risø udtryk for et </P>  \r\n\r\n<P>ønske om en uændret videreførelse af Risøs aktiviteter i en tid, </P>  \r\n\r\n<P>hvor der er behov for kraftige ændringer i energi- og </P>  \r\n\r\n<P>miljøpolitikken og i sektorforskningens struktur og opgaver. </P>  \r\n\r\n<P>Efter mindretallets opfattelse er der uanset de vanskeligheder, der </P>  \r\n\r\n<P>er knyttet til afgrænsning af atomrelateret forskning, ikke på </P>  \r\n\r\n<P>overbevisende måde blevet argumenteret for, at den </P>  \r\n\r\n<P>atomkraftrelaterede del af Risøs forskningsindsats er faldet </P>  \r\n\r\n<P>drastisk over de senere år. I den forbindelse skal henvises til de </P>  \r\n\r\n<P>meget relevante indvendinger, der er blevet fremført fra bl.a. </P>  \r\n\r\n<P>OOAs side over for de tal for den atomkraftrelaterede forskning, </P>  \r\n\r\n<P>der er blevet givet fra Risøs side. </P>  \r\n\r\n<P>Efter mindretallets opfattelse er der såvel forsknings- som </P>  \r\n\r\n<P>energipolitiske begrundelser for at afvise lovforslaget. Det er </P>  \r\n\r\n<P>ikke betryggende, at en så væsentlig del af grundforskningen </P>  \r\n\r\n<P>udføres ved en bestemt sektorforskningsinstitution. Den primære </P>  \r\n\r\n<P>grundforskning bør ske inden for universitetssektoren, der jo er </P>  \r\n\r\n<P>underlagt styrelseslovens bestemmelser, har klare </P>  \r\n\r\n<P>forskningsrelevante kriterier ved ansættelser og bedømmelser, og </P>  \r\n\r\n<P>som ikke at forglemme har tradition for en betydelig grad af </P>  \r\n\r\n<P>metodefrihed. </P>  \r\n\r\n<P>Der er efter mindretallets opfattelse behov for en frugtbar </P>  \r\n\r\n<P>vekselvirkning mellem grundforskningen og sektorforskningen. Der </P>  \r\n\r\n<P>kan henvises til Niels Bohr-instituttet, der som en </P>  \r\n\r\n<P>universitetstilknyttet institution benytter faciliteter på Risø. </P>  \r\n\r\n<P>Denne form for samspil mellem universitetsforskning og </P>  \r\n\r\n<P>sektorforskning bør fremmes. </P>  \r\n\r\n<P>Ikke mindre end 24 pct. af forskningen ved Risø er miljørelateret </P>  \r\n\r\n<P>forskning, men ikke desto mindre er den løsrevet fra </P>  \r\n\r\n<P>miljøministeriet. Den miljørelaterede forskning ved Risø bør </P>  \r\n\r\n<P>styrelsesmæsigt underlægges miljøministeriet, ligesom den </P>  \r\n\r\n<P>landbrugsrelaterede forskning bør knyttes til </P>  \r\n\r\n<P>landbrugsministeriet, den meteorologiske forskning til ministeriet </P>  \r\n\r\n<P>for offentlige arbejder osv. Af samordningshensyn kan det være </P>  \r\n\r\n<P>fordelagtigt, at forskning knyttet til forskellige ministerier </P>  \r\n\r\n<P>fysisk er placeret samme sted, dvs. ved Risø. Erfaringerne fra </P>  \r\n\r\n<P>luftforureningslaboratoriet, der er knyttet til miljøstyrelsen, </P>  \r\n\r\n<P>men arbejder på Risø, har understreget rigtigheden heraf. </P>  \r\n\r\n<P>Den atomkraftrelaterede forskning, der fortsat er nødvendig for at </P>  \r\n\r\n<P>sikre den nødvendige viden om atomkraften og højne beredskabet i </P>  \r\n\r\n<P>tilfælde af atomkraftulykker, bør helt underlægges </P>  \r\n\r\n<P>miljøministeriet nu, hvor atomkraft definitivt er ude af den </P>  \r\n\r\n<P>danske energiplanlægning. For at sikre et effektivt beredskab i </P>  \r\n\r\n<P>tilfælde af atomkraftkatastrofer i fremtiden er det nødvendigt, at </P>  \r\n\r\n<P>miljøministeriet entydigt har det samlede ansvar og styring. </P>  \r\n\r\n<P>Begivenhederne efter katastrofen ved Tjernobyl-kraftværket viser, </P>  \r\n\r\n<P>at der er alle gode argumenter for at sikre, at viden og </P>  \r\n\r\n<P>beredskabet i forbindelse med atomkraft er knyttet til det samme </P>  \r\n\r\n<P>ministerium. </P>  \r\n\r\n<P>I øvrigt viser den senere tids debat om sektorforskningen, at der er </P>  \r\n\r\n<P>behov for kraftige ændringer i det sektorforskningssystem, vi </P>  \r\n\r\n<P>kender i dag. På baggrund heraf er det ikke hensigtsmæssigt at </P>  \r\n\r\n<P>gennemføre en selvstændig lovgivning for så stor en institution </P>  \r\n\r\n<P>som Risø. </P>  \r\n\r\n<P>Et andet mindretal (venstresocialisternes medlem af udvalget) </P>  \r\n\r\n<P>indstiller lovforslaget til forkastelse ved 3. behandling, idet </P>  \r\n\r\n<P>mindretallet dog kan stemme for de af ovenstående mindretal </P>  \r\n\r\n<P>stillede ændringsforslag. </P>  \r\n\r\n<P>Den 29. marts 1985 vedtog et flertal i folketinget, at den offentlige </P>  \r\n\r\n<P>energiplanlægning fremover skal foregå uden inddragelse af </P>  \r\n\r\n<P>atomkraft. </P>  \r\n\r\n<P>På den baggrund var det naturligt at ændre formålsparagraffen for </P>  \r\n\r\n<P>Risø, hvor der foregår en hel del atomkraftrelevant forskning. </P>  \r\n\r\n<P>Ledelsen af Risø påstår, at den atomkraftrelaterede forskning er </P>  \r\n\r\n<P>reduceret til et minimum, og at den allerede var reduceret inden </P>  \r\n\r\n<P>folketingets vedtagelse af 29. marts 1985. </P>  \r\n\r\n<P>Det er også på den baggrund, at ministeren har foreslået Risøs </P>  \r\n\r\n<P>formålsparagraf ændret, samtidig med at det i bemærkningerne til </P>  \r\n\r\n<P>lovforslaget kan læses, at </P>  \r\n\r\n<P>&#187;. . . denne ændring i det væsentlige ikke i sig selv (vil) </P>  \r\n\r\n<P>nødvendiggøre ændringer i prioriteringen af de forskellige </P>  \r\n\r\n<P>forsknings- og udviklingsområder på Risø.&#171; </P>  \r\n\r\n<P>På den baggrund har det meste af udvalgsarbejdet koncentreret sig om </P>  \r\n\r\n<P>at finde ud af, hvad der overhovedet foregår af forskning på Risø, </P>  \r\n\r\n<P>og hvad der har foregået. </P>  \r\n\r\n<P>Dette har vist sig at være komplet umuligt. </P>  \r\n\r\n<P>Hver gang udvalget har stillet ministeren et spørgsmål om omfanget af </P>  \r\n\r\n<P>Risøs atomkraftrelaterede forskning, er spørgsmålet gået videre </P>  \r\n\r\n<P>til Risø, og svaret har efterladt spørgeren som et endnu større </P>  \r\n\r\n<P>spørgsmålstegn. </P>  \r\n\r\n<P>Det er hverken dokumenteret eller sandsynliggjort, at det i dag kun </P>  \r\n\r\n<P>er minimalt, hvad der udføres af atomkraftrelateret forskning på </P>  \r\n\r\n<P>Risø. </P>  \r\n\r\n<P>Der burde derfor gennemføres en grundig undersøgelse af omfanget af </P>  \r\n\r\n<P>Risøs atomkraftrelaterede forskning gennem årene. Undersøgelsen </P>  \r\n\r\n<P>burde forestås af en instans uden for Risø, der skulle sikres </P>  \r\n\r\n<P>adgang til de oplysninger, Risøs ledelse ikke har villet frigive </P>  \r\n\r\n<P>til folketingets energipolitiske udvalg. </P>  \r\n\r\n<P>ÆNDRINGSFORSLAG </P>  \r\n\r\n<P>Af </P>  \r\n\r\n<P>et mindretal (SF), tiltrådt af et mindretal (VS): </P>  \r\n\r\n<P>Til § 1 </P>  \r\n\r\n<P>1) Før nr. 1 indsættes som nyt nummer: </P>  \r\n\r\n<P>&#187;01. § 2 udgår.&#171; </P>  \r\n\r\n<P>2) Nr. 1 affattes således: </P>  \r\n\r\n<P>&#187;1. § 4 affattes således: </P>  \r\n\r\n<P>&#187;§ 4. Risøs opgave er at udføre sektorforskning inden for </P>  \r\n\r\n<P>energiområdet med henblik på fremme af elbesparende teknologi, </P>  \r\n\r\n<P>fremme af vedvarende energi, udvikling af energiøkonomiske </P>  \r\n\r\n<P>systemer samt fremme af energibesparende foranstaltninger i </P>  \r\n\r\n<P>øvrigt.&#171;&#187; </P>  \r\n\r\n<P>BEMÆRKNINGER </P>  \r\n\r\n<P>Til nr. 1 </P>  \r\n\r\n<P>Mindretallet ønsker med ændringsforslaget at nedlægge energirådet. </P>  \r\n\r\n<P>Energirådet havde en funktion i midten af 1970erne, dvs. under </P>  \r\n\r\n<P>højdepunktet for oliekrisen og på et tidspunkt, hvor </P>  \r\n\r\n<P>energiministeriet, herunder energistyrelsen, ikke var opbygget. </P>  \r\n\r\n<P>Dette sammenholdt med de ret magre konkrete resultater af </P>  \r\n\r\n<P>energirådets arbejde taler for, at energirådet erstattes af </P>  \r\n\r\n<P>organer med konkret operationelle opgaver. </P>  \r\n\r\n<P>Til nr. 2 </P>  \r\n\r\n<P>Efter mindretallets opfattelse skal Risøs aktiviteter kun knyttes til </P>  \r\n\r\n<P>energiministeriet for så vidt som forskningen vedrører energi og </P>  \r\n\r\n<P>forskningen udtrykkeligt understøtter en ressourcebesparende og </P>  \r\n\r\n<P>miljøvenlig energipolitik. Derfor har mindretallet stillet et </P>  \r\n\r\n<P>ændringsforslag vedrørende Risøs formål på </P>  \r\n\r\n<P>energiforskningsområdet. De områder, der vedrører andre </P>  \r\n\r\n<P>ministerier, indgår i lovgivning, der knytter sig til de andre </P>  \r\n\r\n<P>relevante ressortministerier. </P>  \r\n\r\n<P>Der er i ændringsforslaget lagt vægt på, at energiforskningen skal </P>  \r\n\r\n<P>koncentrerers om nedbringelse af det samlede energiforbrug og i </P>  \r\n\r\n<P>særdeleshed elforbruget. Risøs forskningsindsats skal ses i </P>  \r\n\r\n<P>sammenhæng med universitetsforskningen samt energiministeriets </P>  \r\n\r\n<P>energiforskningsprogrammer. Energiforskningsprogrammerne bør </P>  \r\n\r\n<P>entydigt fremme de samme overordnede mål bestemt af beslutningen </P>  \r\n\r\n<P>om at tage atomkraft ud af energiplanlægningen. </P>  \r\n\r\n<P>Mindretallet lægger stor vægt på samspillet mellem den statslige </P>  \r\n\r\n<P>forskning og erhvervslivet, herunder sikring af hurtigere </P>  \r\n\r\n<P>overledning af forskningsfremskridt til konkret produktion. </P>  \r\n\r\n<P>Rekvireret forskning er i den sammenhæng vigtig, ligesom de </P>  \r\n\r\n<P>energipolitiske instrumenter, herunder afgiftspolitikken, bør </P>  \r\n\r\n<P>fremme hurtigere overledning af forskningsresultater i såvel </P>  \r\n\r\n<P>erhvervslivet som i husholdningerne. </P>  \r\n\r\n<P>Annelise Gotfredsen (KF) Ahlmann-Ohlsen (KF) Kent Kirk (KF) </P>  \r\n\r\n<P>Helge Adam Møller (KF) Niels Anker Kofoed (V) Tørnæs (V) </P>  \r\n\r\n<P>Birgith Mogensen (CD) Steffensen (KrF) Søren Hansen (S) Mette </P>  \r\n\r\n<P>Groes (S) Hans Hækkerup (S) Poul Nielson (S) Helge Mortensen </P>  \r\n\r\n<P>(S) Løvig Simonsen (S) Riishøj (SF) nfmd. Tinning (VS) Lone </P>  \r\n\r\n<P>Dybkjær (RV) fmd. </P>  \r\n\r\n<P>Partierne FP og FD havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198514K00085"
        },
        {
            "displayName": "Entydig dokumentidentifikation",
            "displayValue": "CL005860"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "85"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}