{
    "id": 46951,
    "title": "Lov om Blødererstatningsfonden ",
    "documentTypeId": "10",
    "isSagsforlobPeriodValid": false,
    "shortName": "LOV nr 440 af 14/06/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lov om Blødererstatningsfonden </H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<P> <I>Fonden</I>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Blødererstatningsfonden er en selvejende  \r\n\r\n institution, der har til formål at yde støtte dels til blødere, der efter  \r\n\r\n behandling med blodprodukter ved danske sygehuse er blevet konstateret  \r\n\r\n HIV-smittede, dels til efterladte efter sådanne blødere. Fondens hjemsted er  \r\n\r\n København. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Staten yder en gang for alle fonden et beløb på  \r\n\r\n 20 mio. kr., der udbetales, når fonden er etableret efter denne lovs regler.  \r\n\r\n</P>  \r\n\r\n<P CLASS=STK> <I>Stk. 2. </I> Sundhedsministeren kan godkende, at også andre  \r\n\r\n midler end de af staten efter stk. 1 tilførte midler indgår i fonden. </P>  \r\n\r\n<P> <I>Fondens bestyrelse</I>  </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Fonden ledes af en bestyrelse på 5 medlemmer,  \r\n\r\n der alle udpeges af sundhedsministeren efter indstilling fra Danmarks  \r\n\r\n Bløderforening. </P>  \r\n\r\n<P CLASS=STK> <I>Stk. 2. </I> Bestyrelsens medlemmer og suppleanter for disse  \r\n\r\n udpeges for 4 år ad gangen. Medlemmerne skal være myndige og bosiddende her i  \r\n\r\n landet, og de må ikke selv være støtteberettigede efter denne lovs regler.  \r\n\r\n Genudpegning kan finde sted. </P>  \r\n\r\n<P CLASS=STK> <I>Stk. 3. </I> Bestyrelsen vælger af sin midte selv sin  \r\n\r\n formand, og den fastsætter for sit arbejde en forretningsorden.  \r\n\r\n Forretningsordenen skal godkendes af sundhedsministeren. </P>  \r\n\r\n<P> <I>Fondens anvendelse m.v.</I>  </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Fondens midler uddeles efter bestyrelsens  \r\n\r\n beslutning efter retningslinjerne i stk. 2-4, jf. dog stk. 5. </P>  \r\n\r\n<P CLASS=STK> <I>Stk. 2. </I> Fonden kan yde støtte i form af engangsbeløb  \r\n\r\n eller beløb, der ydes over et på forhånd fastsat antal år eller til en  \r\n\r\n begivenhed, der indtræder inden dette åremåls udløb. Fonden kan i forbindelse  \r\n\r\n hermed forbruge af såvel kapitalen som afkastet heraf. </P>  \r\n\r\n<P CLASS=STK> <I>Stk. 3. </I> Indtil 20 pct. af fondens midler kan efter  \r\n\r\n ansøgning ydes som engangsbeløb til merudgifter, som den HIV-smittede bløder  \r\n\r\n eller dennes samlevende familie måtte have i deres dagligdag som følge af den  \r\n\r\n HIV-smittede bløders eller dennes families særlige individuelle behov. </P>  \r\n\r\n<P CLASS=STK> <I>Stk. 4. </I> Resten af fondens midler kan efter ansøgning  \r\n\r\n ydes som engangsbeløb eller faste årlige beløb dels til dækning af  \r\n\r\n HIV-smittede bløderes tabte arbejdsfortjeneste og det forkortede  \r\n\r\n livsperspektiv samt eventuelt forringet livskvalitet, som HIV-smitten  \r\n\r\n medfører, dels til dækning af forsørgertab til efterladte efter en afdød  \r\n\r\n HIV-smittet bløder. Beløb kan dog kun ydes, så længe de pågældende lever.  \r\n\r\n Beløb, der udbetales til efterladte børn, kan længst ydes indtil barnets  \r\n\r\n fyldte 21. år. </P>  \r\n\r\n<P CLASS=STK> <I>Stk. 5. </I> Sundhedsministeren kan, når særlige forhold  \r\n\r\n taler herfor, efter ansøgning fra fondens bestyrelse godkende fravigelse af  \r\n\r\n de i stk. 2-4 anførte retningslinjer for fondens anvendelse. </P>  \r\n\r\n<P CLASS=STK> <I>Stk. 6. </I> Efterladte efter stk. 4 omfatter ægtefæller til  \r\n\r\n HIV-smittede blødere eller samlevere, hvor samlivet har bestået mindst 2 år,  \r\n\r\n og børn. Fondens bestyrelse kan, når særlige forhold taler herfor, dispensere  \r\n\r\n fra kravet om 2 års samliv, for så vidt angår en efterladt samlever. </P>  \r\n\r\n<P CLASS=STK> <I>Stk. 7. </I> Fonden kan af dennes midler årligt anvende  \r\n\r\n indtil 1,5 pct. af fondens oprindelige kapital til administration og revision  \r\n\r\n af fonden. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Fonden træffer den endelige afgørelse om  \r\n\r\n uddeling af midler efter loven. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Fonden offentliggør på passende måde den støtte,  \r\n\r\n der kan ansøges om fra fonden. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Støtte ydet efter § 4 til umyndige HIV-smittede  \r\n\r\n blødere udbetales til værgens bestyrelse og rådighed efter reglerne i lov om  \r\n\r\n udbetaling af godtgørelse til umyndige HIV-positive blødere,  \r\n\r\n transfusionssmittede m.fl. </P>  \r\n\r\n<P> <I>Fondens regnskab m.v.</I>  </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Fondens midler skal anbringes i overensstemmelse  \r\n\r\n med reglerne i Justitsministeriets bekendtgørelse om anbringelse af fondes  \r\n\r\n midler og bestyrelsesvederlag m.v. </P>  \r\n\r\n<P CLASS=STK> <I>Stk. 2. </I> Fondens midler skal indleveres til bestyrelse i  \r\n\r\n en forvaltningsafdeling, som er knyttet til et pengeinstitut, og som  \r\n\r\n justitsministeren har godkendt dertil. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Fonden skal aflægge årsregnskab, der skal  \r\n\r\n udarbejdes i overensstemmelse med god regnskabsskik. Regnskabsåret, der skal  \r\n\r\n omfatte 12 måneder, følger kalenderåret. </P>  \r\n\r\n<P CLASS=STK> <I>Stk. 2. </I> Senest 4 måneder efter hvert regnskabsårs  \r\n\r\n afslutning skal fondens regnskab underskrevet af bestyrelsen og attesteret af  \r\n\r\n revisor indsendes til sundhedsministeren. Sundhedsministeren kan fastsætte  \r\n\r\n krav til regnskabets form og indhold. </P>  \r\n\r\n<P CLASS=STK> <I>Stk. 3. </I> Fondens regnskaber revideres af en  \r\n\r\n statsautoriseret eller en registreret revisor, der udpeges af  \r\n\r\n sundhedsministeren efter indstilling fra fonden. Revisor skal revidere  \r\n\r\n årsregnskabet i overensstemmelse med god offentlig revisionsskik. </P>  \r\n\r\n<P CLASS=STK> <I>Stk. 4. </I> Samtidig med indsendelsen af fondens  \r\n\r\n årsregnskab afgiver bestyrelsen en beretning til sundhedsministeren for  \r\n\r\n fondens virksomhed. Sundhedsministeren kan fastsætte regler for beretningens  \r\n\r\n form og indhold. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Fonden skal på forlangende give  \r\n\r\n sundhedsministeren enhver oplysning om fondens virksomhed. </P>  \r\n\r\n<P> <I>Andre bestemmelser</I>  </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Fondens bestyrelse og andre, der efter  \r\n\r\n anmodning fra fondens bestyrelse deltager i administrationen af opgaver efter  \r\n\r\n denne lov, kan afkræve beløbsmodtagere efter loven de oplysninger, som er  \r\n\r\n nødvendige for at fastsætte, udbetale og kontrollere støtte fra fonden. </P>  \r\n\r\n<P CLASS=STK> <I>Stk. 2. </I> Sundhedsstyrelsen kan til brug ved fondens  \r\n\r\n beregning af ydelser efter loven videregive statistiske oplysninger fra  \r\n\r\n hæmofilicentre og infektionsmedicinske afdelinger til fonden. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Straffelovens § 152 og §§ 152 d-f finder  \r\n\r\n tilsvarende anvendelse på bestyrelsesmedlemmer og dem, der medvirker ved  \r\n\r\n administrationen af opgaver efter denne lov. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Fonden ophører med sin virksomhed senest 15 år  \r\n\r\n efter lovens ikrafttræden, eller når fondens bestyrelse i øvrigt ansøger  \r\n\r\n sundhedsministeren herom. </P>  \r\n\r\n<P CLASS=STK> <I>Stk. 2. </I> Ved fondens ophør tilfalder eventuelle  \r\n\r\n resterende midler staten, jf. dog stk. 3. </P>  \r\n\r\n<P CLASS=STK> <I>Stk. 3. </I> Såfremt der efter § 2, stk. 2, er tilgået  \r\n\r\n fonden andre midler end de af staten tilførte, træffer sundhedsministeren ved  \r\n\r\n fondens ophør bestemmelse om, hvorledes disse eventuelle resterende midler  \r\n\r\n skal forvaltes. </P>  \r\n\r\n<P CLASS=STK> <I>Stk. 4. </I> Beregning af resterende midler efter stk. 2-3  \r\n\r\n foretages på grundlag af en forholdsmæssig fordeling baseret på de  \r\n\r\n oprindelige kapitalindskud fra henholdsvis staten og andre. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Støtte udbetalt efter denne lov og afkastet  \r\n\r\n heraf indgår ikke i modtagerens husstandsindkomst, jf. § 8 i lov om  \r\n\r\n individuel boligstøtte. </P>  \r\n\r\n<P CLASS=STK> <I>Stk. 2. </I> Der skal i alle tilfælde ses bort fra ydelser  \r\n\r\n efter denne lov og afkastet heraf i forbindelse med tildeling af ydelser  \r\n\r\n efter pensionslovgivningen, bistandsloven og andre sociale love inden for  \r\n\r\n Socialministeriets område. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> I lov om påligningen af indkomst- og formueskat  \r\n\r\n til staten (ligningsloven), jf. lovbekendtgørelse nr. 851 af 30. september  \r\n\r\n 1994, som ændret ved lov nr. 1115 af 21. december 1994 og senest ændret ved  \r\n\r\n lov nr. 216 af 29. marts 1995, foretages følgende ændring: </P>  \r\n\r\n<P>I <I>§ 7, litra u,</I> indsættes efter ordene &#187;personer, der er  \r\n\r\n behandlet ved danske sygehuse&#171;: </P>  \r\n\r\n<P>&#187;samt støtte, der udbetales af Blødererstatningsfonden, til blødere,  \r\n\r\n der efter behandling med blodprodukter ved danske sygehuse er blevet  \r\n\r\n konstateret HIV-smittede, eller til disses efterladte.&#171; </P>  \r\n\r\n<P> <I>Ikrafttrædelses- og overgangsbestemmelser</I>  </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Loven træder i kraft dagen efter  \r\n\r\n bekendtgørelsen i Lovtidende. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Uanset bestemmelsen i § 9, stk. 1, 2. pkt.,  \r\n\r\n afgiver fonden regnskab og beretning første gang for perioden fra fondens  \r\n\r\n etablering til 31. december 1995. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Loven gælder ikke for Færøerne og Grønland.  \r\n\r\n</P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Christiansborg Slot, den 14.  \r\n\r\n juni 1995 </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R. </P>  \r\n\r\n<P CLASS=MINISTER ALIGN=RIGHT>/Yvonne Herløv Andersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "15/06/1995"
        },
        {
            "displayName": "Accession",
            "displayValue": "A19950044030"
        },
        {
            "displayName": "Entydig dokumentidentifikation",
            "displayValue": "CM005719"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "440"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "14/06/1995"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Sundhedsmin. 1.kt., j.nr. 95-7212-6"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}