{
    "id": 64048,
    "title": "Bekendtgørelse af aftale af 20. juni 1991 mellem Kongeriget Danmarks regering og regeringen i Amerikas Forenede Stater om gensidig bistand i toldsager ",
    "documentTypeId": "220",
    "isSagsforlobPeriodValid": false,
    "shortName": "BKI nr 102 af 10/10/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af aftale af 20. juni 1991 mellem  \r\n\r\n Kongeriget Danmarks regering og regeringen i Amerikas Forenede Stater om  \r\n\r\n gensidig bistand i toldsager </H1>  \r\n\r\n<P></P>  \r\n\r\n<BR>  \r\n\r\n<P>Den 20. juni 1991 undertegnedes på Nyborg Slot en aftale mellem </P>  \r\n\r\n<P>Danmark og USA om gensidig bistand i toldsager. </P>  \r\n\r\n<P>Aftalen har følgende ordlyd: </P>  \r\n\r\n<P>Oversættelse </P>  \r\n\r\n<P> <B>AFTALE MELLEM KONGERIGET DANMARK OG AMERIKAS FORENEDE STATER </B></P>  \r\n\r\n<P>om gensidig bistand i toldsager </P>  \r\n\r\n<P>Regeringerne i Kongeriget Danmark og Amerikas Forenede Stater, </P>  \r\n\r\n<P>som anser overtrædelse af toldlovgivningen for skadelig for deres  \r\n\r\n respektive landes økonomiske, fiskale, sociale og handelsmæssige interesser,  \r\n\r\n</P>  \r\n\r\n<P>som anser det for vigtigt at sikre rigtig fastsættelse af told og andre  \r\n\r\n ind- og udførselsafgifter såvel som rigtig gennemførelse af bestemmelser,  \r\n\r\n forbud, restriktioner og kontrol, </P>  \r\n\r\n<P>som er overbeviste om, at bekæmpelse af overtrædelser af toldlovgivningen  \r\n\r\n kan gøres mere effektiv gennem et udvidet samarbejde mellem deres  \r\n\r\n toldmyndigheder, </P>  \r\n\r\n<P>som i denne forbindelse har taget hensyn til rekommandationen om gensidig  \r\n\r\n administrativ bistand af 5. december 1953 fra Toldsamarbejdsrådet i  \r\n\r\n Bruxelles, </P>  \r\n\r\n<P>er blevet enige om følgende: </P>  \r\n\r\n<P> <B>DEFINITION </B></P>  \r\n\r\n<P> Artikel 1 </P>  \r\n\r\n<P>I denne aftale forstås ved, </P>  \r\n\r\n<P CLASS=PUNKT> <B>1.</B> Toldlovgivning', bestemmelser fastsat ved lov eller  \r\n\r\n forskrift vedrørende indførsel, udførsel eller transit af varer, hvad enten  \r\n\r\n det drejer sig om told, skatter eller andre skyldige beløb, eller  \r\n\r\n forholdsregler vedrørende forbud, restriktioner eller kontrol. </P>  \r\n\r\n<P CLASS=PUNKT> <B>2.</B> Toldmyndighed', i Danmark: Skatteministeriet, Told-  \r\n\r\n og Skattestyrelsen og i Amerikas Forenede Stater: The United States Customs  \r\n\r\n Service, Department of the Treasury. </P>  \r\n\r\n<P CLASS=PUNKT> <B>3.</B> Overtrædelse', enhver krænkelse af toldlovgivningen  \r\n\r\n eller forsøg herpå. </P>  \r\n\r\n<P> <B>ANVENDELSESOMRÅDE </B></P>  \r\n\r\n<P> Artikel 2 </P>  \r\n\r\n<P CLASS=PUNKT> <B>1.</B> Parterne skal, gennem deres toldmyndigheder yde  \r\n\r\n hinanden gensidig administrativ bistand for at hindre, undersøge og forfølge  \r\n\r\n enhver overtrædelse i overensstemmelse med bestemmelserne i denne aftale.  \r\n\r\n</P>  \r\n\r\n<P CLASS=PUNKT> <B>2.</B> Bistand efter denne aftale skal efter anmodning  \r\n\r\n også ydes til fastsættelse af told, skatter og andre skyldige beløb og med  \r\n\r\n det formål at styrke kontrollen inden for rammerne af toldmyndighedernes  \r\n\r\n beføjelser. </P>  \r\n\r\n<P CLASS=PUNKT> <B>3.</B> Bistand inden for rammerne af denne aftale ydes  \r\n\r\n efter den bistandssøgte parts lovgivning og inden for rammerne af  \r\n\r\n toldmyndighedernes kompetence og ressourcer. </P>  \r\n\r\n<P> <B>MEDDELELSE AF OPLYSNINGER </B></P>  \r\n\r\n<P> Artikel 3 </P>  \r\n\r\n<P CLASS=PUNKT> <B>1.</B> Toldmyndighederne skal uopfordret eller efter  \r\n\r\n anmodning meddele enhver tilgængelig oplysning om forhold, som kan medføre  \r\n\r\n overtrædelser på den anden parts territorium. Dette omfatter dokumentation  \r\n\r\n vedrørende transport og forsendelse af varer, der viser varernes værdi, hvem  \r\n\r\n der kan disponere over dem og deres bestemmelsessted. </P>  \r\n\r\n<P CLASS=PUNKT> <B>2.</B> Efter anmodning skal toldmyndighederne underrette  \r\n\r\n hinanden om, hvorvidt varer, der er udført fra den ene parts område, er  \r\n\r\n lovligt indført til eller bragt ind i den anden parts område. Underretningen  \r\n\r\n skal efter anmodning indeholde oplysning om de anvendte toldprocedurer og  \r\n\r\n enkeltheder om varerne. </P>  \r\n\r\n<P CLASS=PUNKT> <B>3.</B> Hvis toldmyndigheden ikke har de oplysninger, der  \r\n\r\n anmodes om, vil den sørge for at skaffe disse oplysninger i overensstemmelse  \r\n\r\n med bestemmelserne i dens toldlovgivning. </P>  \r\n\r\n<P>Artikel 4 </P>  \r\n\r\n<P CLASS=PUNKT> <B>1.</B> Den ene parts toldmyndighed skal efter anmodning  \r\n\r\n skaffe den anden parts toldmyndighed rapporter, fortegnelser over  \r\n\r\n bevismateriale eller bekræftede kopier af dokumenter, der giver alle  \r\n\r\n tilgængelige oplysninger om opdagede eller planlagte transaktioner, der er i  \r\n\r\n strid med den anden parts toldlovgivning. </P>  \r\n\r\n<P CLASS=PUNKT> <B>2.</B> Der skal kun anmodes om originaleksemplarer af  \r\n\r\n sagsakter eller dokumenter i sager, hvor kopier vil være utilstrækkelige.  \r\n\r\n Efter særlig anmodning, skal kopier af sådanne sagsakter, dokumenter og andet  \r\n\r\n materiale, bekræftes behørigt. </P>  \r\n\r\n<P CLASS=PUNKT> <B>3.</B> Originaleksemplarer af sagsakter eller dokumenter,  \r\n\r\n der er fremsendt, skal returneres hurtigst muligt. </P>  \r\n\r\n<P> <B>OPSYN MED PERSONER, VARER OG TRANSPORTMIDLER </B></P>  \r\n\r\n<P> Artikel 5 </P>  \r\n\r\n<P>Efter anmodning skal toldmyndighederne, i det omfang de er i stand til  \r\n\r\n det, føre særligt opsyn med: </P>  \r\n\r\n<P>a. transportmidler, som er kendt for eller mistænkt for at blive anvendt  \r\n\r\n ved overtrædelser inden for den bistandssøgende toldmyndigheds område; </P>  \r\n\r\n<P>b. varer, som af den bistandssøgende toldmyndighed angives at være  \r\n\r\n genstand for omfattende ulovlig trafik til eller fra dens område; og </P>  \r\n\r\n<P>c. bestemte personer, som af den bistandssøgende toldmyndighed er kendt  \r\n\r\n for eller mistænkt for at være involveret i en overtrædelse. </P>  \r\n\r\n<P> <B>UNDERSØGELSER </B></P>  \r\n\r\n<P> Artikel 6 </P>  \r\n\r\n<P CLASS=PUNKT> <B>1.</B> Hvis den ene parts toldmyndighed anmoder om det,  \r\n\r\n skal den anden parts toldmyndighed iværksætte alle nødvendige undersøgelser  \r\n\r\n af forhold, der er eller synes at være i strid med toldlovgivningen.  \r\n\r\n Resultaterne af sådanne undersøgelser skal meddeles den bistandssøgende  \r\n\r\n toldmyndighed. </P>  \r\n\r\n<P CLASS=PUNKT> <B>2.</B> Disse undersøgelser skal foretages i  \r\n\r\n overensstemmelse med den bistandssøgte toldmyndigheds love og bestemmelser.  \r\n\r\n</P>  \r\n\r\n<P>Artikel 7 </P>  \r\n\r\n<P CLASS=PUNKT> <B>1.</B> Hvis den bistandssøgte stats toldmyndighed mener,  \r\n\r\n at der skal være en repræsentant for den bistandssøgende toldmyndighed til  \r\n\r\n stede ved gennemførelsen af en kontrolaktion, skal den bistandssøgende  \r\n\r\n toldmyndighed underrettes herom. </P>  \r\n\r\n<P CLASS=PUNKT> <B>2.</B> Hvis der skal være en repræsentant for den  \r\n\r\n bistandssøgende toldmyndighed tilstede ved gennemførelsen af kontrolaktionen,  \r\n\r\n skal denne toldmyndighed underrettes om tidspunkt og sted for den aktion, der  \r\n\r\n skal udføres i anledning af anmodningen. </P>  \r\n\r\n<P> <B>UNDTAGELSE FRA PLIGTEN TIL AT YDE BISTAND </B></P>  \r\n\r\n<P> Artikel 8 </P>  \r\n\r\n<P CLASS=PUNKT> <B>1.</B> Hvis efterkommelse af en anmodning om bistand anses  \r\n\r\n for at krænke den bistandssøgte stats suverænitet, sikkerhed, almene  \r\n\r\n retsprincipper eller andre væsentlige interesser, kan anmodningen afslås  \r\n\r\n eller bistand gives delvis eller gøres afhængig af, at visse vilkår eller  \r\n\r\n pålæg opfyldes. </P>  \r\n\r\n<P CLASS=PUNKT> <B>2.</B> Hvis den ene parts toldmyndighed anmoder om  \r\n\r\n bistand, som den ikke selv ville være i stand til at efterkomme, hvis den  \r\n\r\n blev anmodet herom af den anden parts toldmyndighed, skal den bistandssøgende  \r\n\r\n parts toldmyndighed gøre opmærksom på dette forhold i sin anmodning. I et  \r\n\r\n sådant tilfælde skal den bistandssøgte toldmyndighed frit kunne afgøre, om  \r\n\r\n anmodningen kan efterkommes. </P>  \r\n\r\n<P CLASS=PUNKT> <B>3.</B> Hvis en anmodning om bistand ikke kan efterkommes,  \r\n\r\n skal den toldmyndighed, der har anmodet om bistand, straks underrettes herom  \r\n\r\n og oplyses om, hvorfor bistanden afslås. </P>  \r\n\r\n<P> <B>FORPLIGTELSE TIL HEMMELIGHOLDELSE </B></P>  \r\n\r\n<P> Artikel 9 </P>  \r\n\r\n<P CLASS=PUNKT> <B>1.</B> Oplysninger, dokumenter og andre meddelelser, der  \r\n\r\n modtages af den ene parts toldmyndighed, skal være underkastet samme  \r\n\r\n officielle hemmeligholdelse, som gælder i denne stat for samme slags  \r\n\r\n oplysninger og dokumenter. </P>  \r\n\r\n<P CLASS=PUNKT> <B>2.</B> Oplysninger, dokumenter og andre meddelelser, som  \r\n\r\n er modtaget inden for rammerne af den gensidige bistand kan kun anvendes til  \r\n\r\n de formål, som er nævnt i denne aftale, herunder anvendelse i retssager eller  \r\n\r\n administrative sager. Sådanne oplysninger, dokumenter eller andre meddelelser  \r\n\r\n kan kun anvendes til andre formål, når den toldmyndighed, der har leveret  \r\n\r\n dem, giver sit udtrykkelige samtykke hertil. </P>  \r\n\r\n<P CLASS=PUNKT> <B>3.</B> Anvendelsen af sådanne oplysninger og dokumenter  \r\n\r\n som bevis ved domstolene, og den vægt, der skal knyttes hertil, afgøres i  \r\n\r\n overensstemmelse med den nationale lovgivning. </P>  \r\n\r\n<P> <B>SAGKYNDIGE OG VIDNER </B></P>  \r\n\r\n<P> Artikel 10 </P>  \r\n\r\n<P>Hvis den ene parts domstole eller myndigheder i forbindelse med indbragte  \r\n\r\n toldlovsovertrædelser anmoder herom, kan den anden parts toldmyndighed  \r\n\r\n bemyndige sine embedsmænd til at møde som vidner eller sagkyndige for disse  \r\n\r\n domstole eller myndigheder. Embedsmændene kan vidne om kendsgerninger, de har  \r\n\r\n fået kendskab til i tjenesten. Det skal klart fremgå af anmodningen, i  \r\n\r\n hvilken sag og i hvilken egenskab embedsmanden skal afhøres. </P>  \r\n\r\n<P> <B>BISTANDSANMODNINGERNES FORM OG INDHOLD </B></P>  \r\n\r\n<P> Artikel 11 </P>  \r\n\r\n<P CLASS=PUNKT> <B>1.</B> Anmodninger i henhold til denne aftale skal  \r\n\r\n fremsættes skriftligt. Dokumenter, som er nødvendige for at efterkomme  \r\n\r\n anmodningerne, skal vedlægges. Når situationen kræver det, kan mundtlige  \r\n\r\n anmodninger også accepteres. Sådanne anmodninger skal bekræftes skriftligt.  \r\n\r\n</P>  \r\n\r\n<P CLASS=PUNKT> <B>2.</B> Anmodninger i henhold til stk. 1. skal indeholde  \r\n\r\n følgende oplysninger: </P>  \r\n\r\n<UL CLASS=PLAIN-LIST>  \r\n\r\n<LI>a) den myndighed, der fremsætter anmodningen; </LI>  \r\n\r\n<LI>b) sagens art; </LI>  \r\n\r\n<LI>c) anmodningens formål og begrundelse; </LI>  \r\n\r\n<LI>d) navne og adresser på de berørte parter, hvis de er bekendt; og </LI>  \r\n\r\n<LI>e) en kortfattet beskrivelse af sagen og dens juridiske spørgsmål. </LI>  \r\n\r\n</UL>  \r\n\r\n<P>Artikel 12 </P>  \r\n\r\n<P CLASS=PUNKT> <B>1.</B> Bistand skal ydes i et direkte samarbejde mellem  \r\n\r\n embedsmænd, der er udpeget af cheferne for de respektive toldmyndigheder.  \r\n\r\n</P>  \r\n\r\n<P CLASS=PUNKT> <B>2.</B> Hvis den bistand, som den bistandssøgende  \r\n\r\n toldmyndighed anmoder om, ikke ligger inden for den anmodede toldmyndigheds  \r\n\r\n ansvarsområde, kan den bistandssøgte toldmyndighed videregive anmodningen til  \r\n\r\n den relevante myndighed. Denne myndighed skal frit kunne afgøre, om der skal  \r\n\r\n ydes bistand. Bistand, som ydes på den måde, skal videregives gennem den  \r\n\r\n bistandssøgte toldmyndighed. </P>  \r\n\r\n<P> <B>OMKOSTNINGER </B></P>  \r\n\r\n<P> Artikel 13 </P>  \r\n\r\n<P>Toldmyndighederne skal afstå fra at kræve erstatning for omkostningerne,  \r\n\r\n som opstår ved anvendelsen af den aftale, bortset fra udgifter til sagkyndige  \r\n\r\n og vidner. </P>  \r\n\r\n<P> <B>GENNEMFØRELSE AF AFTALEN </B></P>  \r\n\r\n<P> Artikel 14 </P>  \r\n\r\n<P>Skatteministeriet, Told- og Skattestyrelsen og the United States Customs  \r\n\r\n Service, Department of the Treasury, kan kontakte hinanden direkte for at  \r\n\r\n behandle spørgsmål, som opstår ved anvendelsen af aftalen. Spørgsmål, som  \r\n\r\n ikke kan løses på denne måde, kan forelægges gennem diplomatiske kanaler.  \r\n\r\n</P>  \r\n\r\n<P> <B>GYLDIGHEDSOMRÅDE </B></P>  \r\n\r\n<P> Artikel 15 </P>  \r\n\r\n<P>Denne aftale anvendes på Kongeriget Danmarks toldområde (som ikke omfatter  \r\n\r\n Færøerne og Grønland) og på Amerikas Forenede Staters toldområde. Den skal  \r\n\r\n også anvendes på Amerikas Forenede Staters Jomfruøer. Denne aftale kan efter  \r\n\r\n underretning fra De Forenede Stater også anvendes på andre områder, som  \r\n\r\n tilhører De Forenede Stater. </P>  \r\n\r\n<P> <B>IKRAFTTRÆDELSE OG OPSIGELSE </B></P>  \r\n\r\n<P> Artikel 16 </P>  \r\n\r\n<P CLASS=PUNKT> <B>1.</B> Parterne skal ved udveksling af diplomatiske noter  \r\n\r\n underrette hinanden om, at de har accepteret aftalens bestemmelser, og at  \r\n\r\n alle lovgivningsmæssige forudsætninger, der er nødvendige for aftalens  \r\n\r\n ikrafttræden, er opfyldt. Aftalen træder i kraft 90 dage efter den sidste  \r\n\r\n motifikation. </P>  \r\n\r\n<P CLASS=PUNKT> <B>2.</B> Parterne er enige om, med henblik på en revision af  \r\n\r\n aftalen, at mødes efter fem år, regnet fra ikrafttrædelsesdatoen, medmindre  \r\n\r\n de skriftligt underretter hinanden om, at en revision ikke er nødvendig. </P>  \r\n\r\n<P CLASS=PUNKT> <B>3.</B> Denne aftale kan, ved skriftlig meddelelse, opsiges  \r\n\r\n gennem diplomatiske kanaler og skal ophøre med at være i kraft seks måneder  \r\n\r\n efter, at sådan meddelelse er givet. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udfærdiget på Nyborg Slot, den 20. juni  \r\n\r\n 1991, i to eksemplarer på </I> </P>  \r\n\r\n<P CLASS=UNDERSKREVET-AF ALIGN=CENTER>dansk og på engelsk. Begge tekster har  \r\n\r\n samme gyldighed. </P>  \r\n\r\n<P>For Kongeriget Danmark </P>  \r\n\r\n<P> <B>Jens Rosman </B></P>  \r\n\r\n<P> For Amerikas Forenede Stater </P>  \r\n\r\n<P> <B>Carol B. Hallett</B>  Aftalen, der ikke omfatter Færøerne og Grønland,  \r\n\r\n træder i medfør af artikel 16 i kraft den 17. oktober 1991. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skatteministeriet, den 10. oktober 1991  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Anders Fogh Rasmussen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/10/1991"
        },
        {
            "displayName": "Accession",
            "displayValue": "L19910010264"
        },
        {
            "displayName": "Entydig dokumentidentifikation",
            "displayValue": "CM023069"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "102"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "10/10/1991"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Told- og Skattestyrelsen"
        },
        {
            "displayName": "Ressortministeriets journalnummer",
            "displayValue": "Skattemin. jr. nr. 583-3614-7"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}