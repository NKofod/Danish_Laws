{
    "id": 229340,
    "title": "Forslag til folketingsbeslutning om at styrke patienternes rettigheder",
    "documentTypeId": "480",
    "isSagsforlobPeriodValid": true,
    "shortName": "2021/1 BSF 98",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 22. februar 2022 af Martin Geertsen (V), Marlene Ambo-Rasmussen (V), Hans Andersen (V), Jane Heitmann (V), Sophie Løhde (V) og Anne Honoré Østergaard (V)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at styrke patienternes rettigheder</p>\r\n<p class=\"NormalInd\">Folketinget pålægger regeringen senest i foråret 2022 at fremsætte lovforslag om at styrke patienternes rettigheder på en række udvalgte områder med henblik på at øge kontinuiteten, trygheden og fleksibiliteten for den enkelte patient i mødet med det danske sundhedsvæsen.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Igennem de seneste 2 årtier har skiftende regeringer haft som selvstændig målsætning at styrke patienternes rettigheder i det danske sundhedsvæsen.</p>\r\n<p class=\"NormalInd\">Udrednings- og behandlingsgarantierne kombineret med retten til at vælge private løsninger har betydet, at den enkelte dansker ved sygdom har kunnet vende hurtigt tilbage til en normal tilværelse med familien, såvel som arbejde eller uddannelse. De såkaldte pakkeforløb med hurtige udrednings- og behandlingsforløb på kræftområdet har især været en stor succes og har øget sygdomsoverlevelsen i Danmark.</p>\r\n<p class=\"NormalInd\">Forslagsstillerne ønsker med dette forslag at styrke patienternes rettigheder yderligere på en række områder. Det skal ske for at øge kontinuiteten, trygheden og fleksibiliteten for den enkelte patient.</p>\r\n<p class=\"NormalInd\">Der skal være god sammenhæng, når den rette behandling af patienterne involverer flere aktører på sundhedsområdet. Derfor skal der indføres en ret til pakkeforløb ved flere andre sygdomsgrupper. Adgang til patientansvarlige sundhedspersoner har været en succes, som skal bredes ud, og flere patienter med kroniske lidelser skal have adgang til en årlig sundhedssamtale, og vi skal sikre hurtig respons til potentielle kræftpatienter. De gode erfaringer med digitale konsultationer fra tiden med corona skal også omsættes, så relevante patienter får ret til at tilvælge denne type konsultation med sundhedsvæsenet, når de finder det hensigtsmæssigt.</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">Patientansvarlig sundhedsperson</span>\r\n</p>\r\n<p class=\"NormalInd\">Flere patienter skal have ret til en patientansvarlig sundhedsperson. Den rettighed foreslås umiddelbart at omfatte ældre medicinske patienter, patienter med kroniske sygdomme samt patienter med psykiske lidelser. Siden 2018 har man som kræftpatient haft mulighed for at få tildelt en patientansvarlig læge. Samtidig tilbyder regionerne en patientansvarlig læge ved andre typer sygdomme, hvis og når regionerne finder det relevant for den enkelte patient.</p>\r\n<p class=\"NormalInd\">Forslagsstillerne ønsker med dette forslag at stadfæste og ensarte ordningen med tydelig ansvarsplacering for den enkelte patients sygdomsforløb. Den patientansvarlige læge eller sundhedsperson skal være en navngiven person eller et fastdefineret team af personer, som har det overordnede ansvar for patientens behandlingsforløb, og som den enkelte kan kontakte for råd og vejledning, så længe man som patient har tilknytning til et hospital.</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">Ret til pakkeforløb</span>\r\n</p>\r\n<p class=\"NormalInd\">Flere patienter skal have ret til egentlige pakkeforløb. Det gælder f.eks. ældre medicinske patienter, patienter med kroniske sygdomme og patienter med psykiske lidelser. Forbilledet er pakkeforløbene på kræftområdet, som har været en stor succes. Pakkeforløbene beskriver og følger forløbet af sygdomshåndtering for patienten helt fra mistanken om sygdom over udredning til behandling og opfølgning. Antallet af ældre medicinske patienter, patienter med kronisk sygdom og patienter med behandlingskrævende psykiske lidelser vil øges betydeligt i de kommende år. Mange af disse patienter har behov for undersøgelser og behandling på tværs af forskellige grene af det danske sundhedsvæsen, men oplever i dag ikke tilstrækkelig sammenhæng i patientforløbet. Derfor skal værktøjet med pakkeforløb bruges mere inden for disse udvalgte, relevante områder.</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">Ret til årlig helbredssamtale</span>\r\n</p>\r\n<p class=\"NormalInd\">Patienter med alvorlige og behandlingskrævende kroniske lidelser skal have ret til en årlig helbredssamtale. Det kunne for eksempel være patienter med gigt, diabetes og kol. Samtalerne skal sætte fokus på, om den eksisterende behandling fungerer efter hensigten og er tilstrækkelig sammenhængende. Samtalen kan også handle om mere generelle livsvilkår og udfordringer for den enkelte patient. Samtalen kan enten finde sted hos den praktiserende læge eller på sygehuset hos den behandlingsansvarlige læge.</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">Ret til digital konsultation</span>\r\n</p>\r\n<p class=\"NormalInd\">Patienterne skal udstyres med en ret til digital konsultation i de tilfælde, hvor det er sundhedsfagligt forsvarligt. Rettigheden skal både gælde i almen praksis, lægevagt/1813, andre speciallægepraksis samt ved ukomplicerede konsultationer på sygehusene. Med den nye rettighed kan patienten få mere fleksibilitet og valgfrihed mellem det fysiske og digitale møde med sundhedsvæsenet. Information om muligheden for digitale konsultationer bør fremgå af eksempelvis indkaldelser og anden kommunikation med patienten.</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">Finansiering</span>\r\n</p>\r\n<p class=\"NormalInd\">Der er afsat finansiering på Venstres finanslovsprioriteter for 2022, ligesom der vil blive afsat finansiering på Venstres kommende finanslovsudspil.</p>\r\n<p>\r\n</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Martin Geertsen</span> (V):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at styrke patienternes rettigheder.</p>\r\n<p class=\"ForslagsNummer\">(Beslutningsforslag nr. B 98)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2021/1 BF 98",
            "stateLabel": "Forkastet",
            "references": [
                {
                    "shortName": "2021/1 BSF 98",
                    "title": "Forslag til folketingsbeslutning om at styrke patienternes rettigheder",
                    "presentationName": "Beslutningsforslag som fremsat",
                    "documentTypeId": 480,
                    "documentId": 229340,
                    "eliUri": "/eli/ft/20211BB00098",
                    "externalLink": ""
                },
                {
                    "shortName": "2021/1 BTB 98",
                    "title": "Betænkning over Forslag til folketingsbeslutning om at styrke patienternes rettigheder",
                    "presentationName": "Betænkning over beslutningsforslag",
                    "documentTypeId": 500,
                    "documentId": 231121,
                    "eliUri": "/eli/ft/20211DB00885",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20211/beslutningsforslag/b98/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "23/02/2022"
        },
        {
            "displayName": "Accession",
            "displayValue": "20211BB00098"
        },
        {
            "displayName": "Entydig dokumentidentifikation",
            "displayValue": "AX027343"
        },
        {
            "displayName": "Dato for førstegangsindlæggelse",
            "displayValue": "23/02/2022"
        },
        {
            "displayName": "Dato for indlæggelse",
            "displayValue": "23/02/2022"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "98"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}