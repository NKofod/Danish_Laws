{
    "id": 111175,
    "title": "1997 LSF 75   FORSLAG TIL LOV OM ÆNDRING AF MOMSLOVEN (DELVIS MOMSFRADRAGSRET FOR   BILLEASING M.V.) ",
    "documentTypeId": "400",
    "isSagsforlobPeriodValid": false,
    "shortName": "1997/2 LSF 75",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 75 </P>  \r\n\r\n<P></P>  \r\n\r\n<P>Forslag til Lov om ændring af momsloven (Delvis momsfradragsret for  \r\n\r\n billeasing m.v.) </P>  \r\n\r\n<P></P>  \r\n\r\n<P>Fremsat af skatteministeren (Ole Stavad) </P>  \r\n\r\n<P></P>  \r\n\r\n<P>den 22. april 1998 </P>  \r\n\r\n<P></P>  \r\n\r\n<P>Vedtaget ved tredjebehandling den 25. juni 1998 </P>  \r\n\r\n<P></P>  \r\n\r\n<P><a href=\"document.aspx?accn=A19980041930\"> Lov nr. 419 af 26/06/1998</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om merværdiafgift (momsloven), jf. lovbekendtgørelse nr. 634 af 23.  \r\n\r\n juli 1997, som ændret senest ved § 2 i lov nr. 1098 af 29. december 1997,  \r\n\r\n foretages følgende ændringer: </P>  \r\n\r\n<P> <B>1.</B> I <I>§ 42, stk. 1, nr. 7,</I> indsættes efter &#187;9  \r\n\r\n personer&#171;: &#187;, jf. dog stk. 4 og 6&#171;. </P>  \r\n\r\n<P> <B>2.</B> I <I>§ 42</I> indsættes efter stk. 3 som nye stykker: </P>  \r\n\r\n<P> <I>&#187;Stk. 4.</I> Virksomheder, der lejer personmotorkøretøjer i mere  \r\n\r\n end 6 måneder i sammenhæng, kan uanset bestemmelsen i stk. 1, nr. 7, fradrage  \r\n\r\n afgiften af lejen, dog højst med 25 pct. af fradragsgrundlaget efter stk. 5.  \r\n\r\n Det er en betingelse, at mindst 10 pct. af den årlige kørsel med det lejede  \r\n\r\n køretøj anvendes i forbindelse med virksomhedens fradragsberettigede levering  \r\n\r\n af varer og ydelser. </P>  \r\n\r\n<P> <I>Stk. 5.</I> Grundlaget for fradrag efter stk. 4 er inden for de første  \r\n\r\n 3 år fra køretøjets første indregistrering 2 pct. pr. måned af den for  \r\n\r\n køretøjet betalte registreringsafgift her i landet og 1 pct. pr. måned i  \r\n\r\n følgende år. Hvis et køretøj har været i brug inden registreringen, eller  \r\n\r\n hvis første registreringstidspunkt ikke kan fastslås, regnes perioden nævnt i  \r\n\r\n 1. pkt. fra køretøjets fremstillingstidspunkt. Såfremt  \r\n\r\n registreringsafgiftsbeløbet er ukendt, anvendes i stedet 55 pct. af  \r\n\r\n udlejerens anskaffelsespris inkl. afgifter for køretøjet. Skatteministeren  \r\n\r\n kan fastsætte nærmere regler for fakturering af fradraget.&#171; </P>  \r\n\r\n<P>Stk. 4 bliver herefter stk. 6. </P>  \r\n\r\n<P> <B>3.</B> I <I>§ 63, stk. 2,</I> indsættes som <I>3. pkt.:</I>  </P>  \r\n\r\n<P>&#187;Skønner de statslige told- og skattemyndigheder, at udbetaling på  \r\n\r\n det foreliggende grundlag vil indebære en nærliggende risiko for afgiftstab,  \r\n\r\n kan myndighederne ligeledes afbryde udbetalingsfristen eller stille krav om  \r\n\r\n sikkerhedsstillelse, indtil virksomhedens forhold er undersøgt.&#171; </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft den 1. juli 1998. </P>  \r\n\r\n<P> <I>Stk. 2.</I> Ved leje af personmotorkøretøjer, hvor alene en del af  \r\n\r\n lejeperioden vedrører tiden efter lovens ikrafttræden, beregnes fradraget af  \r\n\r\n så stor en andel af lejen, som vedrører dette tidsrum. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om merværdiafgift (momsloven), jf. lovbekendtgørelse nr. 634 af 23.  \r\n\r\n juli 1997, som ændret senest ved § 2 i lov nr. 1098 af 29. december 1997,  \r\n\r\n foretages følgende ændringer: </P>  \r\n\r\n<P> <B>1.</B> I <I>§ 42, stk. 1, nr. 7</I> , indsættes efter &#187;9  \r\n\r\n personer&#171;: &#187;, jf. dog stk. 4 og 6&#171;. </P>  \r\n\r\n<P> <B>2.</B> I <I>§ 42</I> indsættes efter <I>stk. 3</I> som nye stykker:  \r\n\r\n</P>  \r\n\r\n<P>&#187; <I>Stk. 4.</I> Virksomheder, der lejer personmotorkøretøjer i mere  \r\n\r\n end 6 måneder i sammenhæng, kan uanset bestemmelsen i stk. 1, nr. 7, fradrage  \r\n\r\n afgiften af lejen, dog højst med 25% af fradragsgrundlaget efter stk. 5. Det  \r\n\r\n er en betingelse, at mindst 10 pct. af den årlige kørsel med det lejede  \r\n\r\n køretøj anvendes i forbindelse med virksomhedens fradragsberettigede levering  \r\n\r\n af varer og ydelser. </P>  \r\n\r\n<P> <I>Stk. 5.</I> Grundlaget for fradrag efter stk. 4 er inden for de første  \r\n\r\n 3 år fra køretøjets første indregistrering 2 pct. pr. måned af den for  \r\n\r\n køretøjet betalte registreringsafgift her i landet og 1 pct. pr. måned i  \r\n\r\n følgende år. Hvis et køretøj har været i brug inden registreringen, eller  \r\n\r\n hvis første registreringstidspunkt ikke kan fastslås, regnes perioden nævnt i  \r\n\r\n 1. pkt. fra køretøjets fremstillingstidspunkt. Såfremt  \r\n\r\n registreringsafgiftsbeløbet er ukendt, anvendes i stedet 55 pct. af  \r\n\r\n udlejerens anskaffelsespris incl. afgifter for køretøjet. Skatteministeren  \r\n\r\n kan fastsætte nærmere regler for fakturering af fradraget.&#171;. </P>  \r\n\r\n<P>Stk. 4 bliver herefter stk. 6. </P>  \r\n\r\n<P> <B>3.</B> I <I>§ 63, stk. 2</I> , indsættes som 3. pkt.: </P>  \r\n\r\n<P>&#187;Skønner de statslige told- og skattemyndigheder, at udbetaling på  \r\n\r\n det foreliggende grundlag vil indebære en nærliggende risiko for afgiftstab,  \r\n\r\n kan myndighederne ligeledes afbryde udbetalingsfristen eller stille krav om  \r\n\r\n sikkerhedsstillelse, indtil virksomhedens forhold er undersøgt.&#171;. </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft den 1. juli 1998. </P>  \r\n\r\n<P> <I>Stk. 2.</I> Ved leje af personmotorkøretøjer, hvor alene en del af  \r\n\r\n lejeperioden vedrører tiden efter lovens ikrafttræden, beregnes fradraget af  \r\n\r\n så stor en andel af lejen, som vedrører dette tidsrum. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P> <I>Indledning</I>  </P>  \r\n\r\n<P>Ved lovforslaget reduceres erhvervslivets momsbelastning ved leasing af  \r\n\r\n personbiler fra biludlejere her i landet. </P>  \r\n\r\n<P>I forbindelse med vurderingerne af konsekvenserne af EF - Domstolens dom i  \r\n\r\n sag C - 190/95 ARO Lease BV, der vedrører leasing af biler fra et hollandsk  \r\n\r\n leasingselskab til belgiske virksomheder, er der blevet sat fokus på, at de  \r\n\r\n nuværende momsregler diskriminerer mod danske leasingvirksomheders leasing  \r\n\r\n til danske virksomheder. Dommen indebærer, at danske virksomheder kan vælge  \r\n\r\n at lease biler i et andet EU-land efter dette lands momsregler. Da denne  \r\n\r\n diskrimination efter dommen kan have større negative virkninger for dansk  \r\n\r\n økonomi, foreslår regeringen, at momsreglerne ændres, således at der ikke  \r\n\r\n længere diskrimineres mellem, om en erhvervsvirksomhed selv køber en  \r\n\r\n personbil til erhvervsformål eller leaser en sådan bil. </P>  \r\n\r\n<P>Efter de danske momsregler kan erhvervsvirksomheder ikke afløfte dansk  \r\n\r\n moms på anskaffelse og drift af motorkøretøjer. Leasingvirksomheder afløfter  \r\n\r\n dog momsen på indkøb, men til gengæld er der moms på leasingydelsen.  \r\n\r\n Erhvervsvirksomhederne kan ikke afløfte momsen på leasingydelsen fra en dansk  \r\n\r\n virksomhed. </P>  \r\n\r\n<P>Da registreringsafgiften ikke indgår i momsgrundlaget, men et vederlag for  \r\n\r\n forrentning og afdrag herpå indgår i leasingydelsen, er det billigere  \r\n\r\n momsmæssigt for en erhvervsvirksomhed selv at købe en personbil end at lease  \r\n\r\n den. Det er en urimelig konkurrenceforvridning. </P>  \r\n\r\n<P>Regeringen forslår derfor, at momsregistrerede virksomheder vil kunne  \r\n\r\n afløfte en del af momsen på leasingydelsen, der beregningsmæssigt kan  \r\n\r\n henføres til forrentning og afdrag af registreringsafgiften. </P>  \r\n\r\n<P>I de første 3 år efter registreringen vil der kunne afløftes moms af den  \r\n\r\n del af leasingydelsen, der svarer til 2 pct. af registreringsafgiften pr.  \r\n\r\n måned. Herefter vil der kunne afløftes svarende til 1 pct. </P>  \r\n\r\n<P>Af en bil til ca. 180.000 kr udgør registreringsafgiften ca. 100.000 kr.  \r\n\r\n Forslaget giver således mulighed for, at der for en sådan bil vil kunne ske  \r\n\r\n momsafløftning ved leasing på 6.000 kr årligt hver af de første 3 år og 3.000  \r\n\r\n kr årligt herefter. </P>  \r\n\r\n<P>De 2 pct. henholdsvis 1 pct. er fastsat ud fra oplysninger fra branchen  \r\n\r\n om, at der ved salg af en 3 år gammel leasingbil til en brugtvognshandler  \r\n\r\n typisk må afskrives med 40- 50 pct., og under forudsætning af en rente på  \r\n\r\n omkring 6 pct. </P>  \r\n\r\n<P>For en leasingbil af alder under 3 år, hvor ydelsen alene dækker  \r\n\r\n forrentning og afdrag af udlejers anskaffelsespris (finansiel leasing) , vil  \r\n\r\n regeringens forslag medføre, at erhvervsvirksomheder vil kunne afløfte  \r\n\r\n omkring 60 pct. af momsen på leasingydelsen. Hvis leasingydelsen endvidere  \r\n\r\n omfatter reparation og brændstof mv. (total leasing) vil den andel af  \r\n\r\n ydelsen, hvoraf momsen kan afløftes være mindre. </P>  \r\n\r\n<P>Ønsket om at fjerne den momsmæssige forskelsbehandling kan i sig selv  \r\n\r\n begrunde regeringens forslag. </P>  \r\n\r\n<P>Forslaget vil endvidere give et væsentlig bidrag til reduktion af de  \r\n\r\n incitamenter til leasing via et udenlandsk selskab, der blev skabt ved  \r\n\r\n EF-Domstolens dom. For finansiel leasing til erhverv reduceres  \r\n\r\n momsincitamentet til leasing hos et udenlandsk selskab med ca. 60 pct. ved  \r\n\r\n forslaget. </P>  \r\n\r\n<P>Efter dommen er der nu mulighed for at lease en bil i udlandet, f.eks.  \r\n\r\n Tyskland. Den tyske moms er mindre end den danske og yderligere gælder, at  \r\n\r\n man efter de tyske momsregler vil kunne få afløftning for hele momsen. </P>  \r\n\r\n<P>Mens der isoleret set kan være momsmæssige fordele ved leasing i udlandet,  \r\n\r\n er der sandsynligvis andre forhold, der vil gøre det dyrere for danske  \r\n\r\n virksomheder at lease via udlandet herunder større administrative  \r\n\r\n omkostninger. Med stor usikkerhed kan det skønnes, at forslaget i det mindste  \r\n\r\n på kortere sigt vil medføre en så tilstrækkelig reduktion i momsincitamentet  \r\n\r\n til leasing i udlandet, at der ikke i væsentlig udstrækning vil ske et større  \r\n\r\n skift i markedsforholdene. </P>  \r\n\r\n<P>EU Kommissionen har tilkendegivet, at den snarest vil fremsætte et  \r\n\r\n direktivforslag, der drager konsekvenserne af EF- domstolens dom. </P>  \r\n\r\n<P>Før de nye EU regler kendes, vil regeringen ikke drage den endelige  \r\n\r\n konklusion af, hvilke yderligere ændringer i momsreglerne, der vil være  \r\n\r\n hensigtsmæssige at foretage i lyset af forholdene efter EU dommen. </P>  \r\n\r\n<P>På den ene side er det ikke hensigtsmæssigt, at en større del af den  \r\n\r\n virksomhed, der består i leasing af personbiler til erhverv, flytter uden for  \r\n\r\n landets grænser, omend beskæftigelsesvirkningerne mv. i Danmark herved ikke  \r\n\r\n skal overdrives. På den anden side vil en fuldstændig fjernelse af  \r\n\r\n momsincitamentet til leasing i udlandet kunne medføre, at man også bør give  \r\n\r\n fuld momsafløftning til de erhverv, der selv ejer personbiler, hvis man vil  \r\n\r\n undgå at skabe en diskrimination mod de virksomheder, der ikke leaser de  \r\n\r\n personbiler, de anvender erhvervsmæssigt. De provenu -, miljø -, og  \r\n\r\n administrative konsekvenser herved er meget omfattende. </P>  \r\n\r\n<P>Når den endelige konklusion skal drages, vil erfaringerne med den  \r\n\r\n foreslåede ordning indgå. </P>  \r\n\r\n<P>Endelig foreslås der en opstramning af reglerne om udbetaling af negativ  \r\n\r\n moms for at imødegå svig. </P>  \r\n\r\n<P> <I>Provenumæssige konsekvenser</I>  </P>  \r\n\r\n<P>Ved en gennemsnitlig registreringsafgift på ca. 110.000 kr svarende til en  \r\n\r\n nybilpris med afgifter på ca. 200.000 kr vil der i de første tre år være  \r\n\r\n lejlighed til afløftning af 6.600 kr årligt i moms. Leasingbiler til erhverv  \r\n\r\n er sandsynligvis i gennemsnit dyrere end andre nye personbiler, også når man  \r\n\r\n tager hensyn til de flådeejerrabatter udlejerne kan opnå. Omvendt er der også  \r\n\r\n leasingbiler, der er over 3 år gamle. </P>  \r\n\r\n<P>Det er skønnet, at der er omkring 20.000 personbiler i Danmark, der leases  \r\n\r\n for mere end 6 måneder, hvoraf omkring 90 pct. leases af momsregistrede  \r\n\r\n virksomheder, der opfylder betingelserne for at kunne afløfte momsen. </P>  \r\n\r\n<P>På denne baggrund skønnes provenutabet ved forslaget at være på brutto ca.  \r\n\r\n 120 mill. kr i mistet momsprovenu før skat. Da momsbelastningen af  \r\n\r\n virksomhederne er fradragsberettiget, er provenutabet ca. 80 mill. kr efter  \r\n\r\n skat. </P>  \r\n\r\n<P>I det omfang forslaget reducerer en momsbetinget udlejning fra andre EU  \r\n\r\n lande, vil provenutabet være mindre. </P>  \r\n\r\n<P>Mulighed for at afbryde 3 ugers fristen for udbetaling af negativ moms vil  \r\n\r\n reducere momstabet. Provenugevinsten herved vil med meget betydelig  \r\n\r\n usikkerhed kunne opgøres til mellem 0 og 25 mill. kr. årligt. </P>  \r\n\r\n<P> <I>Miljømæssige konsekvenser.</I>  </P>  \r\n\r\n<P>Forslaget vil reducere omkostningerne ved leasing af personbiler i  \r\n\r\n erhverv, hvilket alt andet lige vil medføre et større forbrug af personbiler.  \r\n\r\n I forhold til de samlede udgifter og afgifter ved personbilforbrug i Danmark,  \r\n\r\n vil stigningen i bilkørslen dog være meget beskeden, også fordi  \r\n\r\n erhvervsmæssig brug af personbiler sandsynligvis er mindre prisfølsom end  \r\n\r\n bilforbrug i almindelighed. </P>  \r\n\r\n<P> <I>Forhold til EU retten.</I>  </P>  \r\n\r\n<P>Efter artikel 17, stk. 6, i 6. momsdirektiv kan medlemslandene opretholde  \r\n\r\n regler, der udelukker fradrag for moms af indkøb vedrørende bl.a.  \r\n\r\n personkøretøjer. Dette er imidlertid ikke til hinder for, at medlemslandene  \r\n\r\n indfører en delvis fradragsret for moms vedrørende personbiler, der benyttes  \r\n\r\n erhvervsmæssigt af momsregistrerede virksomheder. Kommissionen forventes som  \r\n\r\n nævnt under indledningen at komme med et forslag, der indebærer en vis  \r\n\r\n harmonisering af medlemslandenes fradragsregler, således at der i alle  \r\n\r\n medlemslandene i højere grad bliver mulighed for at fradrage erhvervsmæssige  \r\n\r\n udgifter. Forslaget kan således ses som en trinvis tilpasning til kommende  \r\n\r\n EU-lovgivning. </P>  \r\n\r\n<P> <I>Økonomiske og administrative konsekvenser for erhvervslivet.</I>  </P>  \r\n\r\n<P>Forslaget vil reducere erhvervslivets omkostninger med ca. 120 mill. kr  \r\n\r\n før skat. </P>  \r\n\r\n<P>Hertil kommer, at forslaget vil medføre en konkurrenceforbedring for  \r\n\r\n danske leasingvirksomheder i forhold til bl.a. tyske leasingvirksomheder.  \r\n\r\n</P>  \r\n\r\n<P>Afløftning af moms er alt andet lige administrativt belastende i forhold  \r\n\r\n til, at der ikke sker afløftning. En delvis afløftning vil også indebære en  \r\n\r\n vis ekstra belastning i forhold til en fuldstændig afløftning. </P>  \r\n\r\n<P>Afløftning af udenlandsk moms af leasingydelser i form af tilbagebetaling  \r\n\r\n udgør dog en væsentlig større administrativ belastning. </P>  \r\n\r\n<P> <I>Administrative konsekvenser</I>  </P>  \r\n\r\n<P>Lovforslaget skønnes at medføre engangsudgifter i 1998 på 0,4 mill.kr til  \r\n\r\n information. Herudover skønnes forslaget ikke at medføre udgifter. </P>  \r\n\r\n<P> <I>Bemærkninger til forslagets enkelte bestemmelser</I>  </P>  \r\n\r\n<P> <I>Til § 1</I>  </P>  \r\n\r\n<P>Til nr. 1 </P>  \r\n\r\n<P>Ændringen er en konsekvens af ændringen i nr. 2. </P>  \r\n\r\n<P>Til nr. 2 </P>  \r\n\r\n<P>Det foreslås, at der indføres en begrænset momsfradragsret for  \r\n\r\n virksomheder, der lejer herunder leaser personmotorkøretøjer. De enkelte  \r\n\r\n køretøjer skal lejes for et tidsrum af mindst 6 måneder. Fradraget er  \r\n\r\n momsbeløbet, det vil sige 25 pct., af et særligt grundlag. </P>  \r\n\r\n<P>Som grundlag for dette fradrag er valgt en <I>vis procent</I> af  \r\n\r\n registreringsafgiftsbeløbet i stedet for af fakturabeløbet. Dette skyldes, at  \r\n\r\n en leasingydelse også kan indeholde driftsudgifter, som andre virksomheder,  \r\n\r\n der har valgt at købe personbiler i stedet for at lease, ikke har fradrag  \r\n\r\n for. </P>  \r\n\r\n<P>Dette grundlag foreslås fastsat til 2 pct. pr. måned af  \r\n\r\n registreringsafgiftsbeløbet i de 3 første år (dvs. 36 måneder) efter  \r\n\r\n registreringen, herefter 1 pct. pr. måned. Den anvendte procent afhænger  \r\n\r\n således af køretøjets alder, idet alderen regnes fra første  \r\n\r\n registreringstidspunkt her i landet eller i udlandet. </P>  \r\n\r\n<P>Kendes dette tidspunkt ikke, regnes alderen fra køretøjets  \r\n\r\n fremstillingstidspunkt. Fabrikationstidspunktet fremgår normalt af  \r\n\r\n stelnummeret, ellers skønnes det af de statslige told- og skattemyndigheder.  \r\n\r\n I enkelte tilfælde vil det ikke være muligt for en udlejer at oplyse  \r\n\r\n registreringsafgiftsbeløbet. På denne baggrund foreslås der fastsat et  \r\n\r\n alternativt grundlag, der skal bruges i disse tilfælde, og som udgør 55 pct.  \r\n\r\n af købsprisen for det pågældende køretøj. 55 pct. er det skønnede  \r\n\r\n gennemsnitlige indhold af registreringsafgift i en almindelig personbil. </P>  \r\n\r\n<P>En virksomhed, der både benytter et køretøj til erhvervsmæssig og privat  \r\n\r\n brug kan i visse tilfælde have vanskeligheder med præcist at godtgøre, hvor  \r\n\r\n stor en andel af benyttelsen der er erhvervsmæssig. Af forenklingsgrunde  \r\n\r\n foreslås det, at fradraget kan anvendes af alle momsregistrerede  \r\n\r\n virksomheder, hvor mindst 10 pct. af den årlige kørsel med køretøjet er til  \r\n\r\n brug for formål, der vedrører virksomhedens fradragsberettigede levering af  \r\n\r\n varer og ydelser. Dette indebærer, at bl.a. kørsel mellem hjem og fast  \r\n\r\n arbejdssted betragtes som privat kørsel. </P>  \r\n\r\n<P>Fradraget er således en form for standardfradrag, der indrømmes uanset at  \r\n\r\n køretøjet også benyttes delvist privat. Virksomhederne kan fuldt ud medregne  \r\n\r\n dette fradrag til købsmomsen, hvis virksomheden i øvrigt har fuld fradragsret  \r\n\r\n for indkøb til virksomheden eller den sektor af virksomheden, hvori det  \r\n\r\n lejede køretøj anvendes. Har virksomheden derimod delvis fradragsret, vil det  \r\n\r\n nævnte standardfradrag også kun delvist kunne medregnes til købsmomsen.  \r\n\r\n Tilsvarende gælder i relation til fradrag for moms af driftsudgifter  \r\n\r\n vedrørende varebiler m.v. efter lovens § 41, stk. 2. </P>  \r\n\r\n<P>Fradraget indgår i momsregnskabet som indgående afgift. For at  \r\n\r\n virksomheden, der leaser en personbil, ved, hvilket beløb der kan fratrækkes  \r\n\r\n i momsregnskabet, foreslås det efter stk.5, at skatteministeren kan fastsætte  \r\n\r\n nærmere regler for fakturering af fradraget m.v. I bekendtgørelsen til  \r\n\r\n momsloven vil det herefter blive fastlagt, at udlejeren særskilt skal  \r\n\r\n fakturere det afgiftsbeløb, der kan fratrækkes. </P>  \r\n\r\n<P>Til nr. 3 </P>  \r\n\r\n<P>Det foreslås, at told- og skattemyndighederne får mulighed for at afbryde  \r\n\r\n 3 ugers fristen for udbetaling af negativ moms, hvis det skønnes, at  \r\n\r\n udbetalingen vil indebære en nærliggende risiko for afgiftstab. En sådan  \r\n\r\n mulighed vil især være aktuel i meget store og komplicerede sager. Efter de  \r\n\r\n gældende regler er der kun mulighed for at afbryde fristen, hvis virksomheden  \r\n\r\n lægger hindringer i vejen for myndighederne, f.eks. ved at nægte de statslige  \r\n\r\n told- og skattemyndigheder adgang til regnskabsmateriale m.v. Det foreslås  \r\n\r\n som alternativ mulighed, at den negative moms udbetales mod, at der stilles  \r\n\r\n sikkerhed. </P>  \r\n\r\n<P> <I>Til § 2</I>  </P>  \r\n\r\n<P>Det foreslås, at loven træder i kraft den 1. juli 1998. Paragraffen  \r\n\r\n indeholder desuden en overgangsbestemmelse. Det foreslås således, at  \r\n\r\n fradragsretten gælder i forbindelse med lejeperioder efter lovens  \r\n\r\n ikrafttrædelsestidspunkt, uanset faktureringen har fundet sted på et  \r\n\r\n tidligere tidspunkt. </P>  \r\n\r\n<P>Skriftlig fremsættelse (22. april 1998) </P>  \r\n\r\n<P> <B>Skatteministeren</B> (Ole Stavad): </P>  \r\n\r\n<P>Hermed tillader jeg mig at fremsætte: </P>  \r\n\r\n<P> <I>Forslag til lov om ændring af momsloven. (Delvis momsfradragsret for  \r\n\r\n billeasing m.v.)</I>  </P>  \r\n\r\n<P>(Lovforslag nr. L 75). </P>  \r\n\r\n<P>Efter den danske momslov er der ikke momsafløftning for anskaffelse og  \r\n\r\n drift af personbiler (jeg ser her bort fra køreskoler og biludlejere). </P>  \r\n\r\n<P>I juli 1997 faldt der en dom ved EU-Domstolen. Sagen angik et hollandsk  \r\n\r\n firma, der lejede biler ud i Belgien. </P>  \r\n\r\n<P>Overført på danske forhold indebærer dommen, at biludlejere etableret i  \r\n\r\n andre EU-lande under visse betingelser kan lease personbiler til danske  \r\n\r\n virksomheder og således, at udlejningen momsmæssigt skal behandles efter det  \r\n\r\n pågældende EU-lands regler. Da nogle af de andre EU-lande, bl.a. Tyskland,  \r\n\r\n indrømmer fuld fradragsret for (eller tilbagebetaling af) personbilmoms,  \r\n\r\n herunder moms af leasingydelser, vil danske virksomheder på dette grundlag  \r\n\r\n være tilskyndet til at lease hos en udenlandsk virksom hed. </P>  \r\n\r\n<P>Samtidig er det blevet klart, at de danske momsregistrerede  \r\n\r\n leasingvirksomheder også på en anden måde er mindre gunstigt stillet efter de  \r\n\r\n danske momsregler. Ved billeasing betales der således moms af leasingydelsen,  \r\n\r\n og en væsentlig del af denne ydelse er udlejers udgifter til forrentning og  \r\n\r\n afskrivning på den registreringsafgift, der er betalt for bilen. I modsætning  \r\n\r\n hertil gælder det ved anskaffelse af bil, at momsen beregnes før  \r\n\r\n registreringsafgiften. </P>  \r\n\r\n<P>På denne baggrund foreslår regeringen, at der i momsloven indføres en  \r\n\r\n særlig fradragsret for en del af leasingmomsen, nemlig den del, som kan siges  \r\n\r\n at udgøre moms af registreringsafgiften. Herved fjernes den omtalte  \r\n\r\n forskelsbehandling mellem eje og leasing af bil. Samtidig vil de foreslåede  \r\n\r\n regler indebære et fradrag i størrelsesordenen 60 pct. af leasingmomsen for  \r\n\r\n biler, som fuldt ud anvendes til momsplig tigt formål. Forslaget giver derved  \r\n\r\n også et væsentligt bidrag til reduktion af den tilskyndelse til leasing hos  \r\n\r\n et udenlandsk selskab, der blev skabt ved EU-Domstolens dom. </P>  \r\n\r\n<P>EU-Kommissionen har tilkendegivet, at den på grund af dommen snarest vil  \r\n\r\n fremsætte et direktivfor slag. Det vil efter alt at dømme gå ud på en  \r\n\r\n harmonisering af landenes regler om momsfradrag og -tilbagebetaling på  \r\n\r\n personbilområdet. Før de nye regler kendes, vil regeringen ikke drage den  \r\n\r\n endelige konklusion med hensyn til, hvilke yderligere ændringer i  \r\n\r\n momsreglerne, der vil være hensigtsmæssige i lyset af forholdene efter  \r\n\r\n EU-dommen. </P>  \r\n\r\n<P>Regeringen foreslår endvidere en opstramning af reglerne om udbetaling af  \r\n\r\n negativ moms for at give told- og skattemyndighederne bedre mulighed for at  \r\n\r\n imødegå svig. Det foreslås således, at myndighederne får mulighed for at  \r\n\r\n afbryde den gældende frist på 3 uger for udbetaling af negativ moms, hvis  \r\n\r\n myndighederne skønner, at udbetalingen vil indebære en nærliggende risiko for  \r\n\r\n afgiftstab. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) indsat den gældende formulering  \r\n\r\n af de bestemmelser, der berøres af lovforslaget</I>  </P>  \r\n\r\n<P> <B>§ 1</B>  </P>  \r\n\r\n<P>I lov om merværdiafgift (momsloven), jf. lovbekendtgørelse nr. 634 af 23.  \r\n\r\n juli 1997, som ændret senest ved § 2 i lov nr. 1098 af 29. december 1997,  \r\n\r\n foretages følgende ændringer: </P>  \r\n\r\n<P> <B>1.</B> I <I>§ 42, stk. 1, nr. 7</I> , indsættes efter &#187;9  \r\n\r\n personer&#171;: &#187;, jf. dog stk. 4 til 6 &#187;. </P>  \r\n\r\n<P> <B>2.</B> I <I>§ 42</I> indsættes efter <I>stk. 3</I> som nye stykker:  \r\n\r\n</P>  \r\n\r\n<P>&#187; <I>Stk. 4.</I> Virksomheder, der lejer personmotorkøretøjer i mere  \r\n\r\n end 6 måneder i sammenhæng, kan uanset bestemmelsen i stk. 1, nr. 7, fradrage  \r\n\r\n afgiften af lejen, dog højst med 25% af fradragsgrundlaget efter stk. 5. Det  \r\n\r\n er en betingelse, at mindst 10 pct. af den årlige kørsel med det lejede  \r\n\r\n køretøj anvendes i forbindelse med virksomhedens fradragsberettigede levering  \r\n\r\n af varer og ydelser. </P>  \r\n\r\n<P> <I>Stk. 5.</I> Grundlaget for fradrag efter stk. 4 er inden for de første  \r\n\r\n 3 år fra køretøjets første indregistrering 2 pct. pr. måned af den for  \r\n\r\n køretøjet betalte registreringsafgift her i landet og 1 pct. pr. måned i  \r\n\r\n følgende år. Hvis et køretøj har været i brug inden registreringen, eller  \r\n\r\n hvis første registreringstidspunkt ikke kan fastslås, regnes perioden nævnt i  \r\n\r\n 1. pkt. fra køretøjets fremstillingstidspunkt. Såfremt  \r\n\r\n registreringsafgiftsbeløbet er ukendt, anvendes i stedet 55 pct. af  \r\n\r\n udlejerens anskaffelsespris for køretøjet.&#171; </P>  \r\n\r\n<P>Stk. 4 bliver herefter stk. 6. </P>  \r\n\r\n<P> <B>§ 42.</B> Virksomheder kan ikke fradrage afgift af indkøb m.v., som  \r\n\r\n vedrører </P>  \r\n\r\n<P>1)-6) - - - </P>  \r\n\r\n<P>7) anskaffelse og drift af personmotorkøretøjer, der er indrettet til  \r\n\r\n befordring af ikke mere end 9 personer. </P>  \r\n\r\n<P> <I>Stk. 2-4.</I> - - - </P>  \r\n\r\n<P> <B>3.</B> I <I>§ 63, stk. 2</I> , indsættes efter sidste punktum: </P>  \r\n\r\n<P>&#187;Skønner de statslige told- og skattemyndigheder, at udbetaling på  \r\n\r\n det foreliggende grundlag vil indebære en nærliggende risiko for afgiftstab,  \r\n\r\n kan myndighederne ligeledes afbryde udbetalingsfristen eller stille krav om  \r\n\r\n sikkerhedsstillelse, indtil virksomhedens forhold er undersøgt.&#171;. </P>  \r\n\r\n<P> <B>§ 63.</B> - - - </P>  \r\n\r\n<P> <I>Stk. 2.</I> Såfremt angivelsen er modtaget rettidigt, sker udbetaling  \r\n\r\n efter stk. 1 senest 3 uger efter modtagelsen af afgiftsangivelsen for den  \r\n\r\n pågældende periode. Kan de statslige told- og skattemyndigheder på grund af  \r\n\r\n virksomhedens forhold ikke foretage kontrol af angivelsen, afbrydes  \r\n\r\n udbetalingsfristen, indtil virksomhedens forhold ikke længere hindrer  \r\n\r\n kontrol. </P>  \r\n\r\n<P> <I>Stk. 3.</I> - - - </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 1997/2 LF 75",
            "stateLabel": "Vedtaget",
            "references": [
                {
                    "shortName": "1997/2 LSF 75",
                    "title": "1997 LSF 75   FORSLAG TIL LOV OM ÆNDRING AF MOMSLOVEN (DELVIS MOMSFRADRAGSRET FOR   BILLEASING M.V.) ",
                    "presentationName": "Lovforslag som fremsat",
                    "documentTypeId": 400,
                    "documentId": 111175,
                    "eliUri": "/eli/ft/199722K00075",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/19972/lovforslag_oversigtsformat/L75.htm"
                },
                {
                    "shortName": "1997/2 BTL 75",
                    "title": "1997 BTL 75   BETÆNKNING OVER FORSLAG TIL LOV OM ÆNDRING AF MOMSLOVEN (DELVIS   MOMSFRADRAGSRET FOR BILLEASING M.V.)    NR L 75 1997-98. 2. SAMLING ",
                    "presentationName": "Betænkning  over lovforslag",
                    "documentTypeId": 420,
                    "documentId": 108540,
                    "eliUri": "/eli/ft/199724K00075",
                    "externalLink": ""
                },
                {
                    "shortName": "LOV nr 419 af 26/06/1998",
                    "title": "Lov om ændring af momsloven (Delvis momsfradragsret for billeasing m.v.)",
                    "presentationName": "Ændringslov",
                    "documentTypeId": 20,
                    "documentId": 87535,
                    "eliUri": "/eli/lta/1998/419",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "30/06/1998"
        },
        {
            "displayName": "Accession",
            "displayValue": "199722K00075"
        },
        {
            "displayName": "Entydig dokumentidentifikation",
            "displayValue": "CL008483"
        },
        {
            "displayName": "Dato for førstegangsindlæggelse",
            "displayValue": "30/06/1998"
        },
        {
            "displayName": "Dato for indlæggelse",
            "displayValue": "30/06/1998"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "75"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}