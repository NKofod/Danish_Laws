{
    "id": 230094,
    "title": "Afgørelse efter lov om fremtidsfuldmagter § 7",
    "documentTypeId": "230",
    "isSagsforlobPeriodValid": true,
    "shortName": "AFG nr 9325 af 25/03/2022",
    "documentHtml": "<div class=\"bjelke\">Den fulde tekst</div><p class=\"Titel2\">Afgørelse efter lov om fremtidsfuldmagter § 7</p>\r\n<div class=\"Resume\">\r\n   <p class=\"TekstGenerel\">Fremtidsfuldmagt oprettet den 31. august 2021 ved notar nægtet sat i kraft af Familieretshuset, da det fandtes betænkeligt henset til lægelig undersøgelse forud for oprettelsen.</p>\r\n   <p class=\"TekstGenerel\">Til brug for fremtidsfuldmagtsgivers anmodning om ikraftsættelse af fremtidsfuldmagten var vedlagt en lægeerklæring dateret 13. september 2021. Erklæringen baserede sig på en personlig undersøgelse af fremtidsfuldmagtsgiver den 11. august 2021. Heraf fremgik, at fremtidsfuldmagtsgiver blev diagnosticeret med Alzheimers i oktober 2019, og at vedkommende over det seneste år havde oplevet tiltagende dårlig hukommelse samt paranoide forestillinger og synshallucinationer. Det fremgik desuden, at fremtidsfuldmagtsgiver i august 2021 havde scoret 13 ud af 30 rigtige i en demens test svarende til ca. halvdelen af resultat et år før.</p>\r\n   <p class=\"TekstGenerel\">Fremtidsfuldmagtshaver klagede til Familieretshuset over afgørelsen og fremsendte i den forbindelse en supplerende lægeerklæring fra samme læge af 18. oktober 2021. Af denne fremgik, at hallucinationerne havde været af svingende kartakter. Dog havde fremtidsfuldmagtsgiver også havde haft klare øjeblikke. I klagen blev det bl.a. anført, at det længe havde været fremtidsfuldmagtsgivers mening at oprette en fremtidsfuldmagt.</p>\r\n   <p class=\"TekstGenerel\">Civilstyrelsen stadfæstede afgørelsen med samme begrundelse som Familieretshuset.</p>\r\n</div>\r\n<p>Familieretshusets afgørelse af 22. september 2021:</p>\r\n<p>”Familieretshuset afslår at sætte fremtidsfuldmagten af 31. august 2021 i kraft.</p>\r\n<p>\r\n   <span class=\"Bold\">Begrundelse</span>\r\n</p>\r\n<p>Vi finder, at det er betænkeligt at sætte fremtidsfuldmagten i kraft.</p>\r\n<p>Det gør vi, fordi vi vurderer, at du ikke fornuftsmæssigt var i stand til at oprette fremtidsfuldmagten den 31. august 2021.</p>\r\n<p>Vi har ved afgørelsen lagt vægt på de oplysninger, som fremgår af din læges erklæring af 13. september 2021, som blandt andet er udarbejdet på baggrund af personlig undersøgelse foretaget den 11. august 2021 – dvs. før oprettelse af fremtidsfuldmagten.</p>\r\n<p>Af erklæringen fremgår, at du i oktober 2019 blev diagnosticeret med Alzheimers Demens og sat i behandling herfor. Lægen beskriver, at der over det seneste år har været gradvist tiltagende dårlig hukommelse med tilkomst af flere paranoide forestillinger og synshallucinationer. I august 2021 viste MMSE (demenstest) en score på 13 af 30. Lægen oplyser, at din søn gennem længere tid har varetaget din økonomi, da du ikke har evnet dette selv.</p>\r\n<p>Lægen har videre beskrevet, at du aktuelt er begyndt at gå fra hjemmet, fordi du bliver bange, da du oplever, at der er nogle mænd i din bolig. Du er således inden for den seneste uge (regnet fra erklæringens udstedelse) blevet fundet liggende ude på vejen foran din bolig og fundet af tilfældigt forbipasserende og efterfølgende</p>\r\n<p>vurderet på sygehus. Lægen vurderer, at det er for farligt for dig at opholde dig i eget hjem, hvorfor opskrivning til plejehjem er ved at blive effektueret. Lægen har vurderet, at du er svækket i en sådan grad, at det ikke er muligt for dig at varetage dine personlige og/eller økonomiske forhold.</p>\r\n<p>Vi finder på denne baggrund, at du allerede den 31. august 2021 har været så svært mentalt svækket, at du fornuftsmæssigt måtte anses for ude af stand til at oprette en fremtidsfuldmagt.</p>\r\n<p>Vi finder, at det ikke kan tillægges nogen vægt, at din læge har vurderet, at du forstår betydningen af fremtidsfuldmagtens ikraftsættelse. Vi har ved afgørelsen været opmærksomme på, at notaren den 31. august 2021 fandt dig habil til at oprette fremtidsfuldmagten.</p>\r\n<p>Vi finder dog ud fra ovennævnte lægelige oplysninger, som notaren ikke har været bekendt med, at du ikke længere havde den fornødne forståelse for oprettelse af fremtidsfuldmagten.</p>\r\n<p>…”</p>\r\n<p>Fremtidsfuldmagtshaver påklagede afgørelsen.</p>\r\n<p>Civilstyrelsens afgørelse af 10. december 2021, sags.nr. 21-4410-00043:</p>\r\n<p>\"Civilstyrelsen har behandlet din klage over Familieretshusets afgørelse af 22. september 2021 med sagsnummer 2021-79251. Ved afgørelsen afslog Familieretshuset at sætte fremtidsfuldmagten af 31. august 2021 i kraft.</p>\r\n<p>Civilstyrelsen ændrer ikke Familieretshusets afgørelse.</p>\r\n<p>Du har til støtte for din klage blandt andet oplyst, at siden A fik konstateret Alzheimers har det været hensigten, at der skulle oprettes en fremtidsfuldmagt, og at notaren ikke havde indvendinger mod oprettelsen af fremtidsfuldmagten den 31. august 2021. Du har desuden vedlagt supplerende lægeerklæring af 18. oktober 2021, hvor læge, L, anfører, at A omkring oprettelsestidspunktet har haft perioder, hvor hun kunne tage stilling til spørgsmålet om oprettelse af fremtidsfuldmagt.</p>\r\n<p>Efter en gennemgang af sagen, finder Civilstyrelsen i lighed med Familieretshuset, at det er betænkeligt at sætte fremtidsfuldmagten i kraft. Begrundelsen herfor er den samme, som fremgår af Familieretshusets afgørelse.</p>\r\n<p>Det er Civilstyrelsens vurdering, at de yderligere oplysninger, som du har henvist til i din klage og supplerende lægeerklæring af 18. oktober 2021, ikke kan føre til et andet resultat. Uagtet, at A kan have haft klare øjeblikke omkring oprettelsestidspunktet, er der ingen nye konkrete oplysninger om hendes tilstand den 31. august 2021. De øvrige lægelige oplysninger i sagen, jf. Familieretshusets nærmere begrundelse, gør det betænkeligt at sætte fremtidsfuldmagten i kraft.</p>\r\n<p>Familieretshuset har modtaget kopi af dette brev.\"</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/03/2022"
        },
        {
            "displayName": "Accession",
            "displayValue": "X20220932501"
        },
        {
            "displayName": "Entydig dokumentidentifikation",
            "displayValue": "AA013034"
        },
        {
            "displayName": "Dato for indlæggelse",
            "displayValue": "08/04/2022"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "9325"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "25/03/2022"
        },
        {
            "displayName": "Ressortministeriets journalnummer",
            "displayValue": "Justitsmin., j.nr. 21-4410-00043"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}