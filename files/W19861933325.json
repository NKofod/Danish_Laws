{
    "id": 34604,
    "title": "Dagpenge - uarbejdsdygtighed - deltagelse i merkonomstudium (* 1) (* 2) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19333 af 11/09/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En sikret fandtes ikke berettiget til udbetaling af dagpenge under  \r\n\r\n deltagelse i undervisning på merkonomstudiet, idet han ikke kunne anses for  \r\n\r\n at være uarbejdsdygtig i dagpengelovens forstand, jfr. </I> </P>  \r\n\r\n<P> <I>lovens §§ 1, 17 og 25. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Dagpenge - uarbejdsdygtighed - deltagelse i  \r\n\r\n merkonomstudium (* 1) (* 2) </H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN: </P>  \r\n\r\n<P>En sikret havde den 28. juni 1985 pådraget sig en nerve- og knoglelæsion i  \r\n\r\n højre hånds 1., 2. og 3. finger. Efter tilskadekomsten udvikledes  \r\n\r\n refleksdystrofi. </P>  \r\n\r\n<P>Sikrede modtog dagpenge fra det sociale udvalg fra 1. august 1985, efter  \r\n\r\n at han var fratrådt sin stilling med udgangen af juli 1985. </P>  \r\n\r\n<P>I slutningen af august 1985 rettede sikrede henvendelse til  \r\n\r\n socialforvaltningen, idet han oplyste, at han skulle påbegynde et  \r\n\r\n merkonomstudium. Sikrede ønskede oplyst, om han fortsat kunne få udbetalt  \r\n\r\n dagpenge under studiet. </P>  \r\n\r\n<P>Det sociale udvalg traf afgørelse om, at der ikke kunne udbetales dagpenge  \r\n\r\n under deltagelse i ovennævnte studium. Afgørelsen begrundes med, at  \r\n\r\n merkonomstudiet måtte betragtes som en kompetencegivende uddannelse. </P>  \r\n\r\n<P>Over for amtsankenævnet anførte sikredes faglige organisation, at det  \r\n\r\n fandtes urimeligt, at en person, som på grund af en skade var uarbejdsdygtig  \r\n\r\n gennem længere tid og derfor henvist til sygedagpenge, ikke kunne deltage i  \r\n\r\n kompetencegivende aftenundervisning. Organisationen henviste til, at en  \r\n\r\n person, som modtager arbejdsløshedsdagpenge, er berettiget til udbetaling af  \r\n\r\n dagpenge under kursusdeltagelse. Organisationen fandt, at en person, som  \r\n\r\n modtog sygedagpenge, ikke burde stilles ringere end en person, som var  \r\n\r\n henvist til arbejdsløshedsdagpenge. </P>  \r\n\r\n<P>Amtsankenævnet modtog endvidere en erklæring fra sikredes læge, hvoraf  \r\n\r\n fremgik, at sikrede havde været uarbejdsdygtig siden tilskadekomsten, og at  \r\n\r\n uarbejdsdygtigheden ville vare i længere tid endnu. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet fandt, at sikrede opfyldte betingelserne for at modtage  \r\n\r\n dagpenge i henhold til dagpengelovens § 17, jfr. § 1. Nævnet lagde vægt på de  \r\n\r\n lægelige oplysninger, der godtgjorde, at sikrede stadig var fuldt  \r\n\r\n uarbejdsdygtig på grund af sygdom. Nævnet lagde endvidere vægt på, at  \r\n\r\n dagpengesagen var fulgt op efter reglerne i dagpengelovens § 47, og at det  \r\n\r\n sociale udvalg ikke havde fundet grundlag for at tilbyde sikrede støtte i  \r\n\r\n henhold til bistandslovens bestemmelser om revalidering. Endelig lagde nævnet  \r\n\r\n vægt på det konkrete kursus' tidsmæssige omfang og øvrige tilrettelæggelse,  \r\n\r\n og nævnet fandt ikke, at deltagelse i et sådant kursus kunne tilsidesætte den  \r\n\r\n lægelige konstatering af uarbejdsdygtighed. Deltagelse i kursus m.v. måtte  \r\n\r\n afhænge af, om det kunne ske uden gene for behandlingen, herunder uden risiko  \r\n\r\n for, at behandlingen blev forlænget, eller  \r\n\r\n raskmelding/revalideringsforanstaltninger blev udskudt. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Det sociale udvalg anførte, at det fortsat var udvalgets opfattelse, at et  \r\n\r\n merkonomkursus var en kompetencegivende uddannelse, og at dagpengeloven ikke  \r\n\r\n åbner mulighed for udbetaling af sygedagpenge under uddannelse af denne  \r\n\r\n karakter. </P>  \r\n\r\n<P>LOVGRUNDLAG: </P>  \r\n\r\n<P>Lov om dagpenge ved sygdom eller fødsel, § 1, § 17 og § 25. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen finder ikke, at sikrede er berettiget til udbetaling af  \r\n\r\n sygedagpenge, når han deltager i undervisning på merkonomstudiet, idet han  \r\n\r\n derefter ikke kan anses for at være uarbejdsdygtig i dagpengelovens forstand,  \r\n\r\n jfr. lovens § 17 og § 25. </P>  \r\n\r\n<P>Ankestyrelsen ændrer således amtsankenævnets afgørelse. </P>  \r\n\r\n</DIV>",
    "isHistorical": true,
    "editorialNotes": [
        "(* 2) Overført til historisk base ved saneringsrunden 1991.",
        "(* 1) Offentliggjort af Sikringsstyrelsen i SM D-010-86 23/10/1986."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19861933325"
        },
        {
            "displayName": "Entydig dokumentidentifikation",
            "displayValue": "CA002532"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19333"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "11/09/1986"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20401-86"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}