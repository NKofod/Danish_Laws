{
    "id": 110619,
    "title": "1990 LSF 128   FORSLAG TIL LOV OM KOMMUNAL OG AMTSKOMMUNAL STØTTE TIL FORSKERPARKER ",
    "documentTypeId": "400",
    "isSagsforlobPeriodValid": false,
    "shortName": "1990/2 LSF 128",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 128 </P>  \r\n\r\n<P></P>  \r\n\r\n<P>Forslag til Lov om kommunal og amtskommunal støtte til forskerparker </P>  \r\n\r\n<P></P>  \r\n\r\n<P>Fremsat af industriministeren (Anne Birgitte Lundholt) </P>  \r\n\r\n<P></P>  \r\n\r\n<P>den 6. februar 1991 </P>  \r\n\r\n<P></P>  \r\n\r\n<P>Vedtaget ved tredjebehandling den 23. april 1991 </P>  \r\n\r\n<P></P>  \r\n\r\n<P><a href=\"document.aspx?accn=A19910026430\"> Lov nr. 264 af 01/05/1991</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1.</B> Kommuner og amtskommuner kan tilsammen yde lån på op til 10  \r\n\r\n</P>  \r\n\r\n<P>mio. kr. til forskerparker, der etableres i tilknytning til et </P>  \r\n\r\n<P>universitet eller et universitetscenter, som er beliggende i </P>  \r\n\r\n<P>kommunen og amtskommunen. </P>  \r\n\r\n<P> <B>§ 2.</B> De lån, som kommunerne og amtskommunerne kan yde efter § 1,  \r\n\r\n er rente- og afdragsfri. </P>  \r\n\r\n<P> <I>Stk. 2.</I> Kommunerne og amtskommunerne kan dog efter 5 år fra  \r\n\r\n lånenes ydelse træffe bestemmelse om, at lånene skal forrentes og afdrages på  \r\n\r\n nærmere angivne vilkår, der fastsættes i låneaftalen. </P>  \r\n\r\n<P> <I>Stk. 3.</I> Hvis en forskerpark inden for en periode af 5 år fra  \r\n\r\n lånenes ydelse opløses eller ændrer formål, indfries lånene. </P>  \r\n\r\n<P> <B>§ 3.</B> Ydelse af kommunal og amtskommunal støtte efter § 1 er  \r\n\r\n betinget af forudgående godkendelse af Erhvervsudviklingsrådet. </P>  \r\n\r\n<P> <B>§ 4.</B> Loven tages op til revision i folketingsåret 1994-95. </P>  \r\n\r\n<P> <B>§ 5.</B> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <B>§ 6.</B> Loven gælder ikke for Færøerne og Grønland. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1.</B> Københavns kommune, Frederiksberg kommune og Københavns </P>  \r\n\r\n<P>amtskommune kan yde lån til Fonden Københavns Forskerby Symbion på </P>  \r\n\r\n<P>indtil ialt 10 mio. kr. </P>  \r\n\r\n<P> <B>§ 2.</B> De lån, som kommunerne kan yde efter § 1, er rente- og  \r\n\r\n afdragsfri. </P>  \r\n\r\n<P> <I>Stk. 2.</I> Kommunerne kan dog efter 5 år fra lånenes ydelse træffe  \r\n\r\n bestemmelse om, at lånene skal forrentes og afdrages på nærmere angivne  \r\n\r\n vilkår, der fastsættes i låneaftalen. </P>  \r\n\r\n<P> <I>Stk. 3.</I> Hvis Fonden Københavns Forskerby Symbion inden for en  \r\n\r\n periode af 5 år fra lånenes ydelse opløses eller ændrer formål, indfries  \r\n\r\n lånene. </P>  \r\n\r\n<P> <I>Stk. 4.</I> Københavns kommune, Frederiksberg kommune og Københavns  \r\n\r\n amtskommune kan efter 5 år fra lånenes ydelse ændre lånene til tilskud. </P>  \r\n\r\n<P> <B>§ 3.</B> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <I> </I></P>  \r\n\r\n<P>Bemærkninger til lovforslaget </P>  \r\n\r\n<P> I Danmark har det traditionelt været en statsopgave at yde støtte til  \r\n\r\n forsknings- og udviklingsarbejde, mens kommuner og amtskommuner kun må yde  \r\n\r\n støtte i det omfang, den frembragte viden er af væsentlig betydning for den  \r\n\r\n kommunale opgavevaretagelse. Adgang for kommunerne til at yde støtte til  \r\n\r\n forsknings- og udviklingsarbejde er i øvrigt begrænset af de almindelige  \r\n\r\n kommunalretlige retsgrundsætninger om forbud mod støtte til virksomheder med  \r\n\r\n privatøkonomiske formål. </P>  \r\n\r\n<P>I betænkning 1153/1988 om kommunerne og erhvervspolitikken er der nærmere  \r\n\r\n redegjort for, at en kommune ikke uden særlig hjemmel kan iværksætte eller  \r\n\r\n yde tilskud til generelle udredningsarbejder, der er uden lokal tilknytning  \r\n\r\n og derved ikke kan henføres til det lokale opgaveniveau. </P>  \r\n\r\n<P>Der er i hovedstadsområdet en stærk koncentration af forsknings- og  \r\n\r\n uddannelsesinstitutioner. På baggrund af oplysninger om  \r\n\r\n forskningsinstitutionernes placering, herunder deres personale og  \r\n\r\n driftsudgifter, kan det skønnes, at ca. 60 pct. af den offentlige forskning  \r\n\r\n er placeret i hovedstadsområdet. </P>  \r\n\r\n<P>Også erhvervsvirksomhedernes forsknings- og udviklingsaktiviteter er  \r\n\r\n overvejende koncentreret i hovedstadsområdet. Målt i årsværk er 64 pct.  \r\n\r\n således lokaliseret i hovedstadsområdet. </P>  \r\n\r\n<P>I denne sammenhæng er det væsentligt, at den offentlige sektors  \r\n\r\n forskningsresultater kan finde anvendelse i erhvervsvirksomheder. Et af de  \r\n\r\n virkemidler, som anvendes i sammenlignelige lande, er etablering af  \r\n\r\n forskerbyer omkring højere læreanstalter. Som et nærliggende eksempel kan man  \r\n\r\n pege på, at der i Lund er en stor forskerby opbygget omkring Universitetet.  \r\n\r\n</P>  \r\n\r\n<P>I rapporten fra &#187;Initiativgruppen om Hovedstadsregionen&#171; 1989  \r\n\r\n foreslås på denne baggrund, at der i hovedstadsområdet søges gennemført en  \r\n\r\n politik for forsknings- og uddannelsesaktiviteter, der blandt andet vil kunne  \r\n\r\n øge det faglige samspil mellem institutioner og erhvervsvirksomheder. </P>  \r\n\r\n<P>På denne baggrund finder regeringen, at der bør gives mulighed for, at  \r\n\r\n Københavns kommune, Frederiksberg kommune og Københavns amtskommune tilsammen  \r\n\r\n kan yde et lån til Fonden Københavns Forskerby Symbion inden for en ramme af  \r\n\r\n 10 mio. kr. een gang for alle. De 3 kommuner har oplyst, at de agter at  \r\n\r\n fordele lånebeløbet således: </P>  \r\n\r\n<P>Københavns kommune 4.050.000 kr. </P>  \r\n\r\n<P>Frederiksberg kommune 740.000 kr. </P>  \r\n\r\n<P>Københavns amtskommune 5.210.000 kr. </P>  \r\n\r\n<P>Symbion blev etableret i 1986 med henblik på at styrke samarbejdet mellem  \r\n\r\n erhvervslivet og hovedstadsområdets mange forskningsinstitutioner og højere  \r\n\r\n læreanstalter. Initiativet til Symbion blev taget af en gruppe forskere i  \r\n\r\n fællesskab med nogle erhvervsfolk. De dannede en forening med videnformidling  \r\n\r\n som hovedsigte. Foreningen blev etableret som en fond med 300.000 kr. i  \r\n\r\n grundkapital. Ialt var egenkapitalen på 750.000 kr., hvoraf 500.000 kr. kom  \r\n\r\n fra Teknologirådet. Resten kom fra private fonde. Bestyrelsen blev sammensat  \r\n\r\n på en sådan måde, at halvdelen kom fra erhvervslivet og halvdelen fra højere  \r\n\r\n læreanstalter. </P>  \r\n\r\n<P>Symbion er juridisk etableret på et fundament bestående af en fond, Fonden  \r\n\r\n Københavns Forskerby Symbion, samt et aktieselskab, Symbion A/S. </P>  \r\n\r\n<P>Af vedtægterne for Fonden Københavns Forskerby Symbion fremgår, at fondens  \r\n\r\n formål er: </P>  \r\n\r\n<P>- at etablere og drive en forskerby i København med henblik på at fremme  \r\n\r\n et forskningssamarbejde af høj kvalitet mellem erhvervslivet og de højere  \r\n\r\n læreanstalter i Københavnsområdet; </P>  \r\n\r\n<P>- at tiltrække danske og internationale, private og offentlige  \r\n\r\n forskningsprojekter til forskerbyen; </P>  \r\n\r\n<P>- at støtte nye forskningsbaserede virksomheders etablering i forskerbyen.  \r\n\r\n</P>  \r\n\r\n<P>Fonden, hvori selve forskerbyen er placeret, har det faglige og  \r\n\r\n overordnede forskningsmæssige ansvar for Symbion, mens aktieselskabet  \r\n\r\n forestår driften af Symbion, fremskaffer, etablerer, ombygger og udlejer  \r\n\r\n velegnede lokaler til Symbion og dens lejere. </P>  \r\n\r\n<P>Det fremgår af vedtægterne for selskabet Symbion A/S, at selskabets formål  \r\n\r\n er: </P>  \r\n\r\n<P>&#187;at leje og erhverve fast ejendom til videreudlejning til Fonden  \r\n\r\n Københavns Forskerby Symbion, samt at deltage i driften af forskerbyen,  \r\n\r\n herunder ved at yde rådgivning og administrativ støtte til forskerbyens  \r\n\r\n drift, og om fornødent gennem udlån eller på anden måde sikre forskerbyens  \r\n\r\n virke.&#171; </P>  \r\n\r\n<P>Symbion A/S har en aktiekapital på 3,5 mio. kr. Fonden har en mindre post  \r\n\r\n på 100.000 kr. i aktieselskabet, hvor de største aktieejere er  \r\n\r\n Kreditforeningen Danmark med en post på 1 mio. kr., samt Den Danske Bank,  \r\n\r\n Bikuben, Novo, KTAS m.v. </P>  \r\n\r\n<P>De to enheder har i 1987 indgået en driftsoverenskomst med henblik på at  \r\n\r\n etablere og drive Københavns forskerby Symbion. </P>  \r\n\r\n<P>Symbion har et lejemål på 3000 m2, som i de sidste 2 år har været udlejet  \r\n\r\n dels til etablerede virksomheder, der har placeret forskningsprojekter i  \r\n\r\n Symbion, dels til igangsættere, der foretager videreudvikling af  \r\n\r\n forskningsprojekter i Symbion. </P>  \r\n\r\n<P>I alt en snes lejere har lejet en større eller mindre del af Symbions  \r\n\r\n bygning, og udnytter Symbions tilbud - såsom sekretariat, marketenderi,  \r\n\r\n mødefaciliteter, foredragssal etc. </P>  \r\n\r\n<P>Fonden for Københavns Forskerby Symbion har anmodet Københavns Kommune,  \r\n\r\n Frederiksberg Kommune, Københavns Amtskommune samt Undervisnings- og  \r\n\r\n Forskningsministeriet om tilskud i forbindelse med anskaffelse af en passende  \r\n\r\n ejendom til forskerparkens nuværende og planlagte aktiviteter. </P>  \r\n\r\n<P>Undervisnings- og Forskningsministeriet har et aktstykke under  \r\n\r\n udarbejdelse, som giver hjemmel til at yde Fonden Københavns Forskerby  \r\n\r\n Symbion et lån på 10 mio. kr. </P>  \r\n\r\n<P>Spørgsmålet om kommunal støtte til Fonden Københavns Forskerby Symbion,  \r\n\r\n har været drøftet i Hovedstadens Udviklingsråd efter anmodning fra  \r\n\r\n repræsentanterne for Københavns Kommune, Frederiksberg Kommune samt  \r\n\r\n Københavns Amtskommune. Hovedstadens Udviklingsråd besluttede at indstille  \r\n\r\n til regeringen, at der gives hjemmel til, at Københavns Kommune,  \r\n\r\n Frederiksberg Kommune samt Københavns Amtskommune kan yde støtte til Fonden  \r\n\r\n Københavns Forskerby Symbion. </P>  \r\n\r\n<P>Lovforslaget har ingen administrative eller finansielle konsekvenser. </P>  \r\n\r\n<P>Efter 2. behandling den 18. april 1991 </P>  \r\n\r\n<P> <B>§ 1.</B> Kommuner og amtskommuner kan yde lån på op til 10 mio. kr.  \r\n\r\n til </P>  \r\n\r\n<P>forskerparker, der etableres i tilknytning til et universitet eller </P>  \r\n\r\n<P>et universitetscenter, som er beliggende i kommunen og amtskommunen. </P>  \r\n\r\n<P> <B>§ 2.</B> De lån, som kommunerne og amtskommunerne kan yde efter § 1,  \r\n\r\n er rente- og afdragsfri. </P>  \r\n\r\n<P> <I>Stk. 2.</I> Kommunerne og amtskommunerne kan dog efter 5 år fra  \r\n\r\n lånenes ydelse træffe bestemmelse om, at lånene skal forrentes og afdrages på  \r\n\r\n nærmere angivne vilkår, der fastsættes i låneaftalen. </P>  \r\n\r\n<P> <I>Stk. 3.</I> Hvis en forskerpark inden for en periode af 5 år fra  \r\n\r\n lånenes ydelse opløses eller ændrer formål, indfries lånene. </P>  \r\n\r\n<P> <B>§ 3.</B> Ydelse af kommunal og amtskommunal støtte efter § 1 er  \r\n\r\n betinget af forudgående godkendelse af Erhvervsudviklingsrådet. </P>  \r\n\r\n<P> <B>§ 4.</B> Loven tages op til revision i folketingsåret 1994-95. </P>  \r\n\r\n<P> <B>§ 5.</B> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <B>§ 6.</B> Loven gælder ikke for Færøerne og Grønland. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "14/05/1991"
        },
        {
            "displayName": "Accession",
            "displayValue": "199022K00128"
        },
        {
            "displayName": "Entydig dokumentidentifikation",
            "displayValue": "CL003184"
        },
        {
            "displayName": "Dato for førstegangsindlæggelse",
            "displayValue": "14/05/1991"
        },
        {
            "displayName": "Dato for indlæggelse",
            "displayValue": "14/05/1991"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "128"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}