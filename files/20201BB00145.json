{
    "id": 219784,
    "title": "Forslag til folketingsbeslutning om forlængelse af den mindste forældelsesfrist for strafansvar efter ministeransvarlighedsloven",
    "documentTypeId": "480",
    "isSagsforlobPeriodValid": true,
    "shortName": "2020/1 BSF 145",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 4. februar 2021 af Kristian Hegaard (RV), Sofie Carsten Nielsen (RV) og Andreas Steenberg (RV)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om forlængelse af den mindste forældelsesfrist for strafansvar efter ministeransvarlighedsloven</p>\r\n<p class=\"NormalInd\">Folketinget pålægger regeringen inden udgangen af 2021 at fremsætte lovforslag med den virkning, at den mindste forældelsesfrist for strafansvar efter ministeransvarlighedsloven forlænges til 8 år, dog til 10 år for forhold, der omfattes af en undersøgelse ved en undersøgelseskommission eller granskningskommission.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Det følger af ministeransvarlighedsloven, at ministres strafansvar forældes efter straffelovens §§ 93-95, dvs. de almindelige strafferetlige regler om forældelse, dog således at forældelsesfristen i intet tilfælde er mindre end 5 år.</p>\r\n<p class=\"NormalInd\">\r\n</p>\r\n<p class=\"NormalInd\">Den særlige regel om, at forældelsesfristen ikke kan være mindre end 5 år, går tilbage til den oprindelige vedtagelse af ministeransvarlighedsloven i 1964. Bestemmelsen har grundlæggende til formål at sikre, at forældelse ikke kan indtræde, før der har været afholdt nyvalg til Folketinget. Således sikrer bestemmelsen dels tilstrækkelig tid til Folketingets overvejelser om, hvorvidt retligt ministeransvar skal søges gjort gældende, dels, at et politisk flertal ikke kan blokere for en beslutning om rigsretstiltale, indtil strafansvaret er forældet, uden at folketingsvælgerne i mellemtiden får mulighed for at ændre det politiske flertal ved et valg.</p>\r\n<p class=\"NormalInd\">\r\n</p>\r\n<p class=\"NormalInd\">Bestemmelsen tager imidlertid ikke højde for, at der ofte vil gå en vis tid med den opklaring og udredning af muligt ansvarspådragende forhold fra en ministers side, som skal danne grundlag for Folketingets overvejelser om, hvorvidt der skal søges gjort retligt ministeransvar gældende, dvs. rejses tiltale ved Rigsretten. Denne problemstilling er navnlig gjort aktuel af indførelsen af ordningen med undersøgelseskommissioner i 1999. Erfaringsmæssigt er undersøgelseskommissioner meget grundige, men også forholdsvis tidskrævende, og mens en kommissionsundersøgelse foregår, løber forældelsesfristen. Hertil kommer, at det kan forekomme, at en undersøgelseskommission først nedsættes efter et folketingsvalg. Endelig foreskriver Folketingets forretningsordens kapitel XVIII, som er indført omtrent samtidig med ordningen med undersøgelseskommissioner, en bestemt proces som opfølgning på beretninger fra undersøgelseskommissioner, som vedrører ministres forhold, og også under denne proces løber forældelsesfristen.</p>\r\n<p class=\"NormalInd\">\r\n</p>\r\n<p class=\"NormalInd\">Instrukskommissionens beretning og opfølgningen herpå eksemplificerer problemstillingen: De muligt ansvarspådragende forhold fandt sted i begyndelsen af 2016, men først efter folketingsvalget den 5. juni 2019 var der politisk flertal for at nedsætte en undersøgelseskommission til undersøgelse af sagen. Denne blev nedsat i januar 2020 og arbejdede forholdsvis hurtigt, således at den allerede i december 2020 kunne afgive en delberetning, som omfattede forholdene vedrørende ministre. Forløbet efterlod ikke desto mindre kun kort tid, fra delberetningen forelå, og indtil strafansvaret ville udløbe, til de nærmere overvejelser i Folketinget og til den foreskrevne behandling af sagen i Udvalget for Forretningsordenen og dettes permanente underudvalg.</p>\r\n<p class=\"NormalInd\">\r\n</p>\r\n<p class=\"NormalInd\">For at undgå et lignende komprimeret forløb i fremtiden foreslås, at den mindste forældelsesfrist efter ministeransvarlighedsloven generelt forlænges fra 5 til 8 år. Endvidere foreslås, at den mindste forældelsesfrist forlænges til 10 år for forhold, der omfattes af en undersøgelse ved en undersøgelseskommission eller ved en granskningskommission efter de kommende regler herom, jf. Udvalget for Forretningsordenens beretning nr. 3 af 21. december 2020. Forslagsstillerne forestiller sig, at det afgørende for, hvorvidt den længere mindste forældelsesfrist på 10 år skal gælde, bør være, om der inden for fristen på 8 år er nedsat en undersøgelseskommission af justitsministeren eller truffet beslutning om nedsættelse af en undersøgelseskommission eller granskningskommission i Folketinget. Forslagsstillerne er dog åbne for drøftelse af andre modeller på dette punkt.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Kristian Hegaard </span>(RV):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om forlængelse af den mindste forældelsesfrist for strafansvar efter ministeransvarlighedsloven.</p>\r\n<p class=\"ForslagsNummer\">(Beslutningsforslag nr. B 145)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2020/1 BF 145",
            "stateLabel": "Bortfaldet",
            "references": [
                {
                    "shortName": "2020/1 BSF 145",
                    "title": "Forslag til folketingsbeslutning om forlængelse af den mindste forældelsesfrist for strafansvar efter ministeransvarlighedsloven",
                    "presentationName": "Beslutningsforslag som fremsat",
                    "documentTypeId": 480,
                    "documentId": 219784,
                    "eliUri": "/eli/ft/20201BB00145",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20201/beslutningsforslag/b145/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "05/02/2021"
        },
        {
            "displayName": "Accession",
            "displayValue": "20201BB00145"
        },
        {
            "displayName": "Entydig dokumentidentifikation",
            "displayValue": "AX025745"
        },
        {
            "displayName": "Dato for førstegangsindlæggelse",
            "displayValue": "05/02/2021"
        },
        {
            "displayName": "Dato for indlæggelse",
            "displayValue": "05/02/2021"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "145"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}