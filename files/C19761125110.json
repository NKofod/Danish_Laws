{
    "id": 58750,
    "title": "Cirkulærskrivelse om vejledning til mødre til børn uden for ægteskab. ",
    "documentTypeId": "210",
    "isSagsforlobPeriodValid": false,
    "shortName": "CIS nr 11251 af 20/05/1976",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulærskrivelse om vejledning til mødre til  \r\n\r\n børn uden for ægteskab. </H1>  \r\n\r\n<P></P>  \r\n\r\n<BR>  \r\n\r\n<P>I det man vedlagt fremsender et antal eksemplarer af en af  \r\n\r\n justitsministeriet udarbejdet vejledning til mødre til børn uden for ægteskab  \r\n\r\n (ju 00,7-17), skal man anmode om, at vejledningen må blive udleveret til  \r\n\r\n mødre til børn uden for ægteskab. </P>  \r\n\r\n<P>Til orientering skal man oplyse, at sundhedsstyrelsen vil drage omsorg  \r\n\r\n for, at vejledningen også udleveres af læger, jordemødre og sygehuse. </P>  \r\n\r\n<P>Yderligere eksemplarer af blanketten kan rekvireres hos Johan Ullstad §  \r\n\r\n Sønner A/S, Kompagnistræde 10, 1208 København K., ved henvisning til det  \r\n\r\n anførte Ju-nummer. </P>  \r\n\r\n<P>P.M.V. </P>  \r\n\r\n<P>Niels Madsen </P>  \r\n\r\n<P>/K. Hjorth </P>  \r\n\r\n<P>Til de sociale udvalg, amtskommunernes socialcentre, Københavns magistrat,  \r\n\r\n politimestrene i Syddanmark og overpræsidenten i København. </P>  \r\n\r\n<P>Bilag. </P>  \r\n\r\n<P>Vejledning til mødre til børn uden for ægteskab </P>  \r\n\r\n<P>Moderen har normalt pligt til at opgive, hvem der er eller kan være  \r\n\r\n barnets fader. </P>  \r\n\r\n<P>Efter børneloven (lov nr. 200 af 18. maj 1960 om børns retsstilling med  \r\n\r\n senere ændringer) skal faderskabet til børn uden for ægteskab søges  \r\n\r\n fastslået. Faderskabssagen har til formål at få klarlagt, hvem der er barnets  \r\n\r\n fader. Når dette er sket, har barnet ret til bidrag fra sin fader, til at  \r\n\r\n arve ham og til - hvis De ønsker det - at få hans efternavn. </P>  \r\n\r\n<P>For at sikre, at barnet kan få disse rettigheder i forhold til faderen, er  \r\n\r\n det nødvendigt, at De opgiver, hvem der er eller kan været barnets fader.  \r\n\r\n Børneloven pålægger Dem derfor pligt til at give denne oplysning inden 1  \r\n\r\n måned efter barnets fødsel. Dette gælder også, selv om De bor sammen med  \r\n\r\n barnets fader. Undladelse heraf straffes efter loven med bøde. </P>  \r\n\r\n<P>De kan selv vælge, om De vil give oplysningen over for de sociale udvalg i  \r\n\r\n kommunen, over for amtskommunens socialcenter eller for for statsamtet. Bor  \r\n\r\n De i København, kan De vælge mellem at give oplysningen til magistraten eller  \r\n\r\n til overpræsidiet. På Frederiksberg kan De vælge mellem det sociale udvalg og  \r\n\r\n statsamtet. </P>  \r\n\r\n<P>I særlige tilfælde kan der dog gives fritagelse for at opgive faderens  \r\n\r\n navn. Ansøgning herom skal indsendes til statsamtet, i København  \r\n\r\n overpræsidiet. Et eventuelt afslag kan påklages til familieretsdirektoratet.  \r\n\r\n</P>  \r\n\r\n<P>Vejledning om, til hvilken myndighed en eventuel ansøgning fra Dem skal  \r\n\r\n sendes, og hvad der skal stå i ansøgningen, kan De få hos statsamtet  \r\n\r\n (overpræsidiet) eller hos den myndighed, der behandler Deres faderskabssag.  \r\n\r\n</P>  \r\n\r\n<P>Faderskabssagens behandling. </P>  \r\n\r\n<P>Når amtskommunens socialcenter eller det sociale udvalg (i København  \r\n\r\n magistraten og på Frederiksberg det sociale udvalg) har modtaget lægens eller  \r\n\r\n jordemorderens anmeldelse om Deres barns fødsel, fremskaffer myndigheden de  \r\n\r\n oplysninger om Deres forhold, som er nødvendige af hensyn til faderskabssagen  \r\n\r\n og fastsættelse af børnebidraget. De vil derfor normalt blive indkaldt til et  \r\n\r\n møde hos den pågældende myndighed. </P>  \r\n\r\n<P>Under mødet vil De kunne få råd og vejledning om, hvorledes De kan få  \r\n\r\n økonomisk støtte, f.eks. muligheden for at få udbetalt bidrag til Deres  \r\n\r\n underhold i tiden omkring fødslen og bidrag til udgifterne ved selve fødslen.  \r\n\r\n De vil også kunne få vejledning om udbetaling af børnetilskud og andre  \r\n\r\n familieydelser. </P>  \r\n\r\n<P>De vil også få mulighed for at stille spørgsmål om andre personlige  \r\n\r\n problemer, ligesom De altid kan henvende Dem til den myndighed, der behandler  \r\n\r\n Deres faderskabssag, for at få råd og bistand. </P>  \r\n\r\n<P>Fastslåelse af faderskabet. </P>  \r\n\r\n<P>Når man har fået de nødvendige oplysninger om Deres forhold, sender det  \r\n\r\n sociale udvalg eller amtskommunens socialcenter sagen videre til statsamtet  \r\n\r\n (i København overpræsidiet). </P>  \r\n\r\n<P>Faderskabet kan fastslås på 2 måder - enten ved anerkendelse eller ved  \r\n\r\n dom. </P>  \r\n\r\n<P>Faderskabssagen afsluttes meget ofte ved, at den, som moderen har opgivet  \r\n\r\n som barnets fader, over for statsamtet (overpræsidiet) anerkender, at han er  \r\n\r\n fader til barnet. Forud for en sådan anerkendelse vil faderen omhyggeligt  \r\n\r\n blive vejledt om retsvirkningerne af anerkendelsen. Henvendelse om  \r\n\r\n anerkendelse af faderskabet kan ske allerede inden fødslen. </P>  \r\n\r\n<P>I mange tilfælde kan sagen imidlertid ikke afsluttes ved anerkendelse,  \r\n\r\n f.eks. fordi den, som moderen har opgivet som barnets fader, ikke vil  \r\n\r\n anerkende faderskabet. </P>  \r\n\r\n<P>Statsamtet (overpræsidiet) skal da sende sagen til retten, således at der  \r\n\r\n kan afsiges dom i sagen. Retten vil herefter af egen drift foretage det  \r\n\r\n fornødne med hensyn til sagens behandling. Retten kan bl.a. bestemme, at der  \r\n\r\n skal tages blodprøver af moderen, barnet og de mulige fædre. </P>  \r\n\r\n<P>Af hensyn til sagens parter afholdes retsmøderne for lukkede døre. Moderen  \r\n\r\n kan bede en medarbejder fra det sociale udvalg eller amtskommunens  \r\n\r\n socialcenter (i København magistraten og på Frederiksberg det sociale udvalg)  \r\n\r\n om at møde med hende i retten. </P>  \r\n\r\n<P>Fastsættelse af børnebidrag. </P>  \r\n\r\n<P>Når faderskabet er fastslået, tager statsamtet eller overpræsidiet  \r\n\r\n stilling til fastsættelse af bidrag, hvis moderen har ønsket det. </P>  \r\n\r\n<P>Afgørelsen om bidrag kan påklages til familieretsdirektoratet. </P>  \r\n\r\n<P>Der kan blive tale om fastsættelse af følgende bidrag: </P>  \r\n\r\n<P>bidrag til barnets underhold, </P>  \r\n\r\n<P>bidrag til Deres eget underhold i 2 måneder før og 1 måned efter barnets  \r\n\r\n fødsel, </P>  \r\n\r\n<P>bidrag til udgifterne ved selve fødslen, og </P>  \r\n\r\n<P>bidrag til barnets dåb. </P>  \r\n\r\n<P>Vejledning om bidragets størrelse kan fås hos det sociale udvalg,  \r\n\r\n amtskommunens socialcenter, Københavns magistrat, statsamterne og Købehanvs  \r\n\r\n overpræsidium. </P>  \r\n\r\n<P>Familieretsdirektoratet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19761125110"
        },
        {
            "displayName": "Entydig dokumentidentifikation",
            "displayValue": "CM017699"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/04/2006"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11251"
        },
        {
            "displayName": "År for udstedelse",
            "displayValue": "1976"
        },
        {
            "displayName": "Dato for underskrift",
            "displayValue": "20/05/1976"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Civilretsdirektoratet"
        },
        {
            "displayName": "Ressortministeriets journalnummer",
            "displayValue": "Fam.ktr. j.nr. 1974-4109-4."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}