{
    "id": 232568,
    "title": "Cirkulære om håndtering og anmeldelse af arbejdsulykker til Arbejdstilsynet og Arbejdsmarkedets Erhvervssikring ved tilskadekomst i kriminalforsorgen",
    "documentTypeId": "140",
    "isSagsforlobPeriodValid": true,
    "shortName": "CIR1H nr 9909 af 23/08/2022",
    "documentHtml": "<div class=\"bjelke\">Den fulde tekst</div><p class=\"Titel2\">Cirkulære om håndtering og anmeldelse af arbejdsulykker til Arbejdstilsynet og Arbejdsmarkedets Erhvervssikring ved tilskadekomst i kriminalforsorgen</p>\r\n<p class=\"Paragraf\" id=\"id13dc6af1-2e88-4fd3-9de1-8f139d6996a0\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Dette cirkulære har til formål at fastlægge retningslinjerne for håndtering og anmeldelse af ulykkestilfælde for ansatte i kriminalforsorgen samt for indsatte i kriminalforsorgens institutioner og til dømte og prøveløsladte under udførelse af samfundstjeneste.</p>\r\n<p class=\"Stk2\">\r\n   <span class=\"StkNr\" id=\"idabc21dd8-f92c-46c4-9405-cc0db0f7821e\">Stk. 2.</span> En ulykke er defineret som en varig eller forbigående, fysisk eller psykisk personskade, forårsaget af en hændelse eller en påvirkning, som sker pludseligt eller indenfor 5 dage, og er en følge af arbejdet eller de forhold, det er foregået under.</p>\r\n<p class=\"Paragraf\" id=\"id998af269-e1fe-4cb0-aa82-2f8dda89ed01\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Der er sket rettidig anmeldelse til kriminalforsorgen, som en selvforsikret statslig myndighed, når arbejdsgiver eller repræsentant for denne er blevet orienteret om hændelsen inden for den 1-årige anmeldelsesfrist.</p>\r\n<p class=\"Stk2\">\r\n   <span class=\"StkNr\" id=\"id11c48732-e551-4d69-b1ba-c68b27e2ea5a\">Stk. 2.</span> Den 1-årige anmeldelsesfrist er således overholdt allerede ved orientering om ulykken til arbejdsgiver. Har tilskadekomne ikke orienteret om ulykken i henhold til stk. 1, vil Arbejdsmarkedets Erhvervssikring vurdere sagen efter reglerne om for sen anmeldelse.</p>\r\n<p class=\"Paragraf\" id=\"id11209d03-5c82-4022-b49e-6e127444403f\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Ved ulykkestilfælde for ansatte i kriminalforsorgen, påhviler det nærmeste leder eller repræsentant for denne på ulykkesstedets matrikel, at udfylde og underskrive en anmeldelsesblanket sammen med den tilskadekomne hvis muligt.</p>\r\n<p class=\"Stk2\">\r\n   <span class=\"StkNr\" id=\"id5d7d014b-00c1-41d1-944a-1e50e0623546\">Stk. 2.</span> Ved ulykkestilfælde for indsatte i kriminalforsorgens institutioner, påhviler det nærmeste personale eller leder, som var til stede ved ulykken, at udfylde en anmeldelsesblanket sammen med den tilskadekomne hvis muligt.</p>\r\n<p class=\"Stk2\">\r\n   <span class=\"StkNr\" id=\"id1bde5dfa-9b3d-4111-aa7c-9a423c0a0343\">Stk. 3.</span> Ved ulykkestilfælde, hvor en elev kommer til skade under og som følge af sit skoleophold, påhviler det instruktøren, som var til stede ved ulykken, at udfylde en anmeldelsesblanket sammen med eleven hvis muligt og sende til underskrift ved uddannelsesleder eller repræsentant for denne.</p>\r\n<p class=\"Stk2\">\r\n   <span class=\"StkNr\" id=\"id7a23a261-e022-4e4a-bf62-08e995a0d338\">Stk. 4.</span> Ved ulykkestilfælde, hvor en person i samfundstjeneste kommer til skade, påhviler det den tilsynsførende i afdelingen for Kriminalforsorgen i Frihed at udfylde anmeldelsesblanket og sende den til underskrift ved nærmeste leder.</p>\r\n<p class=\"Stk2\">\r\n   <span class=\"StkNr\" id=\"idad1620bd-2189-473a-95d0-ca4b9f9436e3\">Stk. 5.</span> Alle anmeldelsesblanketter skal inden de 5 næstkommende hverdage sendes til forsikringsenheden i Direktoratet for Kriminalforsorgen.</p>\r\n<p class=\"Paragraf\" id=\"idfa95349e-145a-46d9-abeb-a24afeb7ef33\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Arbejdsgiver har anmeldelsespligt til Arbejdstilsynet ved ulykkestilfælde, hvor tilskadekomne har været uarbejdsdygtig som følge af ulykken i mindst 1 dag efter ulykkestidspunktet.</p>\r\n<p class=\"Stk2\">\r\n   <span class=\"StkNr\" id=\"id66dc7f3f-19ec-43b1-9c76-cbe8e1265b74\">Stk. 2.</span> Ved indsatte gælder stk. 1, når ulykkestilfældet sker som følge af beskæftigelse i én af kriminalforsorgens institutioner.</p>\r\n<p class=\"Stk2\">\r\n   <span class=\"StkNr\" id=\"id8b5eddbf-0dc2-4731-a397-76e54a925318\">Stk. 3.</span> Ulykkestilfældet skal anmeldes til Arbejdstilsynet senest 14 dage efter tilskadekomnes første fraværsdag.</p>\r\n<p class=\"Paragraf\" id=\"id68b1f831-287a-4444-b805-0a84ea72a310\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Forsikringsenheden i Direktoratet for Kriminalforsorgen har anmeldelsespligt til Arbejdsmarkedets Erhvervssikring, hvis</p>\r\n<p class=\"TekstGenerel\">1) ulykken har medført eller må antages at ville medføre den tilskadekomnes død,</p>\r\n<p class=\"TekstGenerel\">2) ulykkens følger kan begrunde krav på godtgørelse eller erstatning, eller</p>\r\n<p class=\"TekstGenerel\">3) ulykken har medført, at den tilskadekomne ikke har genoptaget sit sædvanlige arbejde i fuldt omfang efter 5 uger.</p>\r\n<p class=\"Paragraf\" id=\"id6e575c53-3918-4c81-937b-1488a8264f7e\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Forsikringsenheden i Direktoratet for Kriminalforsorgen har kompetencen til at vurdere, om et ulykkestilfælde, kan medføre krav på ydelser efter lov om arbejdsskadesikring. Til brug for vurderingen kan forsikringsenheden med skriftligt samtykke fra den tilskadekomne, indhente lægelige oplysninger fra egen læge, fysioterapeut, psykolog etc. Forsikringsenheden kan også anmode tilskadekomne om at gå til egen læge med henblik på at få udarbejdet en funktionsattest til brug for vurderingen af det eventuelle varige mén.</p>\r\n<p class=\"Stk2\">\r\n   <span class=\"StkNr\" id=\"id6fbf2ee7-254c-4f8e-9fa7-b7c197edb1c1\">Stk. 2.</span> Vurderer forsikringsenheden, at et ulykkestilfælde ikke vil medføre et varigt mén på mindst 5 procent, har forsikringsenheden kompetencen til at henlægge sagen.</p>\r\n<p class=\"Stk2\">\r\n   <span class=\"StkNr\" id=\"idf314637d-89b6-4d8e-85a1-3524efbc139f\">Stk. 3.</span> Tilskadekomne kan altid anmode om at få sin sag genåbnet ved forsikringsenheden, hvorefter forsikringsenheden vurderer, om skaden kan medføre krav på ydelser efter loven.</p>\r\n<p class=\"Stk2\">\r\n   <span class=\"StkNr\" id=\"idd56256ef-3c57-4389-90c9-ed347461f3ee\">Stk. 4.</span> Tilskadekomne har ved anmodning altid ret til at få sin sag oversendt til Arbejdsmarkedets Erhvervssikring.</p>\r\n<p class=\"Paragraf\" id=\"ide7ebbc1f-53af-4969-a2e5-3dda94eabbc3\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Forsikringsenheden i Direktoratet for Kriminalforsorgen træffer afgørelser om udgifter til hjælpemidler og behandling.</p>\r\n<p class=\"Stk2\">\r\n   <span class=\"StkNr\" id=\"id30b247a2-f797-4ca5-af8e-4897865598b9\">Stk. 2.</span> Ved afgørelse om ingen eller delvis dækning af udgifter som nævnt i stk. 1, kan tilskadekomne anmode forsikringsenheden om at få oversendt sagen til behandling ved Arbejdsmarkedets Erhvervssikring.</p>\r\n<p class=\"Paragraf\" id=\"idf5b5693c-ec16-4bab-a433-00b3fb28bf96\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Forsikringsenheden i Direktoratet for Kriminalforsorgen har tavshedspligt i ulykkessager.</p>\r\n<p class=\"Stk2\">\r\n   <span class=\"StkNr\" id=\"id832897bc-4d53-4d6c-adc8-ba2d27666220\">Stk. 2.</span> Følsomme personoplysninger, som ikke vedrører oplysningerne i anmeldelsen eller arbejdets forhold, men som vedrører oplysninger om tilskadekomnes psykiske eller fysiske tilstand, lægelige oplysninger samt afgørelser i forbindelse med arbejdsulykken, må forsikringsenheden ikke oplyse arbejdsgiver i kriminalforsorgen om.</p>\r\n<p class=\"Stk2\">\r\n   <span class=\"StkNr\" id=\"id189c0749-5534-46be-b0cc-ccb21b4d650a\">Stk. 3.</span> Tilskadekomnes fagforbund eller øvrige interessenter kan med fuldmagt underskrevet af den tilskadekomne modtage oplysninger om en konkret sag.</p>\r\n<p class=\"Stk2\">\r\n   <span class=\"StkNr\" id=\"id148564da-806d-431e-962d-5c0608a94b14\">Stk. 4.</span> Forsikringsenheden er part i ulykkessager, som er oversendt til Arbejdsmarkedets Erhvervssikring. Forsikringsenheden modtager alle sagsakter og har klageadgang i afgørelser truffet af Arbejdsmarkedets Erhvervssikring.</p>\r\n<p class=\"Paragraf\" id=\"id5b0b810f-06e5-4737-bbbd-b1a9b98bf992\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Cirkulæret træder i kraft den 1. september 2022.</p>\r\n<p class=\"Stk2\">\r\n   <span class=\"StkNr\" id=\"id653c78a0-bf6b-45a5-8470-f7f4975889ca\">Stk. 2.</span> Cirkulære nr. 9161 af 9. marts 2021 om håndtering og anmeldelse af arbejdsskader for medarbejdere i kriminalforsorgen, ophæves.</p><div class=\"Givet\" id=\"Givet\"><p class=\"Givet\" align=\"center\">Direktoratet for Kriminalforsorgen, den 23. august 2022</p><p class=\"Sign1\" align=\"center\">Mik Grüning</p><p class=\"Sign2\" align=\"right\">/ Louisa Nour</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/08/2022"
        },
        {
            "displayName": "Accession",
            "displayValue": "C20220990909"
        },
        {
            "displayName": "Entydig dokumentidentifikation",
            "displayValue": "AA013287"
        },
        {
            "displayName": "Dato for førstegangsindlæggelse",
            "displayValue": "24/08/2022"
        },
        {
            "displayName": "Dato for indlæggelse",
            "displayValue": "24/08/2022"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9909"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "23/08/2022"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Kriminalforsorgen"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Direktoratet for Kriminalforsorgen, j.nr.22-62-0034"
        },
        {
            "displayName": "Stikord",
            "displayValue": "Arbejdsskader, Erstatning"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}