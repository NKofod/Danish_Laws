{
    "id": 1418,
    "title": "Kendelse fra Pressenævnet i sag nr. 72/2002",
    "documentTypeId": "240",
    "isSagsforlobPeriodValid": true,
    "shortName": "KEN nr 9399 af 14/08/2002",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n Klager klagede over, at bladet brugte et gammelt billede til en artikel om en  \r\n\r\n rocker, der havde f&aring;et en narkodom. </P>  \r\n\r\n<P>Pressen&aelig;vnet fandt ikke, at der var en s&aring;dan sammenh&aelig;ng  \r\n\r\n mellem artiklen og det bragte billede   et arkivbillede fra en begravelse  \r\n\r\n at l&aelig;serne m&aring;tte forledes til at tro, at klager var den i  \r\n\r\n artiklen og billedteksten n&aelig;vnte Bandidos-kammerat, der sammen med den  \r\n\r\n d&oslash;mte Bandidos-rocker blev id&oslash;mt f&aelig;ngsel for narkohandel.  \r\n\r\n N&aelig;vnet bem&aelig;rkede, at klagers navn ikke fremgik af billedteksten.  \r\n\r\n God presseskik var ikke overtr&aring;dt.<BR>  \r\n\r\n N&aelig;vnet fandt endvidere ikke, at bladet havde bragt faktisk forkerte  \r\n\r\n oplysninger, der kunne berettige til genm&aelig;le.<B><BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Kendelse fra Pressen&aelig;vnet i sag nr.  \r\n\r\n 72/2002</P>  \r\n\r\n</FONT>  \r\n\r\n<P ALIGN=\"JUSTIFY\">En mand [K] har klaget til Pressen&aelig;vnet over en  \r\n\r\n artikel bragt i Ekstra Bladet den 25. maj 2002, idet han mener, at god  \r\n\r\n presseskik er tilsidesat. Der er endvidere klaget over, at bladet  har afvist  \r\n\r\n at bringe et genm&aelig;le. </P>  \r\n\r\n<P ALIGN=\"JUSTIFY\">I artiklen, der bar overskriften &quot;<B>Rockere i  \r\n\r\n f&aelig;ngsel for speed</B>&quot;, fremgik f&oslash;lgende af en  \r\n\r\n underoverskrift:</P>  \r\n\r\n<P ALIGN=\"JUSTIFY\">&quot;Bandidos-gangstere fra Horsens knaldet i omfattende  \r\n\r\n amfetamin-sag.&quot;</P>  \r\n\r\n<P ALIGN=\"JUSTIFY\">I artiklen hed det:</P>  \r\n\r\n<P ALIGN=\"JUSTIFY\">&quot;En af top-folkene fra Bandidos i Horsens  \r\n\r\n eks-&quot;krigsminister&quot; [A], 34, ogs&aring; kaldet  \r\n\r\n &quot;[udeladt]&quot;   er blevet id&oslash;mt tre &aring;r og ni  \r\n\r\n m&aring;neders f&aelig;ngsel for narkohandel.</P>  \r\n\r\n<P ALIGN=\"JUSTIFY\">Et andet fuldgyldigt Bandidos-medlem fra Horsens,  \r\n\r\n 30-&aring;rige [B], &quot;[udeladt]&quot;, har f&aring;et samme  \r\n\r\n f&aelig;ngselsstraf i sagen, der drejer sig om to kg &quot;speed&quot;, dvs.  \r\n\r\n amfetamin.</P>  \r\n\r\n<P ALIGN=\"JUSTIFY\">[A], der var med til at stifte gangstergruppen i Horsens i  \r\n\r\n 1996, lever ligesom resten af Bandidos-sl&aelig;nget i fjordbyen af  \r\n\r\n socialhj&aelig;lp, men ved anholdelsen i februar konfiskerede politiet 85.000  \r\n\r\n kr. hos de to rygm&aelig;rke-forbrydere.</P>  \r\n\r\n<P ALIGN=\"JUSTIFY\">I over et &aring;r har Rigspolitiets Rejsehold i  \r\n\r\n samarbejde med politiet i Horsens og Odense efterforsket amfetamin-ligaen,  \r\n\r\n der bl.a. ogs&aring; t&aelig;ller to danskere i Holland   begge  \r\n\r\n f&aelig;ngslet og p&aring; vej til udlevering for at blive stillet for retten  \r\n\r\n i Odense.</P>  \r\n\r\n<P ALIGN=\"JUSTIFY\">- Sagen er st&oslash;rre og omfatter flere end de  \r\n\r\n d&oslash;mte. Mange sidder allerede f&aelig;ngslet, ogs&aring; folk uden for  \r\n\r\n rockerkredse, siger vicekriminalinspekt&oslash;r  Ole  Madsen, der dog ikke  \r\n\r\n kan afsl&oslash;re mere, fordi sagen er delvis m&oslash;rkelagt.</P>  \r\n\r\n<P ALIGN=\"JUSTIFY\">I retten i Odense har den hele vejen igennem k&oslash;rt  \r\n\r\n for lukkede d&oslash;re, og under selve domsforhandlingen blev der nedlagt  \r\n\r\n referatforbud.</P>  \r\n\r\n<B><P ALIGN=\"JUSTIFY\">AL CAPONE</P>  \r\n\r\n</B>  \r\n\r\n<P ALIGN=\"JUSTIFY\">De to rygm&aelig;rke-gangstere fra Horsens har fra juli  \r\n\r\n sidste &aring;r k&oslash;rt til Odense fire gange for at k&oslash;be  \r\n\r\n amfetamin til videresalg. Hver gang hentede de et halvt kilo og betalte  \r\n\r\n 27.500 kr. for varerne.</P>  \r\n\r\n<P ALIGN=\"JUSTIFY\">P&aring; gadeplan er stoffet ca. det fire-dobbelte  \r\n\r\n v&aelig;rd.</P>  \r\n\r\n<P ALIGN=\"JUSTIFY\">If&oslash;lge  Ole  Madsen er domf&aelig;ldelsen af de to  \r\n\r\n Bandidos-folk resultat af en forst&aelig;rket indsats mod rockerne i Horsens.  \r\n\r\n En indsats, der b&aring;de omfatter &oslash;gede ressourcer og et  \r\n\r\n st&aelig;rkere samarbejde mellem politiafdelinger, herunder Rejseholdet.</P>  \r\n\r\n<P ALIGN=\"JUSTIFY\">Horsens er desuden &eacute;n af de syv jyske byer, der  \r\n\r\n netop har indledt et intensivt samarbejde i kampen mod den stigende  \r\n\r\n rockerkriminalitet. De seks andre byer er Randers, Esbjerg, &Aring;rhus,  \r\n\r\n Aalborg, Kolding og Haderslev.</P>  \r\n\r\n<P ALIGN=\"JUSTIFY\">Et nyt v&aring;ben i kampen mod rygm&aelig;rke-gangsterne  \r\n\r\n   der stort set alle fors&oslash;rges af det offentlige   er den  \r\n\r\n s&aring;kaldte Al Capone-metode. Dvs. et fors&oslash;g p&aring; at  \r\n\r\n sammenk&oslash;re stribevis af registeroplysninger p&aring; de enkelte  \r\n\r\n rockere i h&aring;b om at kunne knalde dem p&aring; skattesager, socialt  \r\n\r\n bedrageri o.l.</P>  \r\n\r\n<P ALIGN=\"JUSTIFY\">Det er misforholdet mellem rockernes forbrug og  \r\n\r\n levestandard p&aring; den ene side og deres officielle indt&aelig;gter  \r\n\r\n p&aring; den anden, der if&oslash;lge politiet virker h&oslash;jst  \r\n\r\n mist&aelig;nkelig.</P>  \r\n\r\n<P ALIGN=\"JUSTIFY\">Al Capone blev som bekendt sendt bag tremmer i USA   ikke  \r\n\r\n p&aring; grund af ulovlig spruthandel, vold eller drab, men p&aring; grund af  \r\n\r\n skatteunddragelser.&quot;</P>  \r\n\r\n<P ALIGN=\"JUSTIFY\">Artiklen var ledsaget af et billede af to rockere, hvortil  \r\n\r\n der knyttet f&oslash;lgende tekst:</P>  \r\n\r\n<P ALIGN=\"JUSTIFY\">&quot;34-&aring;rige [A] (til h&oslash;jre) skal i  \r\n\r\n f&aelig;ngsel sammen med Bandidos-kammerat for handel med to kilo  \r\n\r\n amfetamin.&quot;</P>  \r\n\r\n<P ALIGN=\"JUSTIFY\">Ved brev af 11. juni 2002 anmodede klager bladet om at  \r\n\r\n bringe et genm&aelig;le. </P>  \r\n\r\n<P ALIGN=\"JUSTIFY\">Ved brev af 12. juni 2002 afviste bladet at bringe et  \r\n\r\n genm&aelig;le.</P>  \r\n\r\n<P ALIGN=\"JUSTIFY\">Klager er den person, der afbilledet ved siden af [A].</P>  \r\n\r\n<P ALIGN=\"JUSTIFY\">Klageren har anf&oslash;rt, at s&aring;ledes som  \r\n\r\n billedteksten er formuleret og sammenholdt med artiklen i &oslash;vrigt, kan  \r\n\r\n l&aelig;serne alene bibringes den opfattelse, at han er den omtalte kammerat.  \r\n\r\n Klager har intet at g&oslash;re med den i artiklen omtalte sag. Artiklen  \r\n\r\n sammenholdt med billedet   fremst&aring;r p&aring; en s&aring;dan m&aring;de,  \r\n\r\n at der foreligger en uretm&aelig;ssig og retsstridig kr&aelig;nkelse af  \r\n\r\n klagers fred og &aelig;re. Endvidere indeholder s&aring;vel artikel som  \r\n\r\n billedtekst efter klagers opfattelse en strafbar sigtelse.</P>  \r\n\r\n<P ALIGN=\"JUSTIFY\">Klageren har i den forbindelse gjort opm&aelig;rksom  \r\n\r\n p&aring;, at bladet sidste efter&aring;r bragte en st&oslash;rre  \r\n\r\n artikelserie, blandt andet om Bandidos i Horsens, og i den forbindelse blev  \r\n\r\n det i en af artiklerne oplyst, at klager var udmeldt af Bandidos. Det  \r\n\r\n m&aring; derfor l&aelig;gges til grund, at bladet udm&aelig;rket var bekendt  \r\n\r\n med, at klager ikke l&aelig;ngere var medlem.</P>  \r\n\r\n<P ALIGN=\"JUSTIFY\">Klageren har yderligere anf&oslash;rt, at den af bladet  \r\n\r\n fremf&oslash;rte kendelse i sag nr. 89/2001 ikke kan sammenlignes med  \r\n\r\n n&aelig;rv&aelig;rende sag, da de konkrete omst&aelig;ndigheder i de to sager  \r\n\r\n ikke er sammenlignelige. </P>  \r\n\r\n<P ALIGN=\"JUSTIFY\">Klageren har endelig anf&oslash;rt, at han har et  \r\n\r\n berettiget krav om genm&aelig;le, hvorfor bladets afvisning heraf ligeledes  \r\n\r\n m&aring; betragtes som v&aelig;rende i strid med god presseskik. </P>  \r\n\r\n<P ALIGN=\"JUSTIFY\">Bladet har anf&oslash;rt, at der er tale om et arkivfoto,  \r\n\r\n som stammer fra en rockerbegravelse, hvor klageren optr&aring;dte  \r\n\r\n if&oslash;rt den kriminelle bandes uniform og dermed udsatte sig for at blive  \r\n\r\n fotograferet. Fotografiet blev bragt i to versioner den 25. maj 2002, idet  \r\n\r\n bladet som f&oslash;lge af sene nyheder blev omredigeret under trykprocessen.  \r\n\r\n Uanset om den ene eller anden version l&aelig;gges til grund, er billedet  \r\n\r\n bragt retm&aelig;ssigt. I begge billedtekster er det n&oslash;je beskrevet,  \r\n\r\n hvem der er id&oslash;mt f&aelig;ngselsstraffen. Klagerens tolkning af  \r\n\r\n artiklen og billedet som v&aelig;rende kr&aelig;nkende for ham b&aelig;res af  \r\n\r\n fri fantasi, idet det p&aring; ingen m&aring;de er angivet, at han skulle  \r\n\r\n v&aelig;re en af de d&oslash;mte. I s&aring; fald havde bladet naturligvis  \r\n\r\n skrevet det.</P>  \r\n\r\n<P ALIGN=\"JUSTIFY\">Bladet har samtidig henvist til n&aelig;vnets kendelse i  \r\n\r\n sag nr. 89/2001, idet denne afg&oslash;relse er en pendant til den  \r\n\r\n foreliggende klage. I denne sag fandt n&aelig;vnet ikke grundlag for at  \r\n\r\n kritisere bladet for at have gengivet et foto, der forestillede en person,  \r\n\r\n som havde stillet sig op sammen med nogle kriminelle elementer.</P>  \r\n\r\n<P ALIGN=\"JUSTIFY\">Bladet m&aring; s&aring;ledes afvise klagers krav om  \r\n\r\n genm&aelig;le, ligesom bladet ikke har forbrudt sig mod reglerne for god  \r\n\r\n presseskik.</P>  \r\n\r\n<P ALIGN=\"JUSTIFY\">I sagens behandling har f&oslash;lgende  \r\n\r\n n&aelig;vnsmedlemmer deltaget: Axel Kierkegaard, Aage Lundgaard, Tage Clausen  \r\n\r\n og Kirsten Dyregaard.</P>  \r\n\r\n<B><P ALIGN=\"JUSTIFY\">Pressen&aelig;vnet udtaler:</P>  \r\n\r\n</B>  \r\n\r\n<P ALIGN=\"JUSTIFY\">Det f&oslash;lger af medieansvarslovens § 36, stk. 1, at  \r\n\r\n en anmodning om genm&aelig;le i massemedierne over for oplysninger af faktisk  \r\n\r\n karakter, som er egnet til at p&aring;f&oslash;re nogen &oslash;konomisk  \r\n\r\n eller anden skade af betydning og som er bragt i et massemedie, skal tages  \r\n\r\n til f&oslash;lge, medmindre oplysningernes rigtighed er utvivlsom.</P>  \r\n\r\n<P ALIGN=\"JUSTIFY\">Pressen&aelig;vnet finder ikke, at der en s&aring;dan  \r\n\r\n sammenh&aelig;ng mellem artiklen og det bragte billede   et arkivbillede fra  \r\n\r\n en begravelse   at l&aelig;serne m&aring; forledes til at tro, at klager er  \r\n\r\n den i artiklen og billedteksten n&aelig;vnte Bandidos-kammerat, der sammen  \r\n\r\n med [A] blev id&oslash;mt f&aelig;ngsel for narkohandel. N&aelig;vnet  \r\n\r\n bem&aelig;rker i den forbindelse, at mens begge d&oslash;mte rockere er  \r\n\r\n n&aelig;vnt ved navn i artiklen, er det alene [A]s navn   og ikke klagers   ,  \r\n\r\n der er angivet i billedteksten.</P>  \r\n\r\n<P ALIGN=\"JUSTIFY\">N&aelig;vnet finder s&aring;ledes ikke, at bladet har  \r\n\r\n bragt faktisk forkerte oplysninger, der kan berettige til genm&aelig;le,  \r\n\r\n ligesom n&aelig;vnet ikke finder grundlag for at udtale kritik af bladet for  \r\n\r\n tilsides&aelig;ttelse af god presseskik.</P>  \r\n\r\n<P ALIGN=\"JUSTIFY\">Afsagt den 14. august 2002.</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/08/2002"
        },
        {
            "displayName": "Accession",
            "displayValue": "W20020939925"
        },
        {
            "displayName": "Entydig dokumentidentifikation",
            "displayValue": "AA001907"
        },
        {
            "displayName": "Dato for indlæggelse",
            "displayValue": "22/08/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9399"
        },
        {
            "displayName": "År for udstedelse",
            "displayValue": "2002"
        },
        {
            "displayName": "Dato for underskrift",
            "displayValue": "14/08/2002"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "72/2002"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}