{
    "id": 70832,
    "title": "Bekendtgørelse af overenskomst af 30. januar 1974 med Republikken Vietnam om et dansk statslån ",
    "documentTypeId": "220",
    "isSagsforlobPeriodValid": false,
    "shortName": "BKI nr 39 af 04/04/1974",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 30. januar  \r\n\r\n 1974 med Republikken Vietnam om et dansk statslån </H1>  \r\n\r\n<P></P>  \r\n\r\n<BR>  \r\n\r\n<P>Bekendtgørelse af </P>  \r\n\r\n<P>overenskomst af 30. januar 1974 med Republikken Vietnam </P>  \r\n\r\n<P>om et dansk statslån. </P>  \r\n\r\n<P>Den 30. januar 1974 undertegnedes i Bonn mellem Danmark og Republikken  \r\n\r\n Vietnam følgende overenskomst med dertil hørende brevveksling om et dansk  \r\n\r\n statslån til Republikken Vietnam: </P>  \r\n\r\n<P>OVERENSKOMST </P>  \r\n\r\n<P>OVERENSKOMST </P>  \r\n\r\n<P>mellem Republikken Vietnams regering og Danmarks regering om et dansk  \r\n\r\n statslån til </P>  \r\n\r\n<P>Republikken Vietnam. </P>  \r\n\r\n<P>Republikken Vietnams regering og Danmarks regering, som ønsker at styrke  \r\n\r\n det traditionelle samarbejde og de venskabelige forbindelser mellem deres  \r\n\r\n lande, er blevet enige om, at der som et bidrag til Republikken Vietnams  \r\n\r\n økonomiske udvikling skal ydes et dansk statslån til Republikken Vietnam i  \r\n\r\n overensstemmelse med følgende bestemmelser i denne overenskomst og de  \r\n\r\n vedføjede tillæg, der betragtes som en integrerende del af overenskomsten:  \r\n\r\n</P>  \r\n\r\n<P>Artikel 1 </P>  \r\n\r\n<P>Lånet </P>  \r\n\r\n<P>Danmarks regering (i det følgende benævnt långiveren) vil stille et lån på  \r\n\r\n 40 (fyrre) millioner danske kroner til rådighed for Republikken Vietnams  \r\n\r\n regering (i det følgende benævnt låntageren) til de i artikel VI i denne  \r\n\r\n overenskomst omhandlede formål. </P>  \r\n\r\n<P>Artikel II </P>  \r\n\r\n<P>Lånekontoen </P>  \r\n\r\n<P CLASS=STK> <I>Stk. 1. </I> En konto betegnet &#187;lånekonto for  \r\n\r\n Republikken Vietnams regering&#171; (i det følgende benævnt  \r\n\r\n &#187;lånekontoen&#171;) vil efter låntagerens anmodning blive åbnet i  \r\n\r\n Danmarks Nationalbank (som handler på långiverens vegne) til fordel for  \r\n\r\n Vietnams Nationalbank (som handler på låntagerens vegne). Långiveren vil  \r\n\r\n sikre, at der altid er tilstrækkelige midler til rådighed på lånekontoen til  \r\n\r\n at sætte låntageren i stand til at præstere rettidig betaling for  \r\n\r\n kapitaludstyr og tjenesteydelser, som tilvejebringes inden for lånebeløbet.  \r\n\r\n</P>  \r\n\r\n<P CLASS=STK> <I>Stk. 2. </I> Låntageren (eller Vietnams Nationalbank) skal  \r\n\r\n på de i denne overenskomst fastsatte vilkår vøret berettiget til på  \r\n\r\n lånekontoen at trække de beløb, der er nødvendige til betaling for  \r\n\r\n kapitaludstyr eller tjenesteydelser, som tilvejebringes i medfør af lånet.  \r\n\r\n</P>  \r\n\r\n<P>Artikel III </P>  \r\n\r\n<P>Rentefod </P>  \r\n\r\n<P>Lånet er rentefrit. </P>  \r\n\r\n<P>Artikel IV </P>  \r\n\r\n<P>Tilbagebetalinger </P>  \r\n\r\n<P CLASS=STK> <I>Stk. 1. </I> Låntageren skal tilbagebetale lånet i halvtreds  \r\n\r\n halvårlige afdrag, hvert på 800.000 danske kroner, første gang den 1. april  \r\n\r\n 1984 og sidste gang den 1. oktober 2008. </P>  \r\n\r\n<P CLASS=STK> <I>Stk. 2. </I> Hvis lånet ikke udnyttes fuldt ud i  \r\n\r\n overensstemmelse med bestemmelserne i artikel VI, stk. 8, skal der træffes  \r\n\r\n indbyrdes aftale om en ændret tidsplan for tilbagebetalingen. </P>  \r\n\r\n<P>Artikel V </P>  \r\n\r\n<P>Betalingssted </P>  \r\n\r\n<P>Lånet skal af låntageren tilbagebetales til Danmarks Nationalbank i danske  \r\n\r\n kroner til kredit for finansministeriet, løbende konto i Danmarks  \r\n\r\n Nationalbank. </P>  \r\n\r\n<P>Artikel VI </P>  \r\n\r\n<P>Lånets anvendelse </P>  \r\n\r\n<P CLASS=STK> <I>Stk. 1. </I> Låntageren vil anvende lånet til finansiering  \r\n\r\n af import fra Danmark (herunder omkostninger ved transport fra Danmark til  \r\n\r\n Republikken Vietnam) af sådant dansk kapitaludstyr, som skal benyttes til  \r\n\r\n identificerbare projekter, og som er nødvendigt for Republikken Vietnams  \r\n\r\n økonomiske udvikling. </P>  \r\n\r\n<P>En retningsgivende liste over sådant udstyr indeholdes i tillæg II. </P>  \r\n\r\n<P CLASS=STK> <I>Stk. 2. </I> Lånet kan endvidere anvendes til betaling for  \r\n\r\n danske tjenesteydelser, som er nødvendige for gennemførelsen af  \r\n\r\n udviklingsprojekter i Republikken Vietnam, herunder især til forundersøgelser  \r\n\r\n i forbindelse med investeringer, udarbejdelse af projekter, til rådgivere  \r\n\r\n under projekternes gennemførelse, montering eller opførelse af anlæg eller  \r\n\r\n bygninger samt teknisk og administrativ bistand under igangsætningsperioden  \r\n\r\n for virksomheder, som oprettes ved hjælp af lånet. </P>  \r\n\r\n<P CLASS=STK> <I>Stk. 3. </I> Alle kontrakter, der finansieres over lånet,  \r\n\r\n skal godkendes af låntageren og långiveren. </P>  \r\n\r\n<P CLASS=STK> <I>Stk. 4. </I> Långiverens godkendelse af, at en kontrakt  \r\n\r\n finansieres over lånet, medfører intet ansvar for de pågældende kontrakters  \r\n\r\n behørige opfyldelse </P>  \r\n\r\n<P>Långiveren er ej heller ansvarlig for den effektive udnyttelse af  \r\n\r\n leverancer og tjenesteydelser, som finansieres over lånet, eller for den  \r\n\r\n forsvarlige drift af de projekter m.v., hvori sådanne leverancer og  \r\n\r\n tjenesteydelser indgår. </P>  \r\n\r\n<P CLASS=STK> <I>Stk. 5. </I> Der må ikke i en kontrakt i henhold til lånet  \r\n\r\n indgå bestemmelser om særlige kreditydelser fra den danske kontraktpartner.  \r\n\r\n</P>  \r\n\r\n<P CLASS=STK> <I>Stk. 6. </I> Låneprovenuet kan kun anvendes til betaling for  \r\n\r\n kapitaludstyr og tjenesteydelser, som er kontraheret efter overenskomstens  \r\n\r\n ikrafttræden, medmindre andet aftales mellem låntageren og långiveren. </P>  \r\n\r\n<P CLASS=STK> <I>Stk. 7. </I> Låneprovenuet kan ikke anvendes til betaling  \r\n\r\n til låntageren af nogen form for indførselstold, skatter og statslige eller  \r\n\r\n andre offentlige afgifter, såsom indførselsafgifter, udligningsafgifter for  \r\n\r\n indenlandske omsætningsafgifter, afgifter eller deponeringer i forbindelse  \r\n\r\n med udstedelse af betalings- eller indførselstilladelser </P>  \r\n\r\n<P CLASS=STK> <I>Stk. 8. </I> Udbetalinger fra lånekontoen kan finde sted til  \r\n\r\n opfyldelse af kontrakter, der er godkendt inden for et tidsrum af tre år  \r\n\r\n efter overenskomstens ikrafttræden eller et sådant andet tidspunkt, som måtte  \r\n\r\n blive aftalt indbyrdes mellem låntageren og långiveren. </P>  \r\n\r\n<P>Artikel VII </P>  \r\n\r\n<P>Ikke-diskrimination </P>  \r\n\r\n<P CLASS=STK> <I>Stk. 1. </I> Med hensyn til tilbagebetalingen af lånet  \r\n\r\n forpligter låntageren sig til ikke at give långiveren en mindre gunstig  \r\n\r\n behandling end den, der gives andre udenlandske kreditorer. </P>  \r\n\r\n<P CLASS=STK> <I>Stk. 2. </I> Alle afskibninger af kapitaludstyr, der  \r\n\r\n omfattes af denne </P>  \r\n\r\n<P>overenskomst, skal ske i overensstemmelse med princippet om skibes frie  \r\n\r\n deltagelse i den internationale handel i fri og lige konkurrence. </P>  \r\n\r\n<P>Artikel VIII </P>  \r\n\r\n<P>Diverse bestemmelser </P>  \r\n\r\n<P CLASS=STK> <I>Stk. 1. </I> Før det første træk på den i artikel II omtalte  \r\n\r\n konto skal låntageren godtgøre over for långiveren, at alle  \r\n\r\n forfatningsmæssige og andre vilkår fastsat i lovgivningen i låntagerens  \r\n\r\n hjemland er blevet opfyldt, således at denne låneoverenskomst vil udgøre en  \r\n\r\n forpligtelse, som er bindende for låntageren. </P>  \r\n\r\n<P CLASS=STK> <I>Stk. 2. </I> Låntageren skal meddele långiveren, hvilke  \r\n\r\n personer der er bemyndiget til at handle på låntagerens vegne, samt afgive  \r\n\r\n bekræftede prøver på alle sådanne personers underskrifter. </P>  \r\n\r\n<P CLASS=STK> <I>Stk. 3. </I> Alle meddelelser, anmodninger eller aftaler i  \r\n\r\n medfør af denne overenskomst skal være skriftlige. </P>  \r\n\r\n<P>Artikel IX </P>  \r\n\r\n<P>Særlige bestemmelser </P>  \r\n\r\n<P>Lånet skal tilbagebetales uden fradrag af og fritaget for alle skatter og  \r\n\r\n afgifter samt alle i medfør af låntagerens lovgivning pålagte restriktioner.  \r\n\r\n Denne overenskomst skal være fritaget for alle gældende og fremtidige  \r\n\r\n afgifter, som i medfør af låntagerens nugældende eller fremtidige lovgivning  \r\n\r\n pålægges i forbindelse med overenskomsters udfærdigelse, indgåelse,  \r\n\r\n registrering, ikrafttræden eller i øvrigt. </P>  \r\n\r\n<P>Artikel X </P>  \r\n\r\n<P>Overenskomstens varighed </P>  \r\n\r\n<P CLASS=STK> <I>Stk. 1. </I> Denne overenskomst træder i kraft på datoen for  \r\n\r\n undertegnelsen. </P>  \r\n\r\n<P CLASS=STK> <I>Stk. 2. </I> Når lånet er blevet tilbagebetalt, træder  \r\n\r\n overenskomsten straks ud af kraft. </P>  \r\n\r\n<P>Artikel XI </P>  \r\n\r\n<P>Angivelse af adresser </P>  \r\n\r\n<P>Følgende adresser anføres for så vidt angår denne overenskomst: </P>  \r\n\r\n<P>For låntageren: </P>  \r\n\r\n<P>Commissariat General for National </P>  \r\n\r\n<P>Planning, </P>  \r\n\r\n<P>244 Phan thanh Gian, </P>  \r\n\r\n<P>Saigon. </P>  \r\n\r\n<P>Telegramadresse: </P>  \r\n\r\n<P>MINIPLAN SAIGON. </P>  \r\n\r\n<P>For långiveren med henblik på udbetalinger: </P>  \r\n\r\n<P>Udenrigsministeriet, Afdelingen for internationalt udviklingssamarbejde,  \r\n\r\n København. </P>  \r\n\r\n<P>Telegramadresse: ETRANGERES COPENHAGEN. </P>  \r\n\r\n<P>For långiveren med henblik på betaling af afdrag på lånet: </P>  \r\n\r\n<P>Finansministeriet, </P>  \r\n\r\n<P>København. </P>  \r\n\r\n<P>Telegramadresse: </P>  \r\n\r\n<P>FINANS COPENHAGEN. </P>  \r\n\r\n<P>Til bekræftelse heraf har parterne gennem deres dertil behørigt  \r\n\r\n befuldmægtigede repræsentanter ladet denne overenskomst undertegne i to  \r\n\r\n eksemplarer på engelsk i Bonn den 30. januar 1974. </P>  \r\n\r\n<P>For Republikken Vietnams </P>  \r\n\r\n<P>regering </P>  \r\n\r\n<P>Nguyen Duy Lien </P>  \r\n\r\n<P>For Danmarks regering </P>  \r\n\r\n<P>Peter Michaelsen </P>  \r\n\r\n<P>TlLLÆG I </P>  \r\n\r\n<P>Følgende bestemmelser finder anvendelse på de rettigheder og  \r\n\r\n forpligtelser, der følger af overenskomsten mellem Republikken Vietnams  \r\n\r\n regering og Danmarks regering vedrørende et dansk statslån til Republikken  \r\n\r\n Vietnam (i det følgende benævnt overenskomsten). De betragtes som en  \r\n\r\n integrerende del af denne med samme gyldighed og virkning, som hvis de fuldt  \r\n\r\n ud var anført deri. </P>  \r\n\r\n<P>Artikel I </P>  \r\n\r\n<P>Annulering og suspension </P>  \r\n\r\n<P CLASS=STK> <I>Stk. 1. </I> Låntageren kan ved meddelelse til långiveren  \r\n\r\n annullere ethvert lånebeløb, som låntageren ikke måtte have trukket. </P>  \r\n\r\n<P CLASS=STK> <I>Stk. 2. </I> Såfremt låntageren gør sig skyldig i  \r\n\r\n misligholdelse med hensyn til opfyldelsen af nogen forpligtelse eller aftale  \r\n\r\n i medfør af overenskomsten, kan långiveren helt eller delvis suspendere  \r\n\r\n låntagerens ret til at trække på lånekontoen. </P>  \r\n\r\n<P>Hvis den misligholdelse, der har berettiget långiveren til suspension af  \r\n\r\n låntagerens trækningsret, fortsat består udover et tidsrum af tres dage efter  \r\n\r\n långiverens meddelelse til låntageren om suspensionen, kan långiveren når som  \r\n\r\n helst forlange den på lånekontoen trukne del af lånet tilbagebetalt straks,  \r\n\r\n uanset eventuelle modsatte bestemmelser i overenskomsten, medmindre  \r\n\r\n grundlaget for suspensionens iværksættelse er bortfaldet. </P>  \r\n\r\n<P CLASS=STK> <I>Stk. 3. </I> Alle overenskomstens bestemmelser skal fortsat  \r\n\r\n have fuld gyldighed og virkning uanset enhver annullering eller suspension,  \r\n\r\n bortset fra hvad der udtrykkeligt er bestemt i denne artikel. </P>  \r\n\r\n<P>Artikel II </P>  \r\n\r\n<P>Afgørelse af tvistigheder </P>  \r\n\r\n<P CLASS=STK> <I>Stk. 1. </I> Enhver tvistighed, som måtte opstå mellem  \r\n\r\n parterne angående fortolkningen eller gennemførelsen af nærværende  \r\n\r\n overenskomst, og som ikke er bilagt ad diplomatisk vej i løbet af seks  \r\n\r\n måneder, skal efter anmodning fra en af parterne forelægges for en  \r\n\r\n voldgiftsdomstol bestående af tre medlemmer. Domstolens formand skal være  \r\n\r\n statsborger i et tredjeland og skal udpeges efter indbyrdes aftale mellem  \r\n\r\n parterne. Såfremt parterne ikke kan nå til enighed om udpegelsen af  \r\n\r\n domstolens formand, kan hver part anmode præsidenten for Den internationale  \r\n\r\n Domstol om at foretage udpegelsen. Hver part udpeger sin egen  \r\n\r\n voldgiftsdommer: såfremt en part undlader at udpege en voldgiftsdommer, kan  \r\n\r\n denne udpeges af domstolens formand. </P>  \r\n\r\n<P CLASS=STK> <I>Stk. 2. </I> Hver part vil efterkomme og gennemføre de af  \r\n\r\n domstolen afsagte kendelser. </P>  \r\n\r\n<P>TlLLÆG II </P>  \r\n\r\n<P>Denne overenskomst finder anvendelse på danske leverancer til Republikken  \r\n\r\n Vietnam af: </P>  \r\n\r\n<UL CLASS=PLAIN-LIST>  \r\n\r\n<LI>1) Udstyr til tørring og oplagring af korn, herunder møllerimaskiner.  \r\n\r\n</LI>  \r\n\r\n<LI>2) Køleudstyr. </LI>  \r\n\r\n<LI>3) Udstyr og maskiner til kunstig vanding. </LI>  \r\n\r\n<LI>4) Udstyr og maskiner til elektrificering i landdistrikterne. </LI>  \r\n\r\n<LI>5) Tjenesteydelser fra rådgivere og leverandører samt kapitaludstyr til  \r\n\r\n projekterne vedrørende vandforsyning, bortset fra rent lokale udgifter </LI>  \r\n\r\n<LI>6) Maskiner og udstyr til konservesindustrien. </LI>  \r\n\r\n<LI>7) Sådant andet udstyr m.v., som de to regeringer senere måtte træffe  \r\n\r\n bestemmelse om. </LI>  \r\n\r\n</UL>  \r\n\r\n<P>Deres Excellence, </P>  \r\n\r\n<P>Under henvisning til overenskomsten af dags dato mellem Republikken  \r\n\r\n Vietnams regering og Danmarks regering har jeg den ære at foreslå, at  \r\n\r\n følgende bestemmelser skal anvendes ved gennemførelsen af overenskomstens  \r\n\r\n artikel VI. </P>  \r\n\r\n<P>Udbetaling fra lånekontoen skal ske på følgende måde: </P>  \r\n\r\n<UL CLASS=PLAIN-LIST>  \r\n\r\n<LI>1) Den danske eksportør eller rådgiver og den vietnamesiske importør  \r\n\r\n eller eventuelle investerende part afslutter en kontrakt, der skal endeligt  \r\n\r\n godkendes af de vietnamesiske og de danske myndigheder. Ingen kontrakt under  \r\n\r\n 200.000 danske kroner, undtagen til anvendelse af et endeligt restbeløb under  \r\n\r\n det nævnte beløbs størrelse, kan finansieres i medfør af overenskomsten </LI>  \r\n\r\n<LI>2) Republikken Vietnams regering vil forelægge det danske  \r\n\r\n udenrigsministerium genparter af de kontrakter, der indgås i medfør af denne  \r\n\r\n overenskomst. Udenrigsministeriet vil bl. a. påse, at </LI>  \r\n\r\n<LI>a) de kontraherede varer eller tjenesteydelser falder inden for  \r\n\r\n overenskomstens rammer </LI>  \r\n\r\n<LI>b) det pågældende kapitaludstyr er fremstillet i Danmark eller at de  \r\n\r\n tjenesteydelser, der skal præsteres, vil blive udført af personer, som udøver  \r\n\r\n forretningsvirksomhed i Danmark </LI>  \r\n\r\n</UL>  \r\n\r\n<P>og underrette Republikken Vietnams regering om sine afgørelser. </P>  \r\n\r\n<UL CLASS=PLAIN-LIST>  \r\n\r\n<LI>3) Når kontrakterne er godkendt, kan Republikken Vietnams regering trække  \r\n\r\n på lånekontoen til betaling af det i kontrakten omhandlede vareparti.  \r\n\r\n Udbetalinger fra denne konto til danske eksportører eller rådgivere er  \r\n\r\n betinget af, at de nødvendige dokumenter fremlægges, efter at Danmarks  \r\n\r\n Nationalbank har konstateret, at betingelserne for at foretage sådanne  \r\n\r\n betalinger i øvrigt er opfyldt. </LI>  \r\n\r\n</UL>  \r\n\r\n<P>Hvis foranstående bestemmelser kan godkendes af Republikken Vietnams  \r\n\r\n regering, har jeg den ære at foreslå, at dette brev samt Deres svar herpå  \r\n\r\n skal udgøre en aftale mellem vore to regeringer om denne sag. </P>  \r\n\r\n<P>Modtag, Deres Excellence, forsikringen om min mest udmærkede højagtelse.  \r\n\r\n</P>  \r\n\r\n<P>For Danmarks reegering: </P>  \r\n\r\n<P>Peter Michaelsen </P>  \r\n\r\n<P>Hans Excellence hr. Nguyen Duy Lien, </P>  \r\n\r\n<P>Republikken Vietnams ambassadør, </P>  \r\n\r\n<P>Bonn. </P>  \r\n\r\n<P>Hr. charge d'affaires, </P>  \r\n\r\n<P>Jeg har den ære at anerkende modtagelsen af Deres sålydende brev af dags  \r\n\r\n dato: </P>  \r\n\r\n<P>(her følger teksten til foranstående brev) </P>  \r\n\r\n<P>Jeg har den ære at meddele Dem, at min regering er enig i foranstående.  \r\n\r\n</P>  \r\n\r\n<P>Modtag, hr. charge d'affaires, forsikringen om min mest udmærkede  \r\n\r\n højagtelse. </P>  \r\n\r\n<P>For Republikken Vietnams </P>  \r\n\r\n<P>regering: </P>  \r\n\r\n<P>Nguyen Duy Lien </P>  \r\n\r\n<P>Hr. charge d'affaires a. i. </P>  \r\n\r\n<P>Peter Michaelsen </P>  \r\n\r\n<P>Danmarks Ambassade, </P>  \r\n\r\n<P>Bonn. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 4. april 1974.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Ove Guldberg. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/09/1974"
        },
        {
            "displayName": "Accession",
            "displayValue": "L19740003964"
        },
        {
            "displayName": "Entydig dokumentidentifikation",
            "displayValue": "CM030023"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "04/01/2007"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "39"
        },
        {
            "displayName": "År for udstedelse",
            "displayValue": "1974"
        },
        {
            "displayName": "Dato for underskrift",
            "displayValue": "04/04/1974"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 104.0.8.Sydvietnam.1."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}