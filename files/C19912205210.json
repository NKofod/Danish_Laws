{
    "id": 74646,
    "title": "Cirkulæreskrivelse om aftaler efter samarbejdsaftalen om retningslinier for ansættelser og afskedigelser ved de højere uddannelsesinstitutioner (Højere uddannelsesinstitutioner) ",
    "documentTypeId": "210",
    "isSagsforlobPeriodValid": false,
    "shortName": "CIS nr 22052 af 02/05/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Cirkulæreskrivelse om aftaler efter  \r\n\r\n samarbejdsaftalen om retningslinier for ansættelser og afskedigelser ved de  \r\n\r\n højere uddannelsesinstitutioner </H1>  \r\n\r\n</center>\r\n\r\n<P></P>  \r\n\r\n<center>\r\n\r\n<P CLASS=TITEL-KOMMENTAR ALIGN=CENTER>(Højere uddannelsesinstitutioner) </P>  \r\n\r\n<BR>  \r\n\r\n</center>\r\n\r\n<P>Der er af en af Centralrådet for Statens Samarbejdsudvalg nedsat  \r\n\r\n arbejdsgruppe afgivet indstilling til centralrådet om udarbejdelse af  \r\n\r\n retningslinier for ansættelser og afskedigelser i henhold til cirkulære af  \r\n\r\n 21. november 1979 om samarbejde og samarbejdsudvalg i statens virksomheder og  \r\n\r\n institutioner § 5. (nu samarbejdsaftalen af 6. november 1990 punkt 3). </P>  \r\n\r\n<P>Anledningen til nedsættelsen af arbejdsgruppen har været tvivl om, i  \r\n\r\n hvilken udstrækning der lokalt kan vedtages bindende retningslinier for  \r\n\r\n afskedigelse af medarbejdere ved undervisningsinstitutioner, herunder i  \r\n\r\n særdeleshed institutioner omfattet af loven om styrelse af højere  \r\n\r\n uddannelsesinstitutioner, jf. lovbekendtgørelse af 17. marts 1987. </P>  \r\n\r\n<P>Der har i arbejdsgruppen været enighed om, at der generelt af  \r\n\r\n samarbejdsudvalg ikke kan fastsættes retningslinier, der er stridende mod  \r\n\r\n forvaltningsretlige lovbestemmelser og retsgrundsætninger vedrørende  \r\n\r\n kompetence og delegation, jf. den nugældende samarbejdsaftales punkt 12, og  \r\n\r\n at der for Undervisningsministeriets område specielt foreligger et problem  \r\n\r\n med hensyn til, hvorledes samarbejdsaftalens regler kan forenes med  \r\n\r\n bestemmelserne i styrelsesloven for de højere uddannelsesinstitutioner, men  \r\n\r\n at samarbejdsaftalen, herunder aftalens punkt 3 om muligheden for at indgå  \r\n\r\n aftaler om retningslinier bl.a. for ansættelser og afskedigelser, også må  \r\n\r\n være gældende for de højere uddannelsesinstitutioner. </P>  \r\n\r\n<P>Med udgangspunkt heri er der af arbejdsgruppen udarbejdet et forslag til  \r\n\r\n retningslinier, der kan danne grundlag for samarbejdet inden for  \r\n\r\n universiteter m.v. </P>  \r\n\r\n<P>De udarbejdede hovedretningslinier er tiltrådt af centralrådet og  \r\n\r\n medfølger som bilag. </P>  \r\n\r\n<P>Med henvisning hertil samt til skrivelse af 8. juli 1982 fra Direktoratet  \r\n\r\n for de Videregående Uddannelser skal Undervisningsministeriet til præcisering  \r\n\r\n og uddybning af de begrænsninger og hensyn, der må iagttages i tilfælde, hvor  \r\n\r\n der indgås aftaler af den omtalte karakter, anføre følgende: </P>  \r\n\r\n<P>a. Der kan alene indgås aftaler om retningslinier for ansættelser og  \r\n\r\n afskedigelser, medens det falder uden for samarbejdsudvalgenes kompetence at  \r\n\r\n træffe beslutning i konkrete ansættelses- og afskedigelsessager. </P>  \r\n\r\n<P>b. Der vil som modstykke til det vidtgående selvstyre, der efter  \r\n\r\n styrelsesloven er tillagt institutionerne, påhvile institutionerne et særligt  \r\n\r\n ansvar for, at de opgaver, der er henlagt til institutionerne, løses bedst  \r\n\r\n muligt. Ingen beslutning, der træffes som led i institutionernes styrelse, må  \r\n\r\n være i uoverensstemmelse med dette overordnede hensyn, og der kan derfor ikke  \r\n\r\n indgås aftaler, der prioriterer hensynet til de ansattes interesser over  \r\n\r\n hensynet til, at institutionens opgaver løses bedst muligt inden for de  \r\n\r\n fastlagte bevillingsmæssige rammer. Det skal i denne sammenhæng sikres, at de  \r\n\r\n ansatte er i besiddelse af forsknings- og uddannelsesmæssigt dækkende  \r\n\r\n kvalifikationer, og at hensynet til det nødvendige høje kvalifikationsniveau  \r\n\r\n bliver tilgodeset. </P>  \r\n\r\n<P>c. Der vil ikke kunne indgås aftaler, der tilsidesætter eller begrænser de  \r\n\r\n ressourcestyrende organers kompetence til og dermed ansvar for fordeling af  \r\n\r\n bevillinger og besparelser ud fra en konkret vurdering af, hvorledes de  \r\n\r\n forskellige områder aktuelt og på længere sigt bedst vil kunne varetage deres  \r\n\r\n opgaver. </P>  \r\n\r\n<P>Det vil ikke være foreneligt med hensynet til disse organers kompetence og  \r\n\r\n ansvar, hvis det aftales eller på anden måde forud besluttes, at eventuelle  \r\n\r\n nedskæringer og stillingsnedlæggelser skal gennemføres ved nedlæggelse af  \r\n\r\n ledige professorater eller andre ledige stillinger eller ved afskedigelse af  \r\n\r\n de senest ansatte inden for vedkommende område eller (primært) ved  \r\n\r\n afskedigelse af deltidslærere, uanset om den sagkundskab som de repræsenterer  \r\n\r\n måtte være af væsentlig betydning for forskningen eller undervisningen. </P>  \r\n\r\n<P>d. Aftaler må i det hele respektere de begrænsninger, der følger af såvel  \r\n\r\n styrelsesloven og bestemmelser fastsat i henhold til styrelsesloven, herunder  \r\n\r\n forudsatte kvalifikationskrav efter stillingsstrukturreglerne for det  \r\n\r\n videnskabelige personale, som af bevillingsforudsætninger, ligesom de i  \r\n\r\n øvrigt må respektere begrænsninger efter gældende regler og  \r\n\r\n retsgrundsætninger. </P>  \r\n\r\n<P>e. Der kan ikke indgås aftale om retningslinier uden for den ansvars~ og  \r\n\r\n kompetenceområde, der er knyttet til institutionernes ledelse, jf. herved  \r\n\r\n samarbejdsaftalens punkt 3. </P>  \r\n\r\n<P>Opmærksomheden skal i forbindelse hermed henledes på tjenestemandslovens §  \r\n\r\n 26, hvorefter uansøgt afskedigelse af tjenestemænd skal foretages af  \r\n\r\n ministeren, selvom ansættelseskompetencen er henlagt til institutionen, eller  \r\n\r\n for kongelig udnævnte af Dronningen. Såfremt det efter institutionens  \r\n\r\n opfattelse vil være nødvendigt at afskedige tjenestemænd, må der derfor  \r\n\r\n fremsendes indstilling om afsked til ministeriet og i forbindelse hermed  \r\n\r\n gøres nærmere rede for begrundelsen herfor. </P>  \r\n\r\n<P>Aftaler, der måtte være i strid med de begrænsninger, der følger af de  \r\n\r\n fastsatte hovedretningslinier er -punkter, sammenholdt med gældende regler og  \r\n\r\n retsgrundsætninger, vil ikke blive anset for gældende. </P>  \r\n\r\n<P>Sten Grambye </P>  \r\n\r\n<P>direktør </P>  \r\n\r\n<P>/Stefan Stephensen </P>  \r\n\r\n<P>Bilag </P>  \r\n\r\n<P>Indstilling til centralrådet vedrørende udarbejdelse af retningslinier.  \r\n\r\n</P>  \r\n\r\n<P>Indstilling fra arbejdsgruppen vedrørende udarbejdelse af retningslinier i  \r\n\r\n henhold til samarbejdscirkulærets § 5. </P>  \r\n\r\n<P>På centralrådets 44. møde den 28. juni 1987 besluttedes det at nedsætte en  \r\n\r\n arbejdgruppe, som skulle fremsætte forslag til en vejledning om udarbejdelse  \r\n\r\n af retningslinier i henhold til samarbejdsudvalgscirkulærets § 5. </P>  \r\n\r\n<P>Anledningen hertil var, at der var opstået tvivl om, i hvilket omfang  \r\n\r\n Undervisningsministeriet er berettiget til at se bort fra lokalt vedtagne  \r\n\r\n retningslinier for afskedigelseskompetencen og endvidere tvivl om forholdet  \r\n\r\n mellem reglerne i styrelsesloven og samarbejdscirkulæret. Tvivlen har givet  \r\n\r\n anledning til verserende sager vedrørende de sociale højskoler og Danmarks  \r\n\r\n farmaceutiske Højskole. </P>  \r\n\r\n<P>Arbejdsgruppen fik følgende sammensætning: </P>  \r\n\r\n<P>Afdelingschef Michael Christiansen, Justitsministeriet </P>  \r\n\r\n<P>Afdelingschef Sten Grambye, Undervisningsministeriet </P>  \r\n\r\n<P>Fuldmægtig Carsten Holm, Administrations- og Personaledepartementet </P>  \r\n\r\n<P>Konsulent Povl Hertz, Landsorganisationen i Danmark </P>  \r\n\r\n<P>Kontorchef Erik B. Yde, Akademikernes Centralorganisation </P>  \r\n\r\n<P>Sekretariatsleder Niels Juul, Statstjenestemændenes </P>  \r\n\r\n<P>Centralorganisation I </P>  \r\n\r\n<P>Arbejdsgruppen har fået forelagt materiale vedrørende de 2 ovennævnte  \r\n\r\n sager samt en sag fra Aarhus Universitet vedrørende behandling af  \r\n\r\n personalereduktioner i samarbejdsudvalget. Gruppen har holdt 2 møder. </P>  \r\n\r\n<P>Der er i arbejdsgruppen enighed om, at det retlige problem inden for  \r\n\r\n Undervisningsministeriets område specielt består i, hvorledes  \r\n\r\n samarbejdsudvalgetscirkulærets regler kan forenes med bestemmelserne i loven  \r\n\r\n om styrelsen af højere uddannelsesinstitutioner. Der er herved enighed om, at  \r\n\r\n samarbejdsudvalg generelt ikke kan fastlægge retningslinier, der er stridende  \r\n\r\n mod forvaltningsretlige lovbestemmelser og retsgrundsætninger vedrørende  \r\n\r\n kompetence og delegation, jfr. cirkulærets § 1, stk. 4. </P>  \r\n\r\n<P>Arbejdsgruppen har derfor bestræbt sig på at definere grænseområdet mellem  \r\n\r\n samarbejdsudvalgscirkulæret og styrelsesloven med henblik på at foreslå en  \r\n\r\n løsning, der tilgodeser begge regelsæt. Arbejdsgruppen har derimod ikke set  \r\n\r\n det som sin opgave at udarbejde forslag til ændring af gældende regler. </P>  \r\n\r\n<P>Efter gennemgang af det foreliggende materiale og stedfundne drøftelser er  \r\n\r\n der i arbejsgruppen opnået enighed om at foreslå følgende retningslinier som  \r\n\r\n grundlag for samarbejdet indenfor universiteter m.v.: </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Centralrådet konstaterer, at samarbejdscirkulæret -  \r\n\r\n herunder § 5 om indgåelse af aftaler om ansættelse og afskedigelse - finder  \r\n\r\n anvendelse også på højere uddannelsesinstitutioner, herunder institutioner  \r\n\r\n omfattet af styrelsesloven. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Centralrådet konstaterer - i overensstemmelse med  \r\n\r\n samarbejdscirkulærets § 1, stk. 4 - at lovgivningen - herunder styrelsesloven  \r\n\r\n - samt aftaler og almindelige forvaltningsretlige grundsætninger indeholder  \r\n\r\n begrænsninger i omfanget af muligheden for at indgå aftaler efter  \r\n\r\n samarbejdscirkulærets § 5. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Centralrådet konstaterer, at der er særlige hensyn  \r\n\r\n at tage på de højere uddannelsesinstitutioner, især fordi bestemte  \r\n\r\n medarbejdere og medarbejdergrupper er tillagt særlig kompetence med henblik  \r\n\r\n på den bedst mulige varetagelse af den givne institutions opgaver indenfor  \r\n\r\n forskning, undervisning og administration. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> Bl.a. af personalepolitiske grunde finder  \r\n\r\n centralrådet det ønskeligt, at der på de højere uddannelsesinstitutioner  \r\n\r\n indgås aftaler efter samarbejdscirkulærets § 5, således at det sikres, at  \r\n\r\n f.eks. ansættelser og afskedigelser kan ske efter retningslinier og i former,  \r\n\r\n der tilgodeser de hensyn, der ligger bag samarbejdsaftalen. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>5.</B> Sådanne aftaler må efter centralrådets opfattelse  \r\n\r\n på de højere uddannelsesinstitutioner respektere hensynet til den bedst  \r\n\r\n mulige varetagelse af institutionens opgaver indenfor forskning, uddannelse  \r\n\r\n og administration, som bl.a. er baggrunden for styrelseslovens regler,  \r\n\r\n herunder om sikring af de ansattes faglige kvalifikationer. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>6.</B> Centralrådet opfordrer parterne til at indgå §  \r\n\r\n 5-aftaler efter disse hovedretningslinier. </P>  \r\n\r\n<P>Såfremt centralrådet tilsidesætter arbejdsgruppens forslag, vil  \r\n\r\n Undervisningsministeriet i et cirkulære kommunikere centralrådets afgørelse  \r\n\r\n ud til uddannelsesinstitutionernes ledelser ledsaget af supplerende  \r\n\r\n retningslinier. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Cirkulæreskrivelsen har hjemmel i aftale af 6. november 1990 mellem Finansministeriet og en række organisationer om samarbejde og samarbejdsudvalg i statens virksomheder og institutioner",
        "Den pågældende arbejdstidsaftale er ikke længere gældende."
    ],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19912205210"
        },
        {
            "displayName": "Entydig dokumentidentifikation",
            "displayValue": "CM033851"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "07/10/2009"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22052"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "02/05/1991"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "LØN 3, 1988-4081-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}