{
    "id": 111688,
    "title": "1994 LSF 125   FORSLAG TIL LOV OM ÆNDRING AF LOV OM SKIBES SIKKERHED M.V. OG LOV OM   BESKYTTELSE AF HAVMILJØET (* 1) ",
    "documentTypeId": "400",
    "isSagsforlobPeriodValid": false,
    "shortName": "1994/1 LSF 125",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 125 </P>  \r\n\r\n<P></P>  \r\n\r\n<P>Forslag til Lov om ændring af lov om skibes sikkerhed m.v. og lov om  \r\n\r\n beskyttelse af havmiljøet (* 1) </P>  \r\n\r\n<P></P>  \r\n\r\n<P>Fremsat af erhvervsministeren (Mimi Jakobsen) </P>  \r\n\r\n<P></P>  \r\n\r\n<P>den 18. januar 1995 </P>  \r\n\r\n<P></P>  \r\n\r\n<P>Vedtaget ved tredjebehandling den 21. marts 1995 </P>  \r\n\r\n<P></P>  \r\n\r\n<P><a href=\"document.aspx?accn=A19950020730\"> Lov nr. 207 af 29/03/1995</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om skibes sikkerhed m.v., jf. lovbekendtgørelse nr. 400 af 18. juni  \r\n\r\n 1993, som ændret ved lov nr. 287 af 27. april 1994, foretages følgende  \r\n\r\n ændringer: </P>  \r\n\r\n<P> <B>1.</B> I <I>§ 2</I> indsættes som <I>stk. 6: </I></P>  \r\n\r\n<P>&#187;Stk. 6. Erhvervsministeren kan af hensyn til sikkerheden, sundheden  \r\n\r\n og miljøet endvidere fastsætte regler om levering, markedsføring og  \r\n\r\n fremstilling af fritidsfartøjer og komponenter hertil samt om markedsføring  \r\n\r\n af personlige værnemidler m.v.&#171;  <B>2.</B> I <I>§ 15</I> indsættes som  \r\n\r\n<I>stk. 2: </I></P>  \r\n\r\n<P>&#187;Stk. 2. Søfartsstyrelsen kan endvidere påbyde, at den, der  \r\n\r\n markedsfører et produkt eller et fartøj, der er omfattet af § 2, stk. 6, og  \r\n\r\n som anvendt i overensstemmelse med sin bestemmelse kan frembyde fare for  \r\n\r\n sikkerhed, sundhed eller miljø, skal træffe de nødvendige foranstaltninger  \r\n\r\n til afværgelse heraf. Det kan herunder påbydes, </P>  \r\n\r\n<P>1) at levering eller markedsføring af de pågældende produkter/fartøjer  \r\n\r\n skal standses, og </P>  \r\n\r\n<P>2) at de pågældende produkter/fartøjer skal tilbagekaldes fra  \r\n\r\n markedet.&#171; </P>  \r\n\r\n<P> <B>3.</B> Efter § 16 indsættes </P>  \r\n\r\n<P> <B>&#187;§ 16 a.</B> Søfartsstyrelsen kan offentliggøre oplysninger om et  \r\n\r\n skib, der er blevet tilbageholdt i medfør af § 16, herunder om navnet på  \r\n\r\n skibets klassifikationsselskab og årsagen til tilbageholdelsen.&#171; </P>  \r\n\r\n<P> <B>§ 2</B>  </P>  \r\n\r\n<P>I lov nr. 476 af 30. juni 1993 om beskyttelse af havmiljøet foretages  \r\n\r\n følgende ændring: </P>  \r\n\r\n<P>I <I>§ 43</I> indsættes som <I>stk. 5: </I></P>  \r\n\r\n<P>&#187;Stk. 5. Miljø- og energiministeren kan offentliggøre oplysninger om  \r\n\r\n et skibs tilbageholdelse, herunder om navnet på skibets  \r\n\r\n klassifikationsselskab og årsagen til tilbageholdelsen.&#171; </P>  \r\n\r\n<P> <B>§ 3</B> Loven træder i kraft den 1. juli 1995. </P>  \r\n\r\n<P> <B>§ 4</B> Loven gælder ikke for Færøerne og Grønland, men kan ved  \r\n\r\n kongelig anordning sættes i kraft for disse landsdele med de afvigelser, de  \r\n\r\n særlige færøske og grønlandske forhold tilsiger. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om skibes sikkerhed m.v., jf. lovbekendtgørelse nr. 400 af 18. juni  \r\n\r\n 1993, som senest ændret ved lov nr. 287 af 27. april 1994, foretages følgende  \r\n\r\n ændringer: </P>  \r\n\r\n<P> <B>1.</B> I <I>§ 2,</I> indsættes som stk. 6: </P>  \r\n\r\n<P> <I>&#187;Stk. 6.</I> Erhvervsministeren kan af hensyn til sikkerheden,  \r\n\r\n sundheden og miljøet endvidere fastsætte regler om levering, markedsføring og  \r\n\r\n fremstilling af fritidsfartøjer og komponenter hertil, samt om markedsføring  \r\n\r\n af personlige værnemidler mv.&#171;. </P>  \r\n\r\n<P> <B>2.</B> I <I>§ 15</I> indsættes som stk. 2: </P>  \r\n\r\n<P> <I>&#187;Stk. 2.</I> Søfartstyrelsen kan endvidere påbyde, at den, der  \r\n\r\n markedsfører et produkt eller et fartøj, der er omfattet af § 2, stk. 6, og  \r\n\r\n som anvendt i overensstemmelse med sin bestemmelse kan frembyde fare for  \r\n\r\n sikkerhed, sundhed eller miljø, skal træffe de nødvendige foranstaltninger  \r\n\r\n til afværgelse heraf. Det kan herunder påbydes: </P>  \r\n\r\n<P>1) at levering eller markedsføring af de pågældende produkter/fartøjer  \r\n\r\n skal standses, og </P>  \r\n\r\n<P>2) at de pågældende produkter/fartøjer skal tilbagekaldes fra  \r\n\r\n markedet.&#171;. </P>  \r\n\r\n<P> <B>3.</B> Efter <I>§ 16</I> indsættes </P>  \r\n\r\n<P> <B>&#187;§ 16 a.</B> Søfartsstyrelsen kan offentliggøre oplysninger om et  \r\n\r\n skib, der er blevet tilbageholdt i medfør af § 16, herunder om navnet på  \r\n\r\n skibets klassifikationsselskab og årsagen til tilbageholdelsen.&#171;. </P>  \r\n\r\n<P> <B>§ 2</B>  </P>  \r\n\r\n<P>I lov nr. 476 af 30. juni 1993 om beskyttelse af havmiljøet foretages  \r\n\r\n følgende ændring: </P>  \r\n\r\n<P> <B>1.</B> I <I>§ 43,</I> indsættes som stk. 5: </P>  \r\n\r\n<P> <I>&#187;Stk. 5.</I> Miljø- og energiministeren kan offentliggøre  \r\n\r\n oplysninger om et skibs tilbageholdelse, herunder om navnet på skibets  \r\n\r\n klassifikationsselskab og årsagen til tilbageholdelsen.&#171;. </P>  \r\n\r\n<P> <B>§ 3</B>  </P>  \r\n\r\n<P>Loven træder i kraft 1. juli 1995. </P>  \r\n\r\n<P> <B>§ 4</B>  </P>  \r\n\r\n<P>Loven gælder ikke for Færørerne og Grønland, men kan ved kongelig  \r\n\r\n anordning sættes i kraft for disse landsdele med de afvigelser de særlige  \r\n\r\n færøske og grønlandske forhold tilsiger. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Forslaget gennemfører direktivet vedrørende indbyrdes tilnærmelse af  \r\n\r\n medlemsstaternes love og administrative bestemmelser vedrørende  \r\n\r\n fritidsfartøjer, 94/25/EF. Efter direktivet skal der stilles en række krav  \r\n\r\n til fremstilling, mærkning og markedsføring af fritidsfartøjer samt til nogle  \r\n\r\n af de komponenter, der skal bruges i fritidsfartøjer. Hensigten er at sikre,  \r\n\r\n at fritidsfartøjer, der markedsføres eller tages i brug i EU, skal have en  \r\n\r\n ensartet standard og vise en tilfredsstillende sikkerhed først og fremmest af  \r\n\r\n hensyn til brugeren. Da der i direktivet fastsættes fælles EU-standarder, vil  \r\n\r\n det også kunne lette danske bådfabrikanters mulighed for at afsætte  \r\n\r\n dansk-producerede fritidsfartøjer i EU og dermed være til gavn for danske  \r\n\r\n erhvervsinteresser. </P>  \r\n\r\n<P>Det foreslås endvidere, at man i overensstemmelse med tre direktiver om  \r\n\r\n indbyrdes tilnærmelse af medlemsstaternes lovgivning om personlige  \r\n\r\n værnemidler, 89/686/EØF, 93/68/EØF og 93/95/EØF, kan fastsætte  \r\n\r\n markedsføringsbestemmelser for personlige værnemidler. </P>  \r\n\r\n<P>Søfartsstyrelsen har allerede i medfør af § 5 i lov om skibes sikkerhed  \r\n\r\n fastsat krav om anvendelse og brug af værnemidler til søs med henblik på en  \r\n\r\n beskyttelse af arbejdstagernes sikkerhed og sundhed. Det foreslås nu, at  \r\n\r\n Søfartsstyrelsen i lighed med den ordning, der gælder for værnemidler, der  \r\n\r\n benyttes af arbejdstagere i land, under visse omstændigheder kan forbyde  \r\n\r\n markedsføring af personlige værnemidler. Dette kan ske i tilfælde, hvor  \r\n\r\n værnemidlet, selv om det anvendes i overensstemmelse med sin bestemmelse, kan  \r\n\r\n frembyde fare for den søfarendes sikkerhed eller sundhed. </P>  \r\n\r\n<P>Endelig giver forslaget hjemmel til, at Søfartsstyrelsen kan offentliggøre  \r\n\r\n oplysninger om skibe, der tilbageholdes på grund af, at skibet ikke er i  \r\n\r\n sikkerhedsmæssig eller miljømæssig forsvarlig stand. Søfartsstyrelsen  \r\n\r\n tilbageholder årligt en række udenlandske skibe i dansk havn, som ikke lever  \r\n\r\n op til de internationale standarder, mens danske skibe kun tilbageholdes i  \r\n\r\n meget begrænset omfang. </P>  \r\n\r\n<P>Formålet med en offentliggørelse er først og fremmest af præventiv  \r\n\r\n karakter med henblik på at sikre, at alle skibe, uanset flag, der sejler på  \r\n\r\n danske havne, lever op til de internationale standarder. Forslaget er på  \r\n\r\n dette punkt helt i overensstemmelse med hensigten bag den motiverede  \r\n\r\n dagsorden om sikkerhed til søs, som Folketinget vedtog den 24. november 1994.  \r\n\r\n Der er i øvrigt i Europa bred enighed om at offentliggøre oplysninger om  \r\n\r\n tilbageholdte skibe og nogle europæiske lande offentliggører allerede sådanne  \r\n\r\n oplysninger. </P>  \r\n\r\n<P> <I>Administrative, økonomiske og miljømæssige konsekvenser</I>  </P>  \r\n\r\n<P>Ændringerne skønnes at medføre begrænsede administrative og økonomiske  \r\n\r\n konsekvenser for staten. </P>  \r\n\r\n<P>Hidtil har der været krævet betaling for godkendelse af fritidsfartøjer og  \r\n\r\n personlige værnemidler. Da der nu i modsætning til tidligere er pligt til at  \r\n\r\n få fritidsfartøjer, som markedsføres eller tages i brug i Danmark eller i  \r\n\r\n Fællesskabet, godkendt, kan forslaget medføre en vis merudgift for  \r\n\r\n producenten. Det skal dog sammenholdes med de forbedrede muligheder for  \r\n\r\n afsætning, som følger af fælles standarder, indenfor EU som helhed. </P>  \r\n\r\n<P> <I>Høring</I>  </P>  \r\n\r\n<P>Forslaget har været sendt til høring hos: </P>  \r\n\r\n<P>Danmarks Rederiforening, Rederiforeningen for Mindre Skibe,  \r\n\r\n Rederiforeningen af 1895, Bilfærgernes Rederiforening, Danmarks  \r\n\r\n Fiskeriforening, Dansk Arbejdsgiverforening, Dansk Sø-Restaurations Forening,  \r\n\r\n Skibs- og Bådebyggeriernes Arbejdsgiverforening, Søsportens Brancheforening,  \r\n\r\n Hotel- Restaurant- og Fritidserhvervenes Arbejdsgiverforening, Dansk  \r\n\r\n Navigatørforening, Metal Søfart, Radiotelegrafistforeningen af 1917,  \r\n\r\n Specialarbejderforbundet i Danmark, Specialarbejderforbundet i Danmark,  \r\n\r\n Hanstholm Afdeling, Maskinmestrenes Forening, SID-afdeling, Sømændenes  \r\n\r\n Forbund i Danmark, Restaurations- og Bryggeriarbejderforbundet, Fiskernes  \r\n\r\n Forbund, Foreningen af Skibs- og Bådbyggere i Danmark, Funktionærernes og  \r\n\r\n Tjenestemændenes Fællesråd, Landsorganisationen i Danmark, Amtsrådsforeningen  \r\n\r\n i Danmark, Kommunernes Landsforening, Forsvarsministeriet,  \r\n\r\n Arbejdsministeriet, Miljøministeriet, Miljøstyrelsen, Justitsministeriet,  \r\n\r\n Finansministeriet, Trafikministeriet, DSB, DMU-danske fritidssejlere, Dansk  \r\n\r\n Sejlunion, Danske Strandjægeres Motorbådsunion, Foreningen af Danske  \r\n\r\n Søassurandører, Forbrugerstyrelsen, Forbrugerrådet og Søsportens  \r\n\r\n Sikkerhedsråd. </P>  \r\n\r\n<P> <I>Bemærkninger til § 1</I>  </P>  \r\n\r\n<P>Ad nr. 1 </P>  \r\n\r\n<P>Efter direktivet vedrørende indbyrdes tilnærmelse af medlemsstaternes love  \r\n\r\n og administrative bestemmelser vedrørende fritidsfartøjer, 94/25/EF skal der,  \r\n\r\n for at sikre en ensartet standard, stilles en række krav til fremstilling,  \r\n\r\n mærkning og markedsføring af fritidsfartøjer. Bestemmelsen åbner mulighed for  \r\n\r\n at fastsætte sådanne krav. Direktivets detaljerede krav til fritidsfartøjers  \r\n\r\n konstruktion m.v. vil blive fastsat af Søfartsstyrelsen i en teknisk  \r\n\r\n forskrift. De standarder, som direktivet stiller krav om, vil i medfør af  \r\n\r\n direktivet ikke kun blive stillet til dansk fremstillede fritidsfartøjer, men  \r\n\r\n også til udenlandsk producerede både, der sælges her i landet. Efter  \r\n\r\n direktivet skal fritidsfartøjer, der er fremstillet i et EU-land, normalt  \r\n\r\n frit kunne sælges inden for EU, herunder også i Danmark, såfremt de opfylder  \r\n\r\n direktivets bestemmelser. Dette kan dokumenteres ved en såkaldt CE-mærkning.  \r\n\r\n Direktivet forhindrer derved EU-landene i at indføre tekniske  \r\n\r\n handelshindringer på dette område. Det er et forhold, som kan komme dansk  \r\n\r\n producerede både til gode i forbindelse med salg inden for EU. </P>  \r\n\r\n<P>Når de nye bestemmelser i henholdsvis § 2, stk. 6 og § 15, stk. 2 anvender  \r\n\r\n ordet markedsføring, er der lagt op til den brede forståelse af dette begreb,  \r\n\r\n som er lagt til grund i lov om markedsføring. </P>  \r\n\r\n<P>Ad nr. 2 </P>  \r\n\r\n<P>Direktivet giver ret til at forbyde markedsføring af et fritidsfartøj  \r\n\r\n eller en af de i direktivet nævnte komponenter til brug for fritidsfartøjer,  \r\n\r\n såfremt fritidsfartøjet eller komponenten anvendt i overensstemmelse med sin  \r\n\r\n bestemmelse frembyder en fare for sikkerhed, sundhed eller miljø. Dette  \r\n\r\n gælder også produkter, der er CE-mærkede. Et sådant forbud vil kunne  \r\n\r\n gennemføres i medfør af den nye bestemmelse i § 15, stk. 2. </P>  \r\n\r\n<P>Bestemmelsen giver også hjemmel til, at Søfartsstyrelsen i lighed med den  \r\n\r\n ordning, der gælder for værnemidler, der benyttes af arbejdstagere i land,  \r\n\r\n under visse omstændigheder kan forbyde markedsføring eller levering af  \r\n\r\n personlige værnemidler til anvendelse på skibe. Dette kan ske i de tilfælde,  \r\n\r\n hvor værnemidlet, når det anvendt i overensstemmelse med sin bestemmelse, kan  \r\n\r\n frembyde fare for den søfarendes sikkerhed eller sundhed. </P>  \r\n\r\n<P>Som det fremgår af de almindelige bemærkninger har Søfartsstyrelsen  \r\n\r\n allerede i medfør af § 5 i lov om skibes sikkerhed m.v. fastsat krav om  \r\n\r\n anvendelse og brug af værnemidler til søs med henblik på en beskyttelse af  \r\n\r\n arbejdstagernes sikkerhed og sundhed. </P>  \r\n\r\n<P>Ad nr. 3 </P>  \r\n\r\n<P>Bestemmelsen giver hjemmel til, at Søfartsstyrelsen kan offentliggøre  \r\n\r\n oplysninger om de udenlandske og danske skibe, der tilbageholdes på grund af,  \r\n\r\n at skibet ikke er i sikkerhedsmæssig eller miljømæssig forsvarlig stand. Som  \r\n\r\n det fremgår af de almindelige bemærkninger, tilbageholder Søfartsstyrelsen  \r\n\r\n årligt en række fremmede skibe i danske havne i forbindelse med den kontrol,  \r\n\r\n som styrelsen foretager som havnestat. </P>  \r\n\r\n<P>Det forventes, at en sådan offentliggørelse vil have en præventiv  \r\n\r\n virkning, både over for de redere, som har skibe, der ikke lever op til de  \r\n\r\n internationale standarder, og over for de personer, som benytter sådanne  \r\n\r\n skibe til transport. Der er i Europa bred enighed om at tage et sådant  \r\n\r\n skridt. </P>  \r\n\r\n<P>Det er hensigten, at Søfartsstyrelsen kvartalsvis vil offentliggøre  \r\n\r\n oplysninger om de skibe, som man har tilbageholdt. Offentliggørelsen vil  \r\n\r\n blandt andet indeholde oplysninger om skibets navn, rederen og årsagen til  \r\n\r\n tilbageholdelsen. Der vil også blive oplyst om skibets  \r\n\r\n klassifikationsselskab, hvis tilbageholdelsen vedrører forhold, som dette har  \r\n\r\n kontrolleret. Nogle europæiske lande offentliggør allerede oplysninger om  \r\n\r\n tilbageholdte skibe. Oplysningerne vil også blive videregivet til  \r\n\r\n sekretariatet for det europæiske samarbejde om havnestatskontrol med henblik  \r\n\r\n på en samlet publikation. </P>  \r\n\r\n<P> <I>Bemærkninger til § 2 </I></P>  \r\n\r\n<P> Bestemmelsen vedrører en ændring af havmiljøloven og svarer til den  \r\n\r\n ovenfor beskrevne ændring af lov om skibes sikkerhed m.v. om offentliggørelse  \r\n\r\n af tilbageholdte skibe. Formålet er at skabe hjemmel til en sådan  \r\n\r\n offentliggørelse, uanset om skibet tilbageholdes af hensyn til sikkerheden i  \r\n\r\n medfør af § 16 i lov om skibes sikkerhed m.v. eller af hensyn til havmiljøet  \r\n\r\n i medfør af havmiljølovens § 43. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P> <B>§ 1</B>  </P>  \r\n\r\n<P> <B>1.</B> I <I>§ 2</I> indsættes som stk. 6: </P>  \r\n\r\n<P> <I>&#187;Stk. 6.</I> Erhvervsministeren kan af hensyn til sikkerheden,  \r\n\r\n sundheden og miljøet endvidere fastsætte regler om levering, markedsføring og  \r\n\r\n fremstilling af fritidsfartøjer og komponenter hertil, samt om markedsføring  \r\n\r\n af personlige værnemidler m.v.&#171;. </P>  \r\n\r\n<P> <B>§ 2.</B> Ethvert skib skal være bygget og udstyret således, at  \r\n\r\n menneskeliv på søen er sikret fuldt betryggende, og således, at det er egnet  \r\n\r\n til det formål, det til enhver tid er bestemt for. Der skal tillige tages  \r\n\r\n mest muligt hensyn til beskyttelse af havet mod forurening. </P>  \r\n\r\n<P> <I>Stk. 2.</I> Skibet skal være forsynet med navigeringsmidler,  \r\n\r\n maskinanlæg, radioanlæg redningsmateriel, lægemidler samt brandsikrings- og  \r\n\r\n brandslukningsmidler i et sådant omfang, at de ombordværende, skibet og  \r\n\r\n ladningen er sikret bedst muligt. </P>  \r\n\r\n<P> <I>Stk. 3.</I> Skibets arbejdssteder og opholdsrum mv. skal være  \r\n\r\n indrettet således, at der tages mest muligt hensyn til sikkerheden og  \r\n\r\n sundhedstilstanden om bord, de ombordværendes velbefindende og deres  \r\n\r\n beskyttelse mod støj og andre skadelig påvirkninger. </P>  \r\n\r\n<P> <I>Stk. 4.</I> Skibet skal være forsynet med konstruktionsmæssige og  \r\n\r\n tekniske indretninger til beskyttelse af havet mod forurening. </P>  \r\n\r\n<P> <I>Stk. 5.</I> Industriministeren fastsætter nærmere regler om skibes  \r\n\r\n bygning og udstyr mv. For skibe under 20 BRT kan der fastsættes lempeligere  \r\n\r\n regler, der helt eller delvis fraviger bestemmelserne i stk. 2-4. </P>  \r\n\r\n<P> <B>2.</B> I <I>§ 15</I> indsættes som stk. 2: </P>  \r\n\r\n<P> <I>&#187;Stk. 2.</I> Søfartstyrelsen kan endvidere påbyde, at den, der  \r\n\r\n markedsfører et produkt eller et fartøj, der er omfattet af § 2, stk. 6, og  \r\n\r\n som anvendt i overensstemmelse med sin bestemmelse kan frembyde fare for  \r\n\r\n sikkerhed, sundhed eller miljø, skal træffe de nødvendige foranstaltninger  \r\n\r\n til afværgelse heraf. Det kan herunder påbydes: </P>  \r\n\r\n<P>1) at levering eller markedsføring af de pågældende produkter/fartøjer  \r\n\r\n skal standses, </P>  \r\n\r\n<P>2) at de pågældende produkter/fartøjer skal tilbagekaldes fra  \r\n\r\n markedet.&#171;. </P>  \r\n\r\n<P> <B>§ 15.</B> Søfartsstyrelsen kan påbyde, at forhold der strider mod  \r\n\r\n loven eller regler eller afgørelser i medfør af loven, skal bringes i orden  \r\n\r\n straks eller inden en frist. </P>  \r\n\r\n<P> <B>§ 2</B>  </P>  \r\n\r\n<P> <B>1.</B> I <I>§ 43</I> indsættes som stk. 5: </P>  \r\n\r\n<P> <I>&#187;Stk. 5.</I> Miljø- og energiministeren kan offentliggøre  \r\n\r\n oplysninger om et skibs tilbageholdelse, herunder navnet på skibets  \r\n\r\n klassifikationsselskab og om årsagen til tilbageholdelsen.&#171;. </P>  \r\n\r\n<P> <B>§ 43.</B> Miljøministeren kan forbyde et skib at fortsætte sejlads  \r\n\r\n eller andre aktiviteter eller påbyde, at sejlads eller andre aktiviteter skal  \r\n\r\n følge bestemte retningslinier, såfremt der fra skibet er sket eller er fare  \r\n\r\n for udtømning eller udledning, som er i strid med loven eller forskrifter  \r\n\r\n udstedt i medfør heraf eller omfattes af § 58, og forbudet eller påbudet er  \r\n\r\n nødvendigt for at forhindre eller bekæmpe forurening af havet. </P>  \r\n\r\n<P> <I>Stk. 2.</I> Miljøministeren kan træffes foranstaltninger svarende til  \r\n\r\n de i stk. 1 nævnte over for platforme. </P>  \r\n\r\n<P> <I>Stk. 3.</I> Miljøministeren kan træffe yderligere foranstaltninger end  \r\n\r\n de i stk. 1 og 2 nævnte, såfremt dette er nødvendigt for at forhindre eller  \r\n\r\n bekæmpe forurening, der kan medføre alvorlige skader for havmiljøet. </P>  \r\n\r\n<P> <I>Stk. 4.</I> Beslutning om forbud eller påbud efter stk. 1-3 skal  \r\n\r\n snarest muligt meddeles føreren af skibet eller den for platformen ansvarlige  \r\n\r\n eller ejeren eller brugeren af skibet eller platformen skriftligt eller  \r\n\r\n telegrafisk med oplysning om grunden til forbudet eller påbudet og i tilfælde  \r\n\r\n af tilbageholdelse med oplysning om de vilkår, hvorunder frigivelse kan finde  \r\n\r\n sted. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Loven indeholder bestemmelser, der gennemfører Rådets direktiv nr.  \r\n\r\n 89/686/EØF, EFT 1989, L 399 s. 18, om indbyrdes tilnærmelse af  \r\n\r\n medlemsstaternes lovgivning om personlige værnemidler samt Rådets direktiver  \r\n\r\n nr. 93/68/EØF, EFT 1993, L 220 s. 1, og nr. 93/95/EØF, EFT 1993, L 276 s. 11,  \r\n\r\n begge om ændring af direktiv 89/686/EØF. Endvidere indeholder loven  \r\n\r\n bestemmelser, der gennemfører Rådets direktiv 94/25/EF, EFT 1994, L 164 s.  \r\n\r\n 15, om indbyrdes tilnærmelse af medlemsstaternes love og administrative  \r\n\r\n bestemmelser om fritidsfartøjer. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "30/03/1995"
        },
        {
            "displayName": "Accession",
            "displayValue": "199412K00125"
        },
        {
            "displayName": "Entydig dokumentidentifikation",
            "displayValue": "CL000955"
        },
        {
            "displayName": "Dato for førstegangsindlæggelse",
            "displayValue": "30/03/1995"
        },
        {
            "displayName": "Dato for indlæggelse",
            "displayValue": "30/03/1995"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "125"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}