{
    "id": 203117,
    "title": "Bekendtgørelse om medlemskab af en a-kasse",
    "documentTypeId": "60",
    "isSagsforlobPeriodValid": true,
    "shortName": "BEK nr 1180 af 26/09/2018",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#idfb00038e-91d8-4ef5-b86a-176de201de1d\">Kapitel 1</a>\r\n      </td>\r\n      <td class=\"IndholdsfortegnelseTekst\">Ret til optagelse i en a-kasse og overflytning mellem a-kasser</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id45bf5eba-d225-4580-9115-6273fa8b46c7\">Kapitel 2</a>\r\n      </td>\r\n      <td class=\"IndholdsfortegnelseTekst\">Pligt til overflytning til en anden a-kasse</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#ide303bc03-944d-4e5c-946b-936dc6dfe693\">Kapitel 3</a>\r\n      </td>\r\n      <td class=\"IndholdsfortegnelseTekst\">Øvrige regler om overflytning mellem a-kasser</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idd1a7e64b-1557-48a1-ad7a-c8c52a23bed3\">Kapitel 4</a>\r\n      </td>\r\n      <td class=\"IndholdsfortegnelseTekst\">Genoptagelse efter slettelse som medlem på grund af svig eller gæld</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id6a47532e-8714-4828-b380-41e6d0b9bbca\">Kapitel 5</a>\r\n      </td>\r\n      <td class=\"IndholdsfortegnelseTekst\">Omforsikring mellem deltids- og fuldtidsforsikring</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id2abb30e9-bccc-44d2-82e4-7a61d2921347\">Kapitel 6</a>\r\n      </td>\r\n      <td class=\"IndholdsfortegnelseTekst\">Ikrafttræden m.v.</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om medlemskab af en a-kasse</p>\r\n<p class=\"Indledning2\">I medfør af § 41, stk. 6 og 7, § 42, stk. 4, § 44, stk. 6, § 68, stk. 4, § 86, stk. 9, § 87, stk. 7, § 95 og § 100 b, stk. 1 og 2, i lov om arbejdsløshedsforsikring m.v., jf. lovbekendtgørelse nr. 225 af 20. marts 2018, som ændret ved lov nr. 1670 af 26. december 2017, og efter forhandling med Beskæftigelsesrådet fastsættes efter bemyndigelse:</p>\r\n<p class=\"Kapitel\" id=\"idfb00038e-91d8-4ef5-b86a-176de201de1d\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Ret til optagelse i en a-kasse og overflytning mellem a-kasser</p>\r\n<p class=\"Paragraf\" id=\"id16f2f3e1-9cba-484f-abd4-40faa8ddbaad\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> En person kan optages i en a-kasse, hvis pågældende opfylder betingelserne i lovens § 41, herunder om bopæl og ophold i Danmark på optagelsestidspunktet, jf. dog stk. 2 og 3.</p>\r\n<p class=\"Stk2\">\r\n   <span class=\"StkNr\" id=\"ida88602a9-b4bf-4ac0-b076-324870a07199\">Stk. 2.</span> Bopæls- og opholdskravet gælder ikke for personer, der kan blive optaget i en a-kasse i medfør af reglerne i bekendtgørelse om arbejdsløshedsforsikring ved arbejde m.v. inden for EØS, Færøerne og i det øvrige udland.</p>\r\n<p class=\"Stk2\">\r\n   <span class=\"StkNr\" id=\"id0b07b277-aee1-4ed8-b2ba-c956414d3ec1\">Stk. 3.</span> Personer, der driver selvstændig virksomhed på Færøerne eller i Grønland, kan blive optaget, hvis</p>\r\n<p class=\"Liste1\">\r\n   <span class=\"Liste1Nr\" id=\"ide8d3df73-596c-481b-bc22-1485bcac9ca4\">1)</span> pågældende umiddelbart før udrejsen havde bopæl i Danmark, og</p>\r\n<p class=\"Liste1\">\r\n   <span class=\"Liste1Nr\" id=\"id57a07efe-bbbf-4055-869b-6baf3204b9c7\">2)</span> ansøgningen om optagelse er modtaget i a-kassen senest 12 måneder efter udrejsen.</p>\r\n<p class=\"Paragraf\" id=\"id289b0f7d-83b9-4d21-9a54-fd8bc73ca0e3\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> En person kan tidligst blive optaget fra den dato, hvor a-kassen har modtaget en skriftlig ansøgning om optagelse, jf. dog § 5 stk. 2.</p>\r\n<p class=\"Paragraf\" id=\"ida240c20f-03cd-489a-ac4e-450b26e72abf\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Optagelse skal ske i en tværfaglig a-kasse eller i en fagligt afgrænset a-kasse, hvis faglige område personen ifølge kassens vedtægt har tilknytning til, jf. lovens § 32.</p>\r\n<p class=\"Stk2\">\r\n   <span class=\"StkNr\" id=\"idd23985ea-6fec-40bc-a74a-169c1290ae1c\">Stk. 2.</span> Personer, der har tilknytning til flere fagligt afgrænsede a-kassers faglige områder, kan vælge mellem disse.</p>\r\n<p class=\"Paragraf\" id=\"id02df7365-8963-475a-918b-5b548644e801\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Et medlem kan overflyttes til en anden a-kasse, hvis betingelserne for at blive optaget i kassen ifølge dennes vedtægt er opfyldt.</p>\r\n<p class=\"Paragraf\" id=\"id6ffdafb9-59ec-417c-8d94-bc2ab60345f5\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Et medlem, der har gennemført en uddannelse som nævnt i lovens § 54, kan vælge</p>\r\n<p class=\"Liste1\">\r\n   <span class=\"Liste1Nr\" id=\"id7c4f6fc0-e567-4f18-9f11-ebc512d03d3f\">1)</span> at blive nyoptaget med dagpengeret efter lovens § 54, jf. § 49, stk. 5, 1. pkt., i en a-kasse, som efter sin vedtægt optager personer med den afsluttede uddannelse, eller</p>\r\n<p class=\"Liste1\">\r\n   <span class=\"Liste1Nr\" id=\"id1b5128ce-f843-4dc1-a076-a1271037686f\">2)</span> at blive overflyttet til a-kassen med sine hidtidige rettigheder.</p>\r\n<p class=\"Stk2\">\r\n   <span class=\"StkNr\" id=\"id6740cac1-cfb1-4a49-aa92-d802010521a9\">Stk. 2.</span> Hvis medlemmet ønsker nyoptagelse, jf. stk. 1, nr. 1, skal a-kassen have modtaget ansøgningen inden 2 uger efter uddannelsens afslutning. Nyoptagelsen sker med virkning fra den 1. i måneden, hvor uddannelsen er afsluttet, jf. bekendtgørelse om indkomst- og beskæftigelseskravet for ret til dagpenge.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Seniormedlemskab</span>\r\n   </span>\r\n</p>\r\n<p class=\"Paragraf\" id=\"id3ebb0a17-b3f3-4e33-a04d-77ea3aa2215d\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> En person, som ikke er medlem af en a-kasse, og som har nået folkepensionsalderen, jf. lov om social pension, kan optages som seniormedlem.</p>\r\n<p class=\"Stk2\">\r\n   <span class=\"StkNr\" id=\"id220acda4-4854-4975-8374-92e67a581f34\">Stk. 2.</span> En person, som er medlem af en a-kasse, og som har nået folkepensionsalderen, jf. lov om social pension, kan overgå til et særligt seniormedlemskab, når den måned, hvori medlemmet har nået folkepensionsalderen, er udløbet. Overgangen sker automatisk, hvis medlemmet over for a-kassen har tilkendegivet, at medlemmet ønsker seniormedlemskab.</p>\r\n<p class=\"Stk2\">\r\n   <span class=\"StkNr\" id=\"id45b5646f-0e21-4e19-84ae-2934dacd6079\">Stk. 3.</span> Ved optagelse efter stk. 1 finder § 41, stk. 1, nr. 1, og stk. 3, i lov om arbejdsløshedsforsikring m.v. og §§ 1-3 i denne bekendtgørelse anvendelse.</p>\r\n<p class=\"Stk2\">\r\n   <span class=\"StkNr\" id=\"id4ff5223e-e708-40f8-911b-64bca5328439\">Stk. 4.</span> § 41, stk. 5, i lov om arbejdsløshedsforsikring m.v. og §§ 4 og 7, § 8, stk. 1, 2, 4 og 5 og §§ 10-13 i denne bekendtgørelse finder anvendelse for personer med et særligt seniormedlemskab.</p>\r\n<p class=\"Kapitel\" id=\"id45bf5eba-d225-4580-9115-6273fa8b46c7\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Pligt til overflytning til en anden a-kasse</p>\r\n<p class=\"Paragraf\" id=\"idc00dab9f-72b4-498a-94fc-670342841400\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Et medlem, som tager erhvervsarbejde uden for a-kassens faglige område, skal lade sig overflytte til en anden kasse eller udtræde af kassen, medmindre medlemmet fortsat opfylder betingelserne for at blive optaget i sin hidtidige a-kasse ifølge dennes vedtægt.</p>\r\n<p class=\"Stk2\">\r\n   <span class=\"StkNr\" id=\"ida4d52bef-b90b-474d-bbc1-a72cff41f00d\">Stk. 2.</span> Ved overflytning efter stk. 1 finder § 4 tilsvarende anvendelse.</p>\r\n<p class=\"Kapitel\" id=\"ide303bc03-944d-4e5c-946b-936dc6dfe693\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Øvrige regler om overflytning mellem a-kasser</p>\r\n<p class=\"Paragraf\" id=\"idc5e76d4a-c3a4-4ec6-b553-c5b26b9a5a2c\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Ansøgning om overflytning skal stiles til den a-kasse, som medlemmet ønsker at blive medlem af.</p>\r\n<p class=\"Stk2\">\r\n   <span class=\"StkNr\" id=\"id2cbb064c-540f-43c2-bed6-5988cd1fddde\">Stk. 2.</span> Overflytning sker med virkning fra den 1. i måneden efter, at en a-kasse modtager ansøgningen herom, jf. dog stk. 3. For medlemmer, som skal overflyttes efter § 7, sker overflytning tidligst fra den 1. i måneden efter, at arbejdet, der danner grundlag for overflytningen, er påbegyndt.</p>\r\n<p class=\"Stk2\">\r\n   <span class=\"StkNr\" id=\"id5de8d8a2-1a5a-4ac3-95ee-168f61119ce0\">Stk. 3.</span> For medlemmer, som ikke har erhvervsarbejde, sker overflytningen med mindst 1 måneds varsel til udløbet af en måned. Varslet regnes fra modtagelse af ansøgningen. Overflytningen sker med virkning fra den 1. i måneden efter, at varslet udløber. For medlemmer, der skal overflyttes på grund af gennemførelse af en uddannelse af den i § 54 i loven nævnte art, sker overflytningen dog med virkning fra den 1. i måneden, hvor uddannelsen er afsluttet.</p>\r\n<p class=\"Stk2\">\r\n   <span class=\"StkNr\" id=\"idc3743692-5522-484b-a2f9-eb37d273e08e\">Stk. 4.</span> A-kasserne kan aftale et andet tidspunkt for overflytningen, hvis medlemmet er enigt i dette. Varslet i stk. 3 skal dog overholdes.</p>\r\n<p class=\"Stk2\">\r\n   <span class=\"StkNr\" id=\"id22dcc460-8c96-401a-8fff-efaa83c6828e\">Stk. 5.</span> Medlemmet skal betale medlemsbidrag til sin hidtidige a-kasse, indtil overflytning sker. Indbetalt bidrag, der dækker en periode efter overflytningen, skal betales tilbage til medlemmet.</p>\r\n<p class=\"Stk2\">\r\n   <span class=\"StkNr\" id=\"id86d90952-24ec-4bd8-bd08-d77ead974bd7\">Stk. 6.</span> Fra overflytningsdatoen skal medlemmet betale medlemsbidrag til den nye a-kasse.</p>\r\n<p class=\"Paragraf\" id=\"id9f3d1908-a73e-4324-adaf-d0a3d4a97df0\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Et medlem, som bliver overflyttet, bevarer sine hidtidige rettigheder.</p>\r\n<p class=\"Paragraf\" id=\"id86fa71a7-3b31-47a3-b891-f6230894bb6d\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Medlemmet skal medvirke til overflytningen, herunder give de nødvendige oplysninger om sin tilknytning til den nye a-kasses faglige område.</p>\r\n<p class=\"Stk2\">\r\n   <span class=\"StkNr\" id=\"id7cc5b2bb-ceac-43f3-9b90-f18f004e4e2c\">Stk. 2.</span> Hvis et medlem, som skal overflyttes efter § 7, ikke medvirker hertil, skal a-kassen træffe afgørelse om, at medlemmet skal udtræde af a-kassen.</p>\r\n<p class=\"Stk2\">\r\n   <span class=\"StkNr\" id=\"idfff655d4-5aa4-458b-877e-7628cfa72c85\">Stk. 3.</span> Hvis medlemmet klager over afgørelsen, bevares medlemskabet, så længe klagen behandles administrativt.</p>\r\n<p class=\"Paragraf\" id=\"idc839596d-054a-4e27-8fcb-96eff3460fc7\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Den nye a-kasse skal sikre, at betingelserne for overflytning til a-kassen er opfyldt.</p>\r\n<p class=\"Stk2\">\r\n   <span class=\"StkNr\" id=\"id7168b3d0-3b12-4920-a706-3780dbec02bb\">Stk. 2.</span> Den nye a-kasse skal hurtigst muligt og senest 2 uger efter modtagelsen af ansøgningen underrette den hidtidige a-kasse herom samt anmode denne om de oplysninger, der er nødvendige for effektuering af overflytningen. Den hidtidige a-kasse skal hurtigst muligt og senest 2 uger herefter sende de nødvendige oplysninger til den nye a-kasse.</p>\r\n<p class=\"Stk2\">\r\n   <span class=\"StkNr\" id=\"id8f80f040-0af6-4f0f-a94c-5d8b5135a1cb\">Stk. 3.</span> Har et medlem sendt ansøgningen til den hidtidige a-kasse, skal denne hurtigst muligt og senest 2 uger efter modtagelsen sende ansøgningen samt de oplysninger, der er nødvendige for effektuering af overflytningen, til den nye a-kasse.</p>\r\n<p class=\"Stk2\">\r\n   <span class=\"StkNr\" id=\"ide005c6d8-0776-42e4-b299-bf6eead3f0ff\">Stk. 4.</span> Den hidtidige a-kasse skal foretage elektronisk registrering af oplysninger som fastsat i bekendtgørelse om dokumentation for anciennitet i en a-kasse, og sende oplysningerne elektronisk til den nye a-kasse inden 2 uger efter modtagelsen af ansøgningen om overflytning.</p>\r\n<p class=\"Stk2\">\r\n   <span class=\"StkNr\" id=\"id8d84f522-095e-4fde-9745-71dc3bc02f0c\">Stk. 5.</span> Den hidtidige a-kasse har pligt til snarest muligt at give yderligere oplysninger om medlemmet til den nye a-kasse, hvis den bliver bedt om det.</p>\r\n<p class=\"Stk2\">\r\n   <span class=\"StkNr\" id=\"id064d93eb-6a9e-4459-b344-c4dfd3a7199c\">Stk. 6.</span> Den nye a-kasse skal effektuere overflytningen senest 2 uger efter modtagelse af de nødvendige oplysninger fra den hidtidige a-kasse.</p>\r\n<p class=\"Paragraf\" id=\"id8b792aa9-1932-4dec-828f-d739266af282\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Hvis de involverede a-kasser ikke er enige om, at betingelserne for overflytning er opfyldt, skal den nye a-kasse træffe afgørelse om, at overflytning kan finde sted. A-kassen skal samtidig sende kopi med ankevejledning til den hidtidige a-kasse.</p>\r\n<p class=\"Stk2\">\r\n   <span class=\"StkNr\" id=\"id785e6c10-7849-4c44-bf04-373ebd1ddfaf\">Stk. 2.</span> Hvis det efterfølgende viser sig, at medlemmet ikke opfyldte betingelserne for overflytningen, annulleres overflytningen, og medlemsbidrag, der er indbetalt til den nye a-kasse, betales tilbage til medlemmet.</p>\r\n<p class=\"Paragraf\" id=\"id0d2e7442-3680-4405-88b8-45f53bc8fb21\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Enhver a-kasse skal give adgang til, at et medlem af en anden a-kasse elektronisk kan sende en ansøgning om overflytning til a-kassen.</p>\r\n<p class=\"Stk2\">\r\n   <span class=\"StkNr\" id=\"idf8d21a15-ca25-44fb-89fa-9b59138d65fb\">Stk. 2.</span> A-kassens tekniske løsning skal være i overensstemmelse med kravene til elektronisk optagelse i bekendtgørelse om digital kommunikation i arbejdsløshedsforsikringen.</p>\r\n<p class=\"Kapitel\" id=\"idd1a7e64b-1557-48a1-ad7a-c8c52a23bed3\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Genoptagelse efter slettelse som medlem på grund af svig eller gæld</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Personkreds</span>\r\n   </span>\r\n</p>\r\n<p class=\"Paragraf\" id=\"iddb9572ce-a4dd-4fa2-84f4-f217e64a7071\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Et tidligere medlem af en a-kasse (medlem), der er slettet på grund af svig, jf. lovens § 87, stk. 1, og som ønsker at blive genoptaget, er omfattet af §§ 15-18 i denne bekendtgørelse. §§ 15-18 gælder også for et medlem, der er slettet på grund af misligholdelse af betalingspligt over for en a-kasse, jf. § 10 i bekendtgørelse om a-kassernes opkrævning af tilbagebetalingsbeløb og slettelse af medlemskab på grund af gæld (opkrævningsbekendtgørelsen).</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Generelle betingelser for genoptagelse</span>\r\n   </span>\r\n</p>\r\n<p class=\"Paragraf\" id=\"id99f67db8-824d-4570-92c2-df70d0e37780\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Betingelserne for optagelse, jf. § 41 i loven, skal være opfyldt, før der kan gives tilladelse til genoptagelse.</p>\r\n<p class=\"Stk2\">\r\n   <span class=\"StkNr\" id=\"ideee8af48-89ad-4492-a052-9b7b2e401cb5\">Stk. 2.</span> Ingen kan genoptages, før hele gælden til a-kassen er indfriet, eller der er indgået et skriftligt, frivilligt forlig med a-kassen om afvikling af gælden. Forliget skal omfatte de uberettigede ydelser, påløbne renter og omkostninger ved opkrævning. Gælden skal være afviklet, inden medlemmet bliver folkepensionist.</p>\r\n<p class=\"Stk2\">\r\n   <span class=\"StkNr\" id=\"idf951676f-fb2a-4168-8983-cbb56142096e\">Stk. 3.</span> Giver gælden mulighed for at få skat tilbage, er det et krav for genoptagelse, at a-kassen får fuldmagt til at søge skatteansættelsen for de berørte år ændret og får transport i overskydende skat.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Tilladelse til genoptagelse</span>\r\n   </span>\r\n</p>\r\n<p class=\"Paragraf\" id=\"id04cadd4c-2561-4108-ab0e-083e345fa8b4\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> A-kassen kan give tilladelse til genoptagelse, hvis betingelserne i stk. 2-7 er opfyldt.</p>\r\n<p class=\"Stk2\">\r\n   <span class=\"StkNr\" id=\"id56bacabc-a569-4ba0-908e-e9d2c5ef33b6\">Stk. 2.</span> A-kassen kan give tilladelse til genoptagelse, hvis medlemmet fuldt ud har betalt gælden til a-kassen.</p>\r\n<p class=\"Stk2\">\r\n   <span class=\"StkNr\" id=\"idc114b10c-da30-4f95-93a8-40e2aa4ffb23\">Stk. 3.</span> Hvis medlemmet fortsat har gæld til a-kassen, er det en betingelse, at medlemmet har indgået et skriftligt, frivilligt forlig med a-kassen. Videre er det en betingelse, at gælden kan afvikles inden for de tidsrammer, der er nævnt i stk. 4-6.</p>\r\n<p class=\"Stk2\">\r\n   <span class=\"StkNr\" id=\"id0879c6b4-8544-454d-a2be-1b4a154dc7a5\">Stk. 4.</span> Hvis gælden på optagelsestidspunktet højst er 2 x dagpengenes højeste beløb for en måned, jf. lovens § 47, skal gælden kunne afvikles inden for 3 år.</p>\r\n<p class=\"Stk2\">\r\n   <span class=\"StkNr\" id=\"id71a49a67-5049-4f96-a298-7d69ca966ddd\">Stk. 5.</span> Hvis gælden på optagelsestidspunktet højst er 3 x dagpengenes højeste beløb for en måned, jf. lovens § 47, skal gælden kunne afvikles inden for 4 år.</p>\r\n<p class=\"Stk2\">\r\n   <span class=\"StkNr\" id=\"idf94b6099-5a1b-491d-b62a-d00221b200c6\">Stk. 6.</span> Hvis gælden på optagelsestidspunktet er mere end 3 x dagpengenes højeste beløb for en måned, jf. lovens § 47, skal gælden kunne afvikles inden for 5 år.</p>\r\n<p class=\"Stk2\">\r\n   <span class=\"StkNr\" id=\"id9a72f6d6-3ba1-4faa-9bc6-c40a6c95e652\">Stk. 7.</span> Hvis medlemmet ikke kan afvikle gælden inden for de tidsrammer, der fremgår af stk. 4-6, kan a-kassen, hvis særlige forhold taler for det, tillade genoptagelse.</p>\r\n<p class=\"Stk2\">\r\n   <span class=\"StkNr\" id=\"id9b8e9d99-fa32-4bec-b7fc-c4c32a16335b\">Stk. 8.</span> Afviklingsperioden efter stk. 4-6 regnes fra det tidspunkt, hvor medlemmet genoptages.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Tidspunkt for genoptagelse</span>\r\n   </span>\r\n</p>\r\n<p class=\"Paragraf\" id=\"ida4f7f96c-8284-405c-bd2e-a21ad7017733\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Genoptagelse kan tidligst ske fra det tidspunkt, hvor a-kassen har modtaget medlemmets skriftlige ansøgning om genoptagelse.</p>\r\n<p class=\"Stk2\">\r\n   <span class=\"StkNr\" id=\"ida779d3e7-bb2c-4b66-a619-49daf0e834fe\">Stk. 2.</span> Hvis medlemmet har indgået et skriftligt, frivilligt forlig med a-kassen, kan genoptagelsen tidligst ske fra det tidspunkt, hvor a-kassen både har modtaget medlemmets ansøgning, og medlemmet har underskrevet forliget.</p>\r\n<p class=\"ParagrafGruppeOverskrift\">\r\n   <span>Misligholdelse af forlig</span>\r\n</p>\r\n<p class=\"Paragraf\" id=\"id1d8f6163-8c37-457b-98ab-5a5f3e10634e\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Hvis medlemmet ikke overholder det indgåede forlig, skal a-kassen træffe afgørelse om, at medlemmet skal slettes som medlem af a-kassen, jf. reglerne i opkrævningsbekendtgørelsens § 10.</p>\r\n<p class=\"Kapitel\" id=\"id6a47532e-8714-4828-b380-41e6d0b9bbca\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Omforsikring mellem deltids- og fuldtidsforsikring</p>\r\n<p class=\"ParagrafGruppeOverskrift\">\r\n   <span>Omforsikring til deltidsforsikring</span>\r\n</p>\r\n<p class=\"Paragraf\" id=\"id3abcc88e-3d1d-4006-b54f-1302811deed3\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> Et fuldtidsforsikret medlem, som har deltidsarbejde, skal efter anmodning omforsikres til deltidsforsikring. Omforsikringen kan tidligst få virkning fra det tidspunkt, hvor a-kassen har modtaget medlemmets skriftlige anmodning om omforsikring.</p>\r\n<p class=\"Stk2\">\r\n   <span class=\"StkNr\" id=\"id5ad70c0b-b1a4-401b-b69a-961c2fe5ea4c\">Stk. 2.</span> Et fuldtidsforsikret medlem, der overgår til delpension, skal omforsikres til deltidsforsikring.</p>\r\n<p class=\"Stk2\">\r\n   <span class=\"StkNr\" id=\"id1d5611a8-53f0-47aa-bf81-d59c853f55f0\">Stk. 3.</span> Et fuldtidsforsikret, ledigt medlem, der alene ønsker at påtage sig deltidsarbejde, kan efter skriftlig anmodning omforsikres til deltidsforsikring med virkning fra det tidspunkt, hvor a-kassen har modtaget anmodningen.</p>\r\n<p class=\"Stk2\">\r\n   <span class=\"StkNr\" id=\"id0e62e05b-546b-40de-bae1-7cd7feabec5d\">Stk. 4.</span> Omforsikring til deltidsforsikring forudsætter, at a-kassen ifølge sine vedtægter optager deltidsforsikrede.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Omforsikring til fuldtidsforsikring</span>\r\n   </span>\r\n</p>\r\n<p class=\"Paragraf\" id=\"id1862e08e-b54d-46d7-abfe-8fc320ec94cc\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> Et deltidsforsikret medlem skal omforsikres til fuldtidsforsikring, hvis medlemmet opfylder et af følgende forhold:</p>\r\n<p class=\"Liste1\">\r\n   <span class=\"Liste1Nr\" id=\"id072699c6-c8b8-4091-8147-fb7800ff248c\">1)</span> Medlemmet som lønmodtager har haft mere end 390 løntimer i en sammenhængende periode på 3 måneder ved månedsindberetninger, eller mere end 360 løntimer, i en sammenhængende periode på 12 uger ved uge- eller 14-dages-indberetninger.</p>\r\n<p class=\"Liste1\">\r\n   <span class=\"Liste1Nr\" id=\"id50af8137-89dc-48a1-a897-fd50307181c8\">2)</span> Medlemmet driver selvstændig virksomhed, jf. bekendtgørelse om selvstændig virksomhed i dagpengesystemet, og i 3 sammenhængende måneder har samlede aktiviteter som lønmodtager og ved selvstændig virksomhed, der overstiger 390 timer på baggrund af omregnet B-indkomst og overskud af selvstændig virksomhed og løntimer indberettet til indkomstregisteret.</p>\r\n<p class=\"Stk2\">\r\n   <span class=\"StkNr\" id=\"id189c5074-522f-4a6e-be9a-11a9a62d9f6e\">Stk. 2.</span> For medlemmer, der i indberetningsperioderne, jf. stk.1, nr. 1, både har fået indberettet løn månedsvis og uge- eller 14-dagesvis, tages der ved opgørelsen af løntimerne udgangspunkt i den seneste lønindberetning i opgørelsesperioden.</p>\r\n<p class=\"Stk2\">\r\n   <span class=\"StkNr\" id=\"ida148e32b-4db7-483a-a1fa-0d5d2770cb20\">Stk. 3.</span> Opgørelse af beskæftigelse efter stk. 1, nr. 1 og 2, sker efter reglerne om opfyldelse af beskæftigelseskravet på baggrund af indberettede løntimer og på baggrund af andre forhold samt om omregning af B-indkomst og overskud af selvstændig virksomhed i bekendtgørelse om indkomst- og beskæftigelseskravet for ret til dagpenge.</p>\r\n<p class=\"Paragraf\" id=\"id111804e8-0cfe-425f-a36a-1cfb41ad0190\">\r\n   <span id=\"P21\">\r\n   </span>\r\n   <span class=\"ParagrafNr\" id=\"Par21\">§ 21.</span> A-kassen skal omforsikre et deltidsforsikret medlem til fuldtidsforsikring, når a-kassen konstaterer, at kravet til arbejdets omfang i § 20, stk. 1, nr. 1 eller 2, er opfyldt. For et medlem, der opfylder kravet i § 20, stk. 1, nr. 2, kan omforsikringen til fuldtidsforsikring tidligst finde sted, når der foreligger et afsluttet årsregnskab.</p>\r\n<p class=\"Stk2\">\r\n   <span class=\"StkNr\" id=\"id8c2f77a5-bebd-4a34-b1e1-dc7243720c84\">Stk. 2.</span> A-kassen skal månedligt undersøge, om et medlem skal omforsikres til fuldtidsforsikring på baggrund af indberettede løntimer efter § 20, stk. 1, nr. 1.</p>\r\n<p class=\"Stk2\">\r\n   <span class=\"StkNr\" id=\"id42776829-8b6b-41f3-92d6-e7e32714aedb\">Stk. 3.</span> A-kassen skal årligt undersøge, om et medlem skal omforsikres til fuldtidsforsikring på baggrund af samlede aktiviteter som lønmodtager og selvstændig erhvervsdrivende efter § 20, stk. 1, nr. 2, på baggrund af medlemmets årsopgørelse.</p>\r\n<p class=\"Stk2\">\r\n   <span class=\"StkNr\" id=\"idfc11ec3e-6739-4bf2-b2a2-d99178d3721c\">Stk. 4.</span> Omforsikringen får virkning fra den 1. i måneden efter, at a-kassen har konstateret, at kravet er opfyldt, jf. dog §§ 22-23.</p>\r\n<p class=\"Paragraf\" id=\"id7cc98f23-f4be-4332-8c43-522b76b763f5\">\r\n   <span id=\"P22\">\r\n   </span>\r\n   <span class=\"ParagrafNr\" id=\"Par22\">§ 22.</span> Et deltidsforsikret medlem, som har lønarbejde, skal efter anmodning omforsikres til fuldtidsforsikring, når medlemmets arbejdstid øges, og medlemmet som følge af den øgede arbejdstid efterfølgende opfylder kravet til arbejdets omfang i § 20, stk. 1, nr. 1.</p>\r\n<p class=\"Paragraf\" id=\"id278a608f-4327-481a-8ab4-411f071ac3ff\">\r\n   <span id=\"P23\">\r\n   </span>\r\n   <span class=\"ParagrafNr\" id=\"Par23\">§ 23.</span> Omforsikringen efter§ 22 kan tidligst få virkning fra det tidspunkt, hvor a-kassen har modtaget medlemmets skriftlige anmodning om omforsikring.</p>\r\n<p class=\"Stk2\">\r\n   <span class=\"StkNr\" id=\"idb24fe69a-80b2-4f7d-8794-7acce1e725a8\">Stk. 2.</span> Omforsikring efter stk. 1 kan ikke finde sted efterfølgende, hvis medlemmet ikke på ansøgnings- eller konstateringstidspunktet opfylder kravet til arbejdets omfang.</p>\r\n<p class=\"Kapitel\" id=\"id2abb30e9-bccc-44d2-82e4-7a61d2921347\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Ikrafttræden m.v.</p>\r\n<p class=\"Paragraf\" id=\"id70efe143-babd-4609-9a1e-a41ddde11dc0\">\r\n   <span id=\"P24\">\r\n   </span>\r\n   <span class=\"ParagrafNr\" id=\"Par24\">§ 24.</span> Bekendtgørelsen træder i kraft den 1. oktober 2018.</p>\r\n<p class=\"Stk2\">\r\n   <span class=\"StkNr\" id=\"idb0a63d1b-b15f-4f09-b736-8136c50e88fd\">Stk. 2.</span> § 21, stk. 3, har tidligst virkning fra det tidspunkt, hvor den afsluttede årsopgørelse for indkomståret 2018 foreligger.</p>\r\n<p class=\"Stk2\">\r\n   <span class=\"StkNr\" id=\"ida2599e6f-4b13-4333-a550-cb9509d06131\">Stk. 3.</span> Bekendtgørelse nr. 992 af 29. juni 2016 om optagelse i og overflytning mellem a-kasser, genoptagelse efter slettelse samt overflytning mellem deltids- og fuldtidsforsikring ophæves.</p><div class=\"Givet\" id=\"Givet\"><p class=\"Givet\" align=\"center\">Styrelsen for Arbejdsmarked og Rekruttering, den 26. september 2018</p><p class=\"Sign1\" align=\"center\">Maria Schack Vindum</p><p class=\"Sign2\" align=\"right\">/ Kirsten Brix Pedersen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/09/2018"
        },
        {
            "displayName": "Accession",
            "displayValue": "B20180118005"
        },
        {
            "displayName": "Entydig dokumentidentifikation",
            "displayValue": "BE007719"
        },
        {
            "displayName": "Dato for førstegangsindlæggelse",
            "displayValue": "27/09/2018"
        },
        {
            "displayName": "Dato for indlæggelse",
            "displayValue": "27/09/2018"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1180"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "26/09/2018"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Styrelsen for Arbejdsmarked og Rekruttering, j.nr. 17/17210"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}