{
    "id": 34512,
    "title": "Merudgifter - handicappet barn - tabt arbejdsfortjeneste - udbetaling af feriegodtgørelse - modregning (* 2) (* 3) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19304 af 21/12/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ankestyrelsen fandt, at feriegodtgørelse i ferieperioden fra 1. maj  \r\n\r\n til 30. september træder i stedet for lønindtægt, når ferie holdes, og at der  \r\n\r\n derfor ikke i denne periode kan udbetales erstatning for tabt  \r\n\r\n arbejdsfortjeneste efter bistandslovens § 48, såfremt feriegodtgørelsen  \r\n\r\n udbetales for at holde ferie. </I> </P>  \r\n\r\n<P> <I>For perioden efter den 30. september skulle der ikke ske afkortning i  \r\n\r\n hjælpen efter bistandslovens § 48 på grund af feriegodtgørelsen. </I> </P>  \r\n\r\n<P> <I>(* 1) </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Merudgifter - handicappet barn - tabt  \r\n\r\n arbejdsfortjeneste - udbetaling af feriegodtgørelse - modregning (* 2) (* 3)  \r\n\r\n</H1>  \r\n\r\n<P></P>  \r\n\r\n<P>SAGSFREMSTILLING: </P>  \r\n\r\n<P>M, der havde orlov fra sit arbejde for at passe sit handicappede barn,  \r\n\r\n modtog fra 1. marts 1987 til 1. februar 1988 kompensation for tabt  \r\n\r\n arbejdsfortjeneste efter bistandslovens § 48, svarende til M's nettoløn. </P>  \r\n\r\n<P>M fik påtegnet feriekort for 1987/88 og ønskede at afholde 5 ugers ferie  \r\n\r\n fra den 21. september 1987. M fik udbetalt hele feriegodtgørelsen med godt  \r\n\r\n 7.800 kr. </P>  \r\n\r\n<P>Socialforvaltningen fandt, at feriepengene kompenserede for et løntab og  \r\n\r\n traf afgørelse om, at feriepengene skulle modregnes i forbindelse med  \r\n\r\n udbetaling af tabt arbejdsfortjeneste. </P>  \r\n\r\n<P>Amtsankenævnet tiltrådte socialforvaltningens afgørelse. </P>  \r\n\r\n<P>Amtsankenævnet anførte som begrundelse for afgørelsen, at M ifølge sagens  \r\n\r\n oplysninger fik udbetalt feriepenge i en periode, hvor det ifølge reglerne er  \r\n\r\n en betingelse for at få udbetalt feriepenge, at der samtidig afholdes ferie.  \r\n\r\n Amtsankenævnet fandt derfor, at feriepenge træder i stedet for en lønindtægt,  \r\n\r\n og da ydelsen efter § 48 skal kompensere for tabet af lønindtægt som følge af  \r\n\r\n barnets handicap, var det amtsankenævnets opfattelse, at der i ferieperioden  \r\n\r\n ikke indtræder en situation med mistet lønindtægt. Der var derfor ikke  \r\n\r\n grundlag for at yde tabt arbejdsfortjeneste efter § 48 sideløbende med  \r\n\r\n udbetaling af feriepenge. </P>  \r\n\r\n<P>Amtsankenævnet bemærkede endvidere, at såfremt en udbetaling af feriepenge  \r\n\r\n efter ferielovens regler kan ske uden samtidig afholdelse af ferie, var det  \r\n\r\n amtsankenævnets opfattelse, at feriepengebeløbet ikke træder i stedet for en  \r\n\r\n lønindtægt og derfor kunne udbetales sideløbende med § 48-ydelse for tabt  \r\n\r\n arbejdsfortjeneste. </P>  \r\n\r\n<P>Fagforbundet anførte i brev af 21. marts 1988 til Ankestyrelsen bl.a., at  \r\n\r\n det fremgår af Socialministeriets vejledning af 3. juli 1987 vedrørende  \r\n\r\n bistandslovens § 48, pkt. 34, at overskydende skat, som vedrører tidligere  \r\n\r\n skatteår, og som ligger før påbegyndelsen af perioden af tabt  \r\n\r\n arbejdsfortjeneste, ikke vedrører § 48-ydelsen, da denne er  \r\n\r\n indkomstuafhængig. Det samme gælder efterbetaling af honorarer, arv, præmie,  \r\n\r\n udbetaling af bonus m.m. </P>  \r\n\r\n<P>Det anførtes endvidere, at bistandslovens § 37 tager højde for, at der  \r\n\r\n ikke sker dobbeltforsørgelse, mens der i bistandslovens § 48 ikke anlægges en  \r\n\r\n sådan betragtning. </P>  \r\n\r\n<P>Det var således forbundets opfattelse, at de sociale myndigheder ikke har  \r\n\r\n hjemmel til at fradrage feriepenge i tilskud efter § 48 i bistandsloven. </P>  \r\n\r\n<P>Forbundet fandt, at man analogt måtte slutte, at udbetaling af feriepenge  \r\n\r\n svarer til tilbagebetaling af overskydende skat, arv, præmier, udbetaling af  \r\n\r\n bonus m.m., idet der i tilfælde, hvor der udbetales feriepenge, også er tale  \r\n\r\n om en efterbetaling. </P>  \r\n\r\n<P>Forbundet henviste til, at der i § 48-cirkulæret samt bistandslovens § 25  \r\n\r\n og § 26 vedrørende tilbagebetaling udtømmende er angivet hvornår og med  \r\n\r\n hvilke ydelser, der skal ske modregning. </P>  \r\n\r\n<P>AFGØRELSE: </P>  \r\n\r\n<P>Ankestyrelsen fandt, at feriegodtgørelse i ferieperioden fra 1. maj til  \r\n\r\n 30. september træder i stedet for lønindtægt, når ferie holdes, og at der  \r\n\r\n derfor i denne periode ikke kan udbetales erstatning for tabt  \r\n\r\n arbejdsfortjeneste efter bistandslovens § 48, såfremt feriegodtgørelsen  \r\n\r\n udbetales for at holde ferie. </P>  \r\n\r\n<P>Ankestyrelsen lagde herved til grund, at efter § 29 i bekendtgørelse nr.  \r\n\r\n 124 af 29. marts 1984 om feriegodtgørelse kan feriegodtgørelse kun udbetales  \r\n\r\n i ferieperioden, det vil sige indtil 30. september, såfremt der holdes ferie.  \r\n\r\n For tiden efter 30. september kan feriegodtgørelse udbetales, uden at der  \r\n\r\n holdes ferie, når visse nærmere i § 29 angivne betingelser er opfyldt. </P>  \r\n\r\n<P>Ankestyrelsen fandt derfor, at der for perioden 21. - 30. september 1987  \r\n\r\n ikke kunne udbetales hjælp efter bistandslovens § 48 samtidig med  \r\n\r\n feriegodtgørelse. </P>  \r\n\r\n<P>For perioden efter 30. september 1987 skulle der ikke ske afkortning i  \r\n\r\n hjælpen efter bistandslovens § 48 på grund af feriegodtgørelsen. </P>  \r\n\r\n<P>Ankestyrelsen tiltrådte således amtsankenævnets afgørelse for så vidt  \r\n\r\n angår perioden indtil 30. september 1987, men ændrede nævnets afgørelse for  \r\n\r\n perioden efter den 30. september 1987. </P>  \r\n\r\n<P>Sagen blev hjemvist til socialforvaltningen til ny beregning af hjælpen  \r\n\r\n efter bistandslovens § 48. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Ankestyrelsen er efterfølgende blevet gjort bekendt med, at  \r\n\r\n Arbejdstilsynet, der administrerer ferieloven, i en konkret sag den 16.  \r\n\r\n februar 1988 har udtalt, at det ikke kunne godkendes, at feriegodtgørelse  \r\n\r\n svarende til 18 dages ferie kom til udbetaling til en person, der efter  \r\n\r\n bistandslovens § 48 modtog erstatning for tabt arbejdsfortjeneste, uden at  \r\n\r\n pågældende holdt ferie. </P>  \r\n\r\n<P>§ 29 i bekendtgørelsen om feriegodtgørelse måtte anses for at være  \r\n\r\n udtømmende, og pasning af det syge barn kunne næppe efter Arbejdstilsynets  \r\n\r\n opfattelse hindre opfyldelsen af feriens rekreative formål. </P>  \r\n\r\n<P>Denne meddelelse erstatter SM O-15-89, der vil blive udtaget af samlingen  \r\n\r\n ved førstkommende revision. </P>  \r\n\r\n</DIV>",
    "isHistorical": true,
    "editorialNotes": [
        "(* 3) Overført til historisk base som konsekvens af SM O-12-96.",
        "(* 2) Offentliggjort af Socialministeriet i SM O-030-92 15/06/1992."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19881930425"
        },
        {
            "displayName": "Entydig dokumentidentifikation",
            "displayValue": "CA002440"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19304"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "21/12/1988"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20138-88"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}