{
    "id": 165362,
    "title": "Ligebehandlingsnævnets afgørelse om køn - forskellige priser - parts- og vidneforklaringer",
    "documentTypeId": "240",
    "isSagsforlobPeriodValid": true,
    "shortName": "KEN nr 10039 af 21/08/2013",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - forskellige priser - parts- og vidneforklaringer</p>\r\n<div class=\"Resume\">\r\n   <p class=\"TekstGenerel\">En mand fik afslag på at få udstedt et \"venindekort\" til et diskotek. Indklagede gjorde gældende, at det også var muligt, at få et \"vennekort\", og at afslaget ikke var begrundet i klagers køn, men at kun cirka halvdelen af ansøgerne bliver godkendt. Nævnet fandt, at det med de foreliggende oplysninger, ikke var muligt at afklare, hvorvidt indklagede ved tildelingen af kort lagde vægt på ansøgerens køn. Da en afklaring ville kræve bevisførelse i form af parts- og vidneforklaringer, som kun kan ske ved domstolene, kunne nævnet ikke behandle klagen.</p>\r\n</div>\r\n<p>Klagen drejer sig om påstået forskelsbehandling på grund af køn i forbindelse med, at klager fik afslag på at få udstedt et \"venindekort\".</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Ligebehandlingsnævnet kan ikke behandle klagen, da en afgørelse af, om klager er blevet forskelsbehandlet på grund af køn, kræver bevisførelse i form af mundtlige parts- og vidneforklaringer.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Klager, der er en mand, skrev en e-mail til indklagede, som er et diskotek, og bad om at få udstedt et \"venindekort\".</p>\r\n<p>Indklagede svarede, at de ikke udsteder \"venindekort\" til fyre, og at de ikke manglede fyre til \"vennekort\" i øjeblikket.</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager </span>har ikke tidligere set eller hørt om noget, der hedder \"vennekort\", og han kender ikke nogen, der har et sådant kort.</p>\r\n<p>Klager føler derfor, at han ikke har samme muligheder som en kvinde.</p>\r\n<p>Klager ønsker, at der bliver rettet op på forholdene, så der ikke sker forskelsbehandling af mænd og kvinder i nattelivet.</p>\r\n<p>\r\n   <span class=\"Bold\">Indklagede </span>har oplyst, at det er korrekt, at klager har ansøgt om et \"venindekort\" til diskoteket. Dette kort er forbeholdt kvinder. Da indklagede imidlertid også har et \"vennekort\", der er forbeholdt mænd, mener de ikke, at de diskriminerer på grund af køn.</p>\r\n<p>Betegnelsen \"venindekort\" og \"vennekort\" skyldes diskotekets navn, og at indklagede kører deres markedsføring som om, at diskoteket var en person. Det er diskoteket, der inviterer, og det er diskoteket, som man kan blive ven eller veninde med.</p>\r\n<p>Kortet er et slags ambassadørkort, der giver fordele på diskoteket. Begge kort giver samme fordele. Det er således muligt for kvinder og mænd at få et medlemskort med samme fordele.</p>\r\n<p>Da klager ansøgte om et \"venindekort\", svarende indklagede høfligt, at dette ikke udstedes til fyre, og at de ikke manglede fyre til \"vennekort\" i øjeblikket. Indklagede modtager ca. 200-250 ansøgninger om måneden om medlemskort fra både mænd og kvinder. Ca. halvdelen bliver godkendt og får et svar herom. Bliver man ikke godkendt, får man ikke noget svar.</p>\r\n<p>Indklagede har ikke statistik, der viser, hvor mange \"venindekort\" henholdsvis \"vennekort\", der er udstedt. Kortene har en udløbsdato, og det er derfor ikke nødvendigt for indklagede at føre nærmere registreringer over antallet af udstedte kort.</p>\r\n<p>Det er dog indklagedes indtryk, at der er udstedt flere \"venindekort\" end \"vennekort\", alene af den simple årsag, at de modtager flere ansøgninger fra kvinder end fra mænd.</p>\r\n<p>Beslutningen om, hvilke ansøgere, der skal have et kort, er ikke baseret på ansøgerens køn.</p>\r\n<p>Indklagede vil på baggrund af klagen gøre mere ud af at oplyse om konceptet på deres hjemmeside, så ingen i fremtiden føler sig uretfærdigt behandlet.</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Ligebehandlingsnævnet behandler klager over forskelsbehandling på grund af køn uden for arbejdsmarkedet efter ligestillingsloven.</p>\r\n<p>Forbuddet mod forskelsbehandling på grund af køn indebærer, at en erhvervsdrivende ikke må udsætte en kunde for direkte eller indirekte forskelsbehandling på grund af køn. Forbuddet mod forskelsbehandling gælder blandt andet for alle organisationer og personer, som leverer varer og tjenesteydelser, som er tilgængelige for offentligheden.</p>\r\n<p>Efter de foreliggende oplysninger finder nævnet det ikke muligt at tage stilling til, i hvilket omfang indklagede i forbindelse med tildeling af kort lægger vægt på køn.</p>\r\n<p>En afklaring af dette spørgsmål forudsætter bevisførelse i form af mundtlige parts- og vidneforklaringer, som ikke kan finde ved nævnet, men i givet fald må ske ved domstolene.</p>\r\n<p>Nævnet kan derfor ikke behandle klagen.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/11/2014"
        },
        {
            "displayName": "Accession",
            "displayValue": "W20141003925"
        },
        {
            "displayName": "Entydig dokumentidentifikation",
            "displayValue": "CF000305"
        },
        {
            "displayName": "Dato for indlæggelse",
            "displayValue": "27/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10039"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "21/08/2013"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "7100685-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}