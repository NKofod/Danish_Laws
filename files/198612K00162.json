{
    "id": 113019,
    "title": "1986 LSF 162   FORSLAG TIL LOV OM SIKRING AF RØGFRI MILJØER OG MÆRKNING AF TOBAKSVARER   M.V. ",
    "documentTypeId": "400",
    "isSagsforlobPeriodValid": false,
    "shortName": "1986/1 LSF 162",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 162 </P>  \r\n\r\n<P></P>  \r\n\r\n<P>Forslag til Lov om sikring af røgfri miljøer og mærkning af tobaksvarer  \r\n\r\n m.v. </P>  \r\n\r\n<P></P>  \r\n\r\n<P>Fremsat af indenrigsministeren (Enggaard) </P>  \r\n\r\n<P></P>  \r\n\r\n<P>den 14. januar 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Kapitel 1 </P>  \r\n\r\n<P>SIKRING AF RØGFRI MILJØER </P>  \r\n\r\n<P>§ 1. I Folketinget, domstolene og i den offentlige forvaltning er </P>  \r\n\r\n<P>tobaksrygning ikke tilladt i lokaler, som udgør arbejdsstedet for </P>  \r\n\r\n<P>mere end een ansat, samt i fælles opholdslokaler og lignende for </P>  \r\n\r\n<P>de ansatte. </P>  \r\n\r\n<P>Stk. 2. Tobaksrygning er dog tilladt i de lokaler, der er nævnt i </P>  \r\n\r\n<P>stk. 1, såfremt de ansatte, der har arbejdssted i sådanne lokaler, </P>  \r\n\r\n<P>erklærer sig indforstået hermed, eller såfremt det gennem </P>  \r\n\r\n<P>effektive foranstaltninger sikres, at ingen af de ansatte generes </P>  \r\n\r\n<P>af tobaksrygningen. </P>  \r\n\r\n<P>§ 2. Tobaksrygning er ikke tilladt under møder i Folketinget, </P>  \r\n\r\n<P>domstolene og i den offentlige forvaltning, herunder møder i </P>  \r\n\r\n<P>offentlige råd, nævn og kommissioner, medmindre samtlige </P>  \r\n\r\n<P>mødedeltagere er enige om at tillade tobaksrygning. </P>  \r\n\r\n<P>§ 3. I Folketinget, domstolene og i den offentlige forvaltning er </P>  \r\n\r\n<P>tobaksrygning ikke tilladt i lokaler, hvortil der er adgang for </P>  \r\n\r\n<P>offentligheden. Det samme gælder ventelokaler hos personer, der i </P>  \r\n\r\n<P>henhold til autorisation driver selvstændig praksis inden for </P>  \r\n\r\n<P>sundhedssektoren. </P>  \r\n\r\n<P>Stk. 2. Tobaksrygning er dog tilladt i særskilte lokaler, der er </P>  \r\n\r\n<P>indrettet for rygere. </P>  \r\n\r\n<P>§ 4. Tobaksrygning er ikke tilladt på hospitaler, dag- og </P>  \r\n\r\n<P>døgninstitutioner og uddannelsesinstitutioner. </P>  \r\n\r\n<P>Stk. 2. Tobaksrygning er dog tilladt i særskilte lokaler, der er </P>  \r\n\r\n<P>indrettet for rygere. Patienter på hospitaler m.v., som ikke har </P>  \r\n\r\n<P>mulighed for at benytte særskilte lokaler for rygere, kan få </P>  \r\n\r\n<P>tilladelse til tobaksrygning i øvrige lokaler, såfremt der </P>  \r\n\r\n<P>samtidig træffes foranstaltninger, der kan sikre andre patienter </P>  \r\n\r\n<P>mod ulemper ved tobaksrygningen. </P>  \r\n\r\n<P>§ 5. Tobaksrygning er ikke tilladt i offentlige transportmidler i </P>  \r\n\r\n<P>fast rutefart inden for landets grænser. </P>  \r\n\r\n<P>Stk. 2. Tobaksrygning er dog tilladt i offentlige transportmidler, </P>  \r\n\r\n<P>såfremt der er truffet foranstaltninger, der sikrer, at ingen mod </P>  \r\n\r\n<P>sin vilje generes af tobaksrygningen. </P>  \r\n\r\n<P>§ 6. De myndigheder, under hvis område de pågældende lokaler og </P>  \r\n\r\n<P>transportmidler hører, er ansvarlige for overholdelsen af reglerne </P>  \r\n\r\n<P>i §§ 1-5. </P>  \r\n\r\n<P>Stk. 2. Det påhviler de myndigheder, der er nævnt i stk. 1, at </P>  \r\n\r\n<P>oplyse om reglerne om tobaksrygning i de pågældende lokaler og </P>  \r\n\r\n<P>transportmidler gennem skiltning og lignende. </P>  \r\n\r\n<P>Kapitel 2 </P>  \r\n\r\n<P>MÆRKNING M.V. AF TOBAKSVARER </P>  \r\n\r\n<P>§ 7. Alle tobaksprodukter, der markedsføres i Danmark, skal forsynes </P>  \r\n\r\n<P>med en advarsel, der gør opmærksom på, at tobaksrygning er </P>  \r\n\r\n<P>sundhedsskadelig. </P>  \r\n\r\n<P>§ 8. I advarselsteksten på cigaretpakninger skal der være en </P>  \r\n\r\n<P>angivelse af de væsentligste af de sundhedsskadelige stoffer, </P>  \r\n\r\n<P>produktet indeholder, samt i hvilke mængder de er indeholdt i </P>  \r\n\r\n<P>produktet. </P>  \r\n\r\n<P>Stk. 2. Indenrigsministeren kan fastsætte regler for mærkning af </P>  \r\n\r\n<P>andre tobaksprodukter. </P>  \r\n\r\n<P>§ 9. I alle former for reklamevirksomhed skal indgå den samme </P>  \r\n\r\n<P>advarsel som på selve tobaksprodukterne. </P>  \r\n\r\n<P>§ 10. Indenrigsministeren kan fastsætte regler om advarsler på </P>  \r\n\r\n<P>tobaksprodukter. </P>  \r\n\r\n<P>§ 11. Den, der overtræder §§ 7, 8 og 9, straffes med bøde. </P>  \r\n\r\n<P>Stk. 2. I forskrifter, der udstedes i medfør af § 8, stk. 2 og § 10, </P>  \r\n\r\n<P>kan der fastsættes straf af bøde for overtrædelse af </P>  \r\n\r\n<P>bestemmelserne i forskrifterne. </P>  \r\n\r\n<P>Stk. 3. For overtrædelser, der begås af aktieselskaber, </P>  \r\n\r\n<P>anpartsselskaber og andelsselskaber eller lignende, kan der </P>  \r\n\r\n<P>pålægges selskabet som sådant bødeansvar. </P>  \r\n\r\n<P>Kapitel 3 </P>  \r\n\r\n<P>IKRAFTTRÆDELSE </P>  \r\n\r\n<P>§ 12. Indenrigsministeren fastsætter tidspunktet for lovens </P>  \r\n\r\n<P>ikrafttrædelse. Ministeren kan herunder bestemme, at kapitel 1 og </P>  \r\n\r\n<P>kapitel 2 træder i kraft på forskellige tidspunkter. </P>  \r\n\r\n<P>§ 13. Loven gælder ikke for Grønland og Færøerne, men kan ved Kgl. </P>  \r\n\r\n<P>anordning sættes i kraft for Grønland med de afvigelser, som de </P>  \r\n\r\n<P>særlige grønlandske forhold tilsiger. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>ALMINDELIGE BEMÆRKNINGER </P>  \r\n\r\n<P>1. Lovforslagets baggrund </P>  \r\n\r\n<P>Lovforslaget fremsættes som følge af folketingsbeslutning af 28. maj </P>  \r\n\r\n<P>1986 om sikring af røgfri miljøer. </P>  \r\n\r\n<P>Folketingsbeslutningen har følgende ordlyd: </P>  \r\n\r\n<P>&#187;Idet Folketinget anser det for en ret for det enkelte menneske at  \r\n\r\n</P>  \r\n\r\n<P>kunne indånde røgfri luft, opfordrer Folketinget regeringen til at </P>  \r\n\r\n<P>tage initiativer til sikring af røgfri miljøer. </P>  \r\n\r\n<P>Sådanne initiativer bør omfatte: </P>  \r\n\r\n<P>1. Forslag til lov, der værner mod passiv rygning </P>  \r\n\r\n<P>- på offentlige arbejdspladser og under mødevirksomhed i tilknytning </P>  \r\n\r\n<P>hertil, </P>  \r\n\r\n<P>- på hospitaler, døgn- og daginstitutioner, skoler og </P>  \r\n\r\n<P>uddannelsesinstitutioner, </P>  \r\n\r\n<P>- under møder i folkevalgte råd, nævn og kommissioner, </P>  \r\n\r\n<P>- i offentlige transportmidler og venterum i tilknytning hertil og </P>  \r\n\r\n<P>- i venteværelser inden for den primære sundhedssektor. </P>  \r\n\r\n<P>2. Et initiativ over for arbejdsmarkedets parter med henblik på at </P>  \r\n\r\n<P>gennemføre retningslinier for rygning på det private </P>  \r\n\r\n<P>arbejdsmarked. </P>  \r\n\r\n<P>3. Forslag til lov om markedsføring af tobaksvarer, som indeholder </P>  \r\n\r\n<P>1) krav om deklaration på hver pakning om det totale indhold af </P>  \r\n\r\n<P>skadelige stoffer og </P>  \r\n\r\n<P>2) krav om, at tobaksreklamer skal indeholde oplysning om de </P>  \r\n\r\n<P>skadelige virkninger af såvel aktiv som passiv rygning. </P>  \r\n\r\n<P>4. Etablering af et uafhængigt tobaksskaderåd, hvis første formål er </P>  \r\n\r\n<P>at oplyse om tobakkens skadevirkninger på aktive og passive </P>  \r\n\r\n<P>rygere.&#171; </P>  \r\n\r\n<P>Beslutningsforslaget blev fremsat den 13. februar 1986, (B 116, Blad </P>  \r\n\r\n<P>nr. 542). Første behandling er gengivet i Folketingstidende sp. </P>  \r\n\r\n<P>9384 ff. Sidste behandling er gengivet sp. 11996 ff. </P>  \r\n\r\n<P>Lovforslaget indeholder i kapitel 1 regler om sikring af røgfri </P>  \r\n\r\n<P>miljøer og i kapitel 2 regler om markedsføring af tobaksvarer. </P>  \r\n\r\n<P>Lovforslaget omfatter ikke spørgsmålet om oprettelse af et </P>  \r\n\r\n<P>tobaksskaderåd. De opgaver, som efter folketingsbeslutningen skal </P>  \r\n\r\n<P>varetages af et tobaksskaderåd, er omhandlet af det forslag til </P>  \r\n\r\n<P>lov om et forebyggelsesråd, som forelægges for Folketinget i denne </P>  \r\n\r\n<P>folketingssamling. </P>  \r\n\r\n<P>Spørgsmålet om et initiativ over for arbejdsmarkedets parter med </P>  \r\n\r\n<P>henblik på at gennemføre retningslinier for rygning på det private </P>  \r\n\r\n<P>arbejdsmarked har Indenrigsministeriet drøftet med </P>  \r\n\r\n<P>Arbejdsministeriet. Indenrigsministeriet har over for </P>  \r\n\r\n<P>Arbejdsministeriet givet udtryk for, at det er </P>  \r\n\r\n<P>Indenrigsministeriets opfattelse, at passiv rygning er et </P>  \r\n\r\n<P>alvorligt arbejdsmiljøproblem, som arbejdsmarkedets parter, der </P>  \r\n\r\n<P>har løst en række sundhedsproblemer på arbejdsmiljøområdet, bør </P>  \r\n\r\n<P>kunne løse i enighed. Arbejdsministeriet har på denne baggrund </P>  \r\n\r\n<P>forelagt folketingsbeslutningen for arbejdsmiljørådet samt anmodet </P>  \r\n\r\n<P>om en udtalelse om, hvilke muligheder der eventuelt kan opstilles </P>  \r\n\r\n<P>for en medvirken fra arbejdsmarkedets organisationers side til at </P>  \r\n\r\n<P>udarbejde de af Folketinget ønskede retningslinier for rygning på </P>  \r\n\r\n<P>arbejdspladser på det private arbejdsmarked. </P>  \r\n\r\n<P>2. REGLER OM TOBAKSRYGNING I DE ØVRIGE NORDISKE LANDE </P>  \r\n\r\n<P>I NORGE oprettedes i 1971 &#187;Statens Tobaksskaderåd&#171;. I 1973 blev  \r\n\r\n</P>  \r\n\r\n<P>&#187;Tobaksloven&#171; (Lov nr. 14 af 9. marts 1973) vedtaget, og den  \r\n\r\n</P>  \r\n\r\n<P>trådte i kraft den 1. juli 1975. Den norske tobakslov indeholder </P>  \r\n\r\n<P>et forbud mod tobaksreklame, et påbud om mærkning af </P>  \r\n\r\n<P>cigaretpakker, tobakspakker og cigaretpapirpakker om rygningens </P>  \r\n\r\n<P>sundhedsskadelige virkninger, og et forbud mod salg af tobaksvarer </P>  \r\n\r\n<P>til personer under 16 år. Forskrifterne om mærkning er revideret i </P>  \r\n\r\n<P>1973 og indeholder herefter også en bestemmelse om deklaration af </P>  \r\n\r\n<P>tobaksvarernes indhold. </P>  \r\n\r\n<P>I SVERIGE vedtog Rigsdagen den 11. december 1975 en særskilt lov om </P>  \r\n\r\n<P>advarselstekster og indholdsdeklaration på tobaksvarer (Lag om </P>  \r\n\r\n<P>varningstext och inhållsdeklaration på tobaksvaror), der trådte i </P>  \r\n\r\n<P>kraft den 1. januar 1977. Den 30. november 1978 blev der vedtaget </P>  \r\n\r\n<P>en markedsføringslov (Lag med vissa bestaemmelser om </P>  \r\n\r\n<P>markedsfoering af tobaksvarer), som trådte i kraft 1. juli 1979. </P>  \r\n\r\n<P>Denne lov medførte bl.a., at advarsels- og indholdsdeklarationerne </P>  \r\n\r\n<P>blev obligatoriske i tobaksannoncer. </P>  \r\n\r\n<P>I Sverige er der ikke vedtaget lovgivning om offentlige eller private </P>  \r\n\r\n<P>lokaler. Der har været fremsat forslag herom, som ikke blev </P>  \r\n\r\n<P>vedtaget. </P>  \r\n\r\n<P>I FINLAND vedtog man i 1976 en tobakslov, der trådte i kraft i 1977. </P>  \r\n\r\n<P>Den finske lov forbyder alle reklamer for tobaksvarer. Loven </P>  \r\n\r\n<P>indeholder bestemmelser, der giver den finske regering adgang til </P>  \r\n\r\n<P>at fastsætte grænser for tjære, nikotin og kulilte i </P>  \r\n\r\n<P>tobaksprodukter. Tobaksprodukterne forsynes endvidere med en </P>  \r\n\r\n<P>klassifikation som &#187;skadelig&#171; eller &#187;meget skadelig&#171;,  \r\n\r\n alt efter </P>  \r\n\r\n<P>tjæreindholdet. </P>  \r\n\r\n<P>Det er forbudt at ryge i alle offentlige bygninger og i alle </P>  \r\n\r\n<P>offentlige transportmidler. I nogle tilfælde er tobaksrygning dog </P>  \r\n\r\n<P>tilladt, såfremt der er oprettet særlige faciliteter for rygere. </P>  \r\n\r\n<P>Endvidere er salg af tobak til personer under 16 år forbudt, og </P>  \r\n\r\n<P>tobaksautomater må kun findes, hvis de er under opsyn. </P>  \r\n\r\n<P>Overtrædelse af rygeforbud er i den finske lov sanktioneret med </P>  \r\n\r\n<P>bødestraf. </P>  \r\n\r\n<P>Endelig indeholder den finske lov en bestemmelse om, at en særlig </P>  \r\n\r\n<P>afgift på mindst 0,5 pct. af skatterne på tobak skal anvendes til </P>  \r\n\r\n<P>støtte for en sundhedsorienteret tobakspolitik. Disse penge, 8,1 </P>  \r\n\r\n<P>mill. fin.mark i 1985 (ca. 12,5 mill. kr.), bliver anvendt til </P>  \r\n\r\n<P>forskning, evaluering og sundhedspædagogiske projekter/ </P>  \r\n\r\n<P>oplysningskampagner. </P>  \r\n\r\n<P>Den finske lovgivning indeholder ikke bestemmelser om </P>  \r\n\r\n<P>rygereguleringer på private eller offentlige arbejdspladser. De </P>  \r\n\r\n<P>finske sundhedsmyndigheder har derimod udsendt henstillinger til </P>  \r\n\r\n<P>alle arbejdspladser med en anbefaling om at indføre frivillige </P>  \r\n\r\n<P>rygerestriktioner. </P>  \r\n\r\n<P>I ISLAND blev den første lovgivning om tobak vedtaget i 1971. Denne </P>  \r\n\r\n<P>lov forbød reklamer for tobaksrygning. Loven blev revideret og </P>  \r\n\r\n<P>strammet i 1977. </P>  \r\n\r\n<P>En ny tobakslov blev vedtaget i 1984 og trådte i kraft 1. januar </P>  \r\n\r\n<P>1985. Loven indeholder et totalt forbud mod reklamer og forbud mod </P>  \r\n\r\n<P>salg til unge under 16 år. Endvidere er der i loven indeholdt </P>  \r\n\r\n<P>bestemmelser, der sikrer advarselstekster på tobaksprodukter og </P>  \r\n\r\n<P>forbud mod tobaksrygning i lokaler, hvortil offentligheden har </P>  \r\n\r\n<P>adgang, samt i visse offentlige institutioner (rygning er dog </P>  \r\n\r\n<P>tilladt på restauranter og lign., men der skal altid være særlige </P>  \r\n\r\n<P>borde for ikke-rygere). Overtrædelse af forbud mod tobaksrygning </P>  \r\n\r\n<P>er i den islandske lov sanktioneret med bødestraf. </P>  \r\n\r\n<P>Endelig indeholder loven bestemmelser om, at der skal iværksættes </P>  \r\n\r\n<P>oplysningsprogrammer i skolen om tobaksrygningens </P>  \r\n\r\n<P>sundhedsskadelige konsekvenser samt ydes støtte til personer, der </P>  \r\n\r\n<P>ønsker at stoppe med at ryge. </P>  \r\n\r\n<P>I lighed med den finske lov indeholder den islandske også </P>  \r\n\r\n<P>bestemmelser om finansieringen af aktiviteterne på tobaksområdet. </P>  \r\n\r\n<P>Staten er forpligtet til at yde 2 pct. af brutto-tobakssalget til </P>  \r\n\r\n<P>dette arbejde. </P>  \r\n\r\n<P>3. REGLER OM TOBAKSRYGNING I DANMARK </P>  \r\n\r\n<P>Der har ikke i Danmark tidligere været gennemført generel lovgivning </P>  \r\n\r\n<P>om tobaksrygning. I levnedsmiddellovgivningen findes der </P>  \r\n\r\n<P>bestemmelser af hygiejnisk karakter om tobaksrygning, og i </P>  \r\n\r\n<P>arbejdsmiljølovgivningen findes der bestemmelser om, at der ikke </P>  \r\n\r\n<P>må ryges, når der f.eks. arbejdes med eksplosionsfarligt </P>  \r\n\r\n<P>materiale. </P>  \r\n\r\n<P>I Danmark har tobaksområdet hidtil været reguleret ved hjælp af </P>  \r\n\r\n<P>henstillinger, frivillige aftaler og oplysningskampagner. Således </P>  \r\n\r\n<P>udsendte Sundhedsstyrelsen i 1979 og i 1980 henstillinger om </P>  \r\n\r\n<P>regler for tobaksrygning til alle landets sygehuse. Disse </P>  \r\n\r\n<P>henstillinger har haft som formål at gøre indlæggelsen mindre </P>  \r\n\r\n<P>generende for ikke-rygende patienter og omfatter regler om en </P>  \r\n\r\n<P>kraftig begrænsning af tobaksrygning på sygestuer, hvor der er </P>  \r\n\r\n<P>indlagt ikke-rygende patienter. Desuden indeholder henstillingerne </P>  \r\n\r\n<P>opfordring om, at der indrettes særlige opholdsrum for rygere og </P>  \r\n\r\n<P>ikke-rygere, og at tobaksrygning som hovedregel forbydes i </P>  \r\n\r\n<P>venteværelser og lign. I forbindelse med behandlingen af </P>  \r\n\r\n<P>beslutningsforslaget undersøgte Indenrigsministeriet i foråret </P>  \r\n\r\n<P>1986 rygeforholdene på landets sygehuse. Undersøgelsen viste, at </P>  \r\n\r\n<P>langt de fleste som et minimum har efterlevet Sundhedsstyrelsens </P>  \r\n\r\n<P>henstillinger, og at de fleste sygehuse er gået videre end disse. </P>  \r\n\r\n<P>Tobaksindustrien fastsatte i 1979 efter drøftelse med </P>  \r\n\r\n<P>Indenrigsministeriet regler om markedsføring af tobaksprodukter. </P>  \r\n\r\n<P>Disse regler trådte i stedet for tilsvarende regler fra 1972 om </P>  \r\n\r\n<P>reklamering for tobaksvarer. </P>  \r\n\r\n<P>Reglerne fra 1980 fastsætter en række begrænsninger vedrørende </P>  \r\n\r\n<P>reklamemedier, annoncestørrelse etc. Endvidere er der fastsat </P>  \r\n\r\n<P>regler for indholdet af reklamer m.v. for tobaksvarer. Det er </P>  \r\n\r\n<P>fastsat, at markedsføring i intet tilfælde må </P>  \r\n\r\n<P>a. Anvende gengivelse af børn og unge, dvs. personer der giver </P>  \r\n\r\n<P>indtryk af at være under 30 år. </P>  \r\n\r\n<P>b. Anvende eller gengive personer, virkelige eller fiktive, der </P>  \r\n\r\n<P>gennem deres præstationer eller erhverv inden for f.eks. </P>  \r\n\r\n<P>underholdningsbranchen, den musiske eller bildende kunst, det </P>  \r\n\r\n<P>politiske liv, sport, idræt, ungdomsledelse og lign. fremstår som </P>  \r\n\r\n<P>idoler for ungdommen. </P>  \r\n\r\n<P>c. Anvende eller gengive personer, der er eller fremtræder som læger, </P>  \r\n\r\n<P>tandlæger, sygeplejersker, jordemødre eller som tilhørende andre </P>  \r\n\r\n<P>personalekategorier inden for sygehus- eller sundhedsvæsenet. </P>  \r\n\r\n<P>d. Anvende eller gengive personer, der fremtræder som navngivne. </P>  \r\n\r\n<P>e. Fremtræde som særligt henvendt til de unge aldersgrupper eller på </P>  \r\n\r\n<P>anden måde tilsigte fortrinsvis at tiltrække opmærksomheden hos </P>  \r\n\r\n<P>disse aldersgrupper. </P>  \r\n\r\n<P>f. Illustrere eller omtale nogen forbindelse mellem cigaretrygning og </P>  \r\n\r\n<P>succes i sport og må ikke vise deltagere i eller tilskuere til </P>  \r\n\r\n<P>aktiv sportudøvelse. </P>  \r\n\r\n<P>g. Illustrere eller omtale, at rygning er sundt eller uden risiko. </P>  \r\n\r\n<P>h. I sprog eller billedvalg virke påtrængende eller provokerende.' </P>  \r\n\r\n<P>I marts 1986 indgik indenrigsministeren en aftale med </P>  \r\n\r\n<P>Tobaksindustrien om nedsættelse af tjæreindholdet i cigaretter og </P>  \r\n\r\n<P>om advarselstekster på cigaretpakninger og i annoncer for </P>  \r\n\r\n<P>cigaretter. </P>  \r\n\r\n<P>Ifølge aftalen skal Tobaksindustrien inden 1. september 1986 nedsætte </P>  \r\n\r\n<P>tjæreindholdet i cigaretter med et højt tjæreindhold (mere end 20 </P>  \r\n\r\n<P>mg pr. cigaret) med 10 pct., og inden for en to-årig periode skal </P>  \r\n\r\n<P>tjæreindholdet i sådanne cigaretter yderligere reduceres med 10 </P>  \r\n\r\n<P>pct. </P>  \r\n\r\n<P>Det er ligeledes aftalt, at Tobaksindustrien fra den 1. september </P>  \r\n\r\n<P>1986 skal forsyne samtlige tobaksannoncer med følgende tekst: </P>  \r\n\r\n<P>&#187;Kondensat (tjære) ca. x mg </P>  \r\n\r\n<P>Nikotin ca. y mg </P>  \r\n\r\n<P>Styrke: Mild/ Middel/ Kraftig </P>  \r\n\r\n<P>Advarsel: Sundhedsstyrelsen påpeger, at tobaksrygning er </P>  \r\n\r\n<P>sundhedsskadelig&#171;. </P>  \r\n\r\n<P>Gruppen af cigaretter med styrkeangivelsen Kraftig, er dem, der </P>  \r\n\r\n<P>indeholder mere end 20 mg, Middel 16-20 mg og Mild under 16 mg </P>  \r\n\r\n<P>kondensat (tjære) pr. cigaret. </P>  \r\n\r\n<P>Advarselsteksten og indholdsdeklarationen skal mindst udgøre 15 pct. </P>  \r\n\r\n<P>af annoncens samlede areal og skal i øvrigt fremstå klart og </P>  \r\n\r\n<P>tydeligt. </P>  \r\n\r\n<P>Endelig er det aftalt, at der fra den 1. september 1986 skal være en </P>  \r\n\r\n<P>advarselstekst på samtlige cigaretpakninger med et indhold, der er </P>  \r\n\r\n<P>identisk med den tekst, der skal findes på cigaretreklamer. </P>  \r\n\r\n<P>Herudover har der i Danmark været gennemført kampagner til oplysning </P>  \r\n\r\n<P>om tobakkens sundhedsskadelige virkninger. Således gennemførte </P>  \r\n\r\n<P>Indenrigsministeriet i samarbejde med Forebyggelsesrådet, </P>  \r\n\r\n<P>Hjerteforeningen, Kræftens Bekæmpelse og Komiteen for </P>  \r\n\r\n<P>Sundhedsoplysning i efteråret 1985 en kampagne om passiv rygning </P>  \r\n\r\n<P>under mottoet: &#187;Rygning er en privat sag - vis hensyn&#171;. Endelig  \r\n\r\n</P>  \r\n\r\n<P>har en række private organisationer udført oplysningskampagner, </P>  \r\n\r\n<P>bl.a. Kræftens Bekæmpelse og Hjerteforeningen. </P>  \r\n\r\n<P>På Færøerne vedtog man i 1984 en lagtingslov om foranstaltninger med </P>  \r\n\r\n<P>henblik på nedsættelse af tobaksforbruget. Loven indeholder et </P>  \r\n\r\n<P>totalt reklameforbud samt et forbud mod at sælge tobak til unge </P>  \r\n\r\n<P>under 15 år. Loven indeholder desuden regler om advarselstekster </P>  \r\n\r\n<P>og indholdsdeklarationer på alle tobaksvarer samt regler om </P>  \r\n\r\n<P>maksimumsgrænser for visse stoffers andel i tobaksprodukterne. </P>  \r\n\r\n<P>Endelig medførte loven nedsættelse af et rådgivende tobaksråd. </P>  \r\n\r\n<P>4. UDTALELSER OVER LOVFORSLAGET </P>  \r\n\r\n<P>Lovforslaget har været til høring i samtlige ministerier, </P>  \r\n\r\n<P>Forebyggelsesrådet, Kræftens Bekæmpelse, Hjerteforeningen, </P>  \r\n\r\n<P>Cancerregisteret, Sundhedsstyrelsen, Tobaksindustrien, Kommunernes </P>  \r\n\r\n<P>Landsforening, Amtsrådsforeningen i Danmark, Københavns Kommune, </P>  \r\n\r\n<P>Frederiksberg Kommune, LO, Dansk Arbejdsgiverforening, FTF, </P>  \r\n\r\n<P>Akademikernes Centralorganisation, Foreningen &#187;Ny Rygekultur&#171;,  \r\n\r\n</P>  \r\n\r\n<P>Foreningen &#187;Røgfrit Miljø&#171;, Dansk Astma-Allergi forbund, Den  \r\n\r\n</P>  \r\n\r\n<P>almindelige danske Lægeforening, Dansk Tandlægeforening, DSB, </P>  \r\n\r\n<P>Forbrugerombudsmanden, Danske Fysioterapeuter, </P>  \r\n\r\n<P>Fodterapeutforeningen, Forbrugerrådet og Hovedstadsrådet. </P>  \r\n\r\n<P>De indkommende høringsvar viser en række forskellige opfattelser. </P>  \r\n\r\n<P>Det er en fremherskende opfattelse fra kommunernes side (KL, </P>  \r\n\r\n<P>Amtsrådsforeningen og Frederiksberg Kommune), at der ikke er behov </P>  \r\n\r\n<P>for ved lov at fastsætte regler om rygning på offentlige </P>  \r\n\r\n<P>arbejdspladser og offentlige lokaler m.v.. Det er endvidere </P>  \r\n\r\n<P>tilkendegivet fra arbejdstagerside (LO), at spørgsmålet om rygning </P>  \r\n\r\n<P>på såvel private som offentlige arbejdspladser hører hjemme i </P>  \r\n\r\n<P>virksomhedernes samarbejdsorganer. </P>  \r\n\r\n<P>Heroverfor har flere af de hørte private foreninger tilkendegivet, at </P>  \r\n\r\n<P>der bør ske en stramning af restriktionerne i lovforslaget. Det er </P>  \r\n\r\n<P>således anført, at overtrædelse af rygeforbud bør sanktioneres med </P>  \r\n\r\n<P>bødestraf, at loven bør omfatte det private arbejdsmarked, og at </P>  \r\n\r\n<P>der bør gennemføres helt eller delvist forbud mod reklamering for </P>  \r\n\r\n<P>tobaksprodukter. </P>  \r\n\r\n<P>5. LOVFORSLAGETS ØKONOMISKE OG ADMINISTRATIVE KONSEKVENSER </P>  \r\n\r\n<P>For staten samt kommuner og amtskommuner vil lovforslaget indebære </P>  \r\n\r\n<P>mindre udgifter til skiltning m.v. om reglerne om tobaksrygning, </P>  \r\n\r\n<P>jf. lovforslagets § 6. Det er ikke muligt at skønne over </P>  \r\n\r\n<P>størrelsen af disse udgifter. </P>  \r\n\r\n<P>Herudover vil der kunne opstå udgifter, i det omfang vedkommende </P>  \r\n\r\n<P>myndigheder med henblik på at tillade tobaksrygning i lokaler, der </P>  \r\n\r\n<P>er omfattet af lovforslaget, beslutter at gennemføre </P>  \r\n\r\n<P>foranstaltninger, der sikrer mod ulemperne fra tobaksrygning. </P>  \r\n\r\n<P>BEMÆRKNINGER TIL LOVFORSLAGETS ENKELTE BESTEMMELSER </P>  \r\n\r\n<P>Til kapitel 1 </P>  \r\n\r\n<P>Kapitel 1 omhandler sikring af røgfri miljøer. </P>  \r\n\r\n<P>Udgangspunktet ved udformningen af kapitlet har været, at </P>  \r\n\r\n<P>folketingsbeslutningen alene tager sigte på at skabe værn mod den </P>  \r\n\r\n<P>påtvungne passive rygning. Efter lovforslaget vil tobaksrygning </P>  \r\n\r\n<P>derfor fortsat være tilladt, i det omfang det sikres, at dette kan </P>  \r\n\r\n<P>ske uden gener for ikke-rygere. </P>  \r\n\r\n<P>Loven omfatter hele den offentlige forvaltning. Loven gælder også for </P>  \r\n\r\n<P>domstole og for Folketinget samt myndigheder, der er knyttet </P>  \r\n\r\n<P>hertil, samt for venteværelser hos autoriserede sundhedspersoner </P>  \r\n\r\n<P>som f.eks. praktiserende læger og tandlæger. Loven gælder ikke for </P>  \r\n\r\n<P>internationale organisationer og udenlandske myndigheder. </P>  \r\n\r\n<P>Ved bestemmelse af, om en myndighed eller institution er omfattet af </P>  \r\n\r\n<P>loven, tages endvidere udgangspunkt i den afgrænsning af den </P>  \r\n\r\n<P>offentlige forvaltning, som følger af lov om offentlighed i </P>  \r\n\r\n<P>forvaltningen. </P>  \r\n\r\n<P>Det betyder, at der ved bestemmelse af, om en arbejdsplads kan </P>  \r\n\r\n<P>henregnes til den offentlige forvaltning, lægges vægt på den </P>  \r\n\r\n<P>organisatoriske placering, og kun i tvivlstilfælde hvilke </P>  \r\n\r\n<P>funktioner der udføres. </P>  \r\n\r\n<P>Koncessionerede selskaber og selskaber, hvori det offentlige er </P>  \r\n\r\n<P>aktionær eller interessent, er ikke omfattet af lovforslagets §§ </P>  \r\n\r\n<P>1-4. </P>  \r\n\r\n<P>Anvendelsesområdet for rygerestriktionerne er i øvrigt baseret på </P>  \r\n\r\n<P>opregningen i folketingsbeslutningen. TIL § 1 </P>  \r\n\r\n<P>Sigtet med bestemmelsen er at sikre, at ansatte på offentlige </P>  \r\n\r\n<P>arbejdspladser ikke ufrivilligt udsættes for gener ved </P>  \r\n\r\n<P>tobaksrygning. Dette gælder såvel de lokaler, hvor </P>  \r\n\r\n<P>arbejdsfunktionerne udføres, som fælles opholdslokaler og lignende </P>  \r\n\r\n<P>for de ansatte. Bestemmelsen omfatter således kantiner, fælles </P>  \r\n\r\n<P>omklædningsrum, gangarealer, toiletter m.v. </P>  \r\n\r\n<P>Tobaksrygning er tilladt, såfremt det gennem effektive </P>  \r\n\r\n<P>foranstaltninger sikres, at ingen af de ansatte generes af </P>  \r\n\r\n<P>tobaksrygningen. Sådanne foranstaltninger kan f.eks. bestå i </P>  \r\n\r\n<P>udluftningssystemer, rumopdelinger eller andre særlige </P>  \r\n\r\n<P>bygningsmæssige forhold. TIL § 2 </P>  \r\n\r\n<P>Bestemmelsen omfatter både eksterne møder og interne møder mellem </P>  \r\n\r\n<P>ansatte i institutioner, møder i folketingsudvalg, kommunale </P>  \r\n\r\n<P>udvalg, sagkyndige udvalg, som er nedsat af en offentlig myndighed </P>  \r\n\r\n<P>etc. TIL § 3 </P>  \r\n\r\n<P>Bestemmelsen omfatter offentlige lokaler, såsom modtagelseslokaler, </P>  \r\n\r\n<P>ventelokaler, banegårdshaller, posthuse, ekspeditionslokaler etc. </P>  \r\n\r\n<P>Ved personer, der i henhold til autorisation driver selvstændig </P>  \r\n\r\n<P>praksis inden for sundhedssektoren, forstås læger, tandlæger, </P>  \r\n\r\n<P>fysioterapeuter og fodterapeuter m.fl. </P>  \r\n\r\n<P>Loven forudsætter ikke, at vedkommende myndighed m.v. eller person, </P>  \r\n\r\n<P>der i henhold til autorisation driver selvstændig praksis inden </P>  \r\n\r\n<P>for sundhedssektoren, skal oprette særskilte rygerum. I de </P>  \r\n\r\n<P>tilfælde, hvor der ikke er indrettet særskilte rum for rygere, er </P>  \r\n\r\n<P>de lokaler, der er omhandlet i denne paragraf, røgfrie. TIL § 4 </P>  \r\n\r\n<P>Ved uddannelsesinstitutioner forstås såvel skoler som videregående </P>  \r\n\r\n<P>uddannelsesinstitutioner. </P>  \r\n\r\n<P>Muligheden for at tillade tobaksrygning for personer, der ikke kan </P>  \r\n\r\n<P>benytte særskilte rygelokaler, gælder både på hospitaler og andre </P>  \r\n\r\n<P>institutioner. TIL § 5 </P>  \r\n\r\n<P>Bestemmelsen omfatter persontransport med både bus, tog, fly og skib. </P>  \r\n\r\n<P>Persontransport mellem et bestemmelsessted i Danmark og i udlandet </P>  \r\n\r\n<P>er ikke omfattet. </P>  \r\n\r\n<P>Ved offentlige transportmidler i fast rutefart forstås </P>  \r\n\r\n<P>transportmidler, der er åbne for alle, og som anvendes ved </P>  \r\n\r\n<P>erhvervsmæssig personbefordring, der drives enten af en offentlig </P>  \r\n\r\n<P>myndighed eller af private. Hyrevognskørsel og turistkørsel med </P>  \r\n\r\n<P>busser er ikke omfattet af bestemmelsen. TIL § 6 </P>  \r\n\r\n<P>Det påhviler de myndigheder, under hvis område de pågældende lokaler </P>  \r\n\r\n<P>og transportmidler hører, at gennemføre bestemmelserne i §§ 1-5, </P>  \r\n\r\n<P>herunder at sikre sig deres overholdelse. </P>  \r\n\r\n<P>Det er således ikke fundet fornødent, at overholdelsen af reglerne </P>  \r\n\r\n<P>skal sanktioneres ved straffebestemmelser. </P>  \r\n\r\n<P>Som det fremgår af lovforslagets almindelige bemærkninger, er det i </P>  \r\n\r\n<P>den finske tobakslov fra 1977 fastsat, at overtrædelse af </P>  \r\n\r\n<P>rygeforbud straffes med bøde. De finske myndigheder har overfor </P>  \r\n\r\n<P>Indenrigsministeriet oplyst, at der endnu ikke har været noget </P>  \r\n\r\n<P>tilfælde, hvor der har været gjort brug af denne bestemmelse. TIL </P>  \r\n\r\n<P>§§ 7-10 </P>  \r\n\r\n<P>Som nævnt i lovforslagets almindelige bemærkninger indgik </P>  \r\n\r\n<P>indenrigsministeren i marts 1986 en aftale med Tobaksindustrien om </P>  \r\n\r\n<P>advarselstekster på cigaretreklamer og på cigaretpakninger. </P>  \r\n\r\n<P>Efter lovforslaget skal alle tobaksprodukter forsynes med advarsler. </P>  \r\n\r\n<P>Indenrigsministeriet vil i lyset af de erfaringer der er gjort i </P>  \r\n\r\n<P>andre lande, i samarbejde med bl.a. Sundhedsstyrelsen og </P>  \r\n\r\n<P>Forebyggelsesrådet, udarbejde regler om symboler og </P>  \r\n\r\n<P>advarselstekster. Der er tale om en udvidelse i forhold til </P>  \r\n\r\n<P>aftalen mellem Indenrigsministeriet og Tobaksindustrien, idet </P>  \r\n\r\n<P>denne aftale kun omfatter dansk-producerede cigaretter. Forslaget </P>  \r\n\r\n<P>omfatter alle tobaksprodukter, også importerede produkter. </P>  \r\n\r\n<P>Udenlandske produkter skal forsynes med dansk advarselstekst. </P>  \r\n\r\n<P>De fleste tobaksprodukter indeholder mere end 4.000 forskellige </P>  \r\n\r\n<P>stoffer. Det vil derfor ikke være muligt at nævne samtlige </P>  \r\n\r\n<P>skadelige stoffer i advarselsteksten. Af hensyn til overskuelighed </P>  \r\n\r\n<P>og oplysningsværdi vil det endvidere være hensigtsmæssigt, hvis </P>  \r\n\r\n<P>advarselsteksten kun gør opmærksom på de væsentligste af de </P>  \r\n\r\n<P>skadelige stoffer. Det drejer sig først og fremmest om indholdet </P>  \r\n\r\n<P>af tjære (kondensat) og nikotin. TIL § 12 </P>  \r\n\r\n<P>Lovens ikrafttræden fastsættes af indenrigsministeren efter </P>  \r\n\r\n<P>forhandlinger med de berørte myndigheder m.v. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198612K00162"
        },
        {
            "displayName": "Entydig dokumentidentifikation",
            "displayValue": "CL005508"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "162"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}