{
    "id": 203703,
    "title": "Forslag til folketingsbeslutning om etablering af gymnasiedistrikter",
    "documentTypeId": "480",
    "isSagsforlobPeriodValid": true,
    "shortName": "2018/1 BSF 23",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 1. november 2018 af Jakob Sølvhøj (EL), Eva Flyvholm (EL) og Rosa Lund (EL)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om etablering af gymnasiedistrikter</p>\r\n<p class=\"Tekst1Sp\">Folketinget pålægger regeringen inden udgangen af februar 2019 at fremsætte lovforslag, der sikrer rammer for etablering af gymnasiedistrikter.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Unge kan i dag frit vælge gymnasium, og de bliver optaget, hvis der er plads. Hvis gymnasiet ikke har plads, afgør et fordelingsudvalg, hvilket gymnasium den unge skal gå på. Fra og med 2017 har fordelingsudvalget skullet lægge vægt på vejafstanden mellem bopæl og gymnasium. Tidligere blev de unge fordelt efter transporttid til gymnasiet. De nye regler betyder, at de unge, der bor tættest på gymnasiet, bliver optaget først (»Nye regler giver lokale unge fortrinsret til de populære gymnasier«, b.dk, den 1. marts 2016).</p>\r\n<p class=\"NormalInd\">I løbet af de seneste år har der udviklet sig en hastigt voksende forskel på elevsammensætningen på landets gymnasier. Forskellene skyldes i betydeligt omfang, at elever fra ressourcestærke familier i stigende grad fravælger det lokale gymnasium til fordel for gymnasier med elever, der kommer fra et miljø, der minder om deres eget.</p>\r\n<p class=\"NormalInd\">Den deraf følgende opsplitning af eleverne efter sociale og etniske skel i flere områder af landet skader integrationen og undergraver elevgrundlaget på en række gymnasier i et omgang, der direkte truer disse gymnasiers eksistens. Der er derfor behov for at ændre reglerne for fordelingen af eleverne ved optag på de gymnasiale uddannelser.</p>\r\n<p class=\"NormalInd\">Med beslutningsforslaget ønsker Enhedslisten at ændre reglerne for, hvordan eleverne fordeles på de uddannelsessteder, der udbyder gymnasiale uddannelser. Det er hensigten med forslaget, at landet opdeles i et antal gymnasiedistrikter, hvorefter udgangspunktet vil være, at eleverne optages i det distrikt, hvor de har bopæl. Distriktsinddelingen skal omfatte alle de gymnasiale uddannelser, men distrikterne behøver ikke være identiske for alle de gymnasiale uddannelser.</p>\r\n<p class=\"NormalInd\">Kompetencen til fastlæggelse af distrikterne placeres i regionerne, der således vil kunne tage højde for de lokale forskelle, der er i gymnasiestrukturen og elevernes søgemønstre i de forskellige dele af landet. Ved fastlæggelsen af distrikterne skal der lægges vægt på de socioøkonomiske forhold i distrikternes boligområder, således at der ved fordelingen af eleverne i størst muligt omfang sikres en mangfoldighed i elevsammensætningen på de enkelte uddannelsessteder.</p>\r\n<p class=\"NormalInd\">Det er et hensyn i sig selv, at eleverne ikke får for langt til skole, men et givent distrikt vil kunne »formes« geografisk på en sådan måde, at det eksempelvis både rummer villakvarteret og det almene boligbyggeri.</p>\r\n<p class=\"NormalInd\">Der skal ved distriktsinddelingen tages hensyn til, at der fortsat skal sikres gymnasietilbud i nærområdet til de elever, der bor i mindre tætbefolkede områder af landet.</p>\r\n<p class=\"NormalInd\">Distriktsinddelingen skal fungere på en sådan måde, at det skal være muligt for de unge at indgive en begrundet ansøgning og blive optaget på et andet gymnasium end de pågældendes distriktsgymnasium. Det kan f.eks. være på grund af et ønske om at gå på en studieretning, der ikke udbydes på distriktsgymnasiet, men kan også være begrundet i særlige behov eller forhold.</p>\r\n<p class=\"NormalInd\">Fordelingen af eleverne foretages af regionale fordelingsudvalg. Kan der ikke opnås enighed om fordelingen i fordelingsudvalget, træffes beslutningen om elevernes fordeling af regionsrådet. Der indgås forpligtende aftaler regionerne imellem om håndteringen af ansøgninger om optag på tværs af regionerne.</p>\r\n<p class=\"NormalInd\">De nye regler for fordeling skal fastlægges, så de senest får virkning for fordelingen af ansøgerne til de gymnasiale uddannelser for skoleåret 2020/21.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Jakob Sølvhøj </span>(EL):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om etablering af gymnasiedistrikter.</p>\r\n<p class=\"ForslagsNummer\">(Beslutningsforslag nr. B 23)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2018/1 BF 23",
            "stateLabel": "Bortfaldet",
            "references": [
                {
                    "shortName": "2018/1 BSF 23",
                    "title": "Forslag til folketingsbeslutning om etablering af gymnasiedistrikter",
                    "presentationName": "Beslutningsforslag som fremsat",
                    "documentTypeId": 480,
                    "documentId": 203703,
                    "eliUri": "/eli/ft/20181BB00023",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20181/beslutningsforslag/b23/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "02/11/2018"
        },
        {
            "displayName": "Accession",
            "displayValue": "20181BB00023"
        },
        {
            "displayName": "Entydig dokumentidentifikation",
            "displayValue": "AX021909"
        },
        {
            "displayName": "Dato for førstegangsindlæggelse",
            "displayValue": "02/11/2018"
        },
        {
            "displayName": "Dato for indlæggelse",
            "displayValue": "02/11/2018"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "23"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}