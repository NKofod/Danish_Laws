{
    "id": 111856,
    "title": "1997 LSF 26   FORSLAG TIL LOV OM ÆNDRING AF FÆRDSELSLOVEN (LOVLIGGØRELSE AF ANHÆNGERE   TIL MOTORCYKLER) ",
    "documentTypeId": "400",
    "isSagsforlobPeriodValid": false,
    "shortName": "1997/1 LSF 26",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 26 </P>  \r\n\r\n<P></P>  \r\n\r\n<P>Forslag til Lov om ændring af færdselsloven (Lovliggørelse af anhængere  \r\n\r\n til motorcykler) </P>  \r\n\r\n<P></P>  \r\n\r\n<P>den 21. oktober 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I færdselsloven, jf. lovbekendtgørelse nr. 735 af 24. august 1992 som  \r\n\r\n senest ændret ved lov nr. 468 af 10. juni 1997 foretages følgende ændringer:  \r\n\r\n</P>  \r\n\r\n<P> <B>1.</B>  <I>§ 70, stk. 1,</I> affattes således: </P>  \r\n\r\n<P>&#187;Til bil og cykel må tilkobles et påhængskøretøj. Til motorcykel må  \r\n\r\n tilkobles et påhængs-køretøj til varetransport. Til traktor og motorredskab  \r\n\r\n må kobles to påhængskøretøjer eller en påhængsvogn og et påhængsredskab. Til  \r\n\r\n knallert må ikke kobles påhængskøretøj.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Langt om længe er det lykkedes at få en solo-motorcykel godkendt til  \r\n\r\n varetransport og dermed indregistreret med gule nummerplader. Ikke mindst af  \r\n\r\n hensyn til skatter og afgifter har det været et ønske at kunne indregistrere  \r\n\r\n en motorcykel til varetransport. Det var selvfølgelig ikke rimeligt, at  \r\n\r\n varetransport kun kunne finde sted i biler, og derfor er det godt, at  \r\n\r\n motorcykler nu kan bruges til varetransport. </P>  \r\n\r\n<P>Da det er begrænset, hvad der kan være af varer på en solo-motorcykel, vil  \r\n\r\n det imidlertid være hensigtsmæssigt at tillade tilkobling af et  \r\n\r\n påhængskøretøj til varetransport. </P>  \r\n\r\n<P>Det vil til gengæld ikke være hensigtsmæssigt at tillade tilkobling af et  \r\n\r\n påhængskøretøj til persontransport, da det sandsynligvis vil være  \r\n\r\n trafiksikkerhedsmæssigt uforsvarligt i forhold til passagererne. </P>  \r\n\r\n<P>Formålet med lovforslaget er således alene at tillade tilkobling af et  \r\n\r\n påhængskøretøj til varetransport. </P>  \r\n\r\n<P>Det forventes, at trafikministeren fastsætter de nærmere regler for  \r\n\r\n indretning og brug af påhængskøretøj til motorcykel, ligesom det forventes,  \r\n\r\n at ministeren i udstyrsbekendtgørelsen fastsætter nærmere regler for  \r\n\r\n motorcyklens indretning og størrelse i forhold til påhængskøretøjets  \r\n\r\n størrelse. </P>  \r\n\r\n<P>Det kan oplyses, at EU-Kommissionen er opmærksom på, at dansk lovgivning  \r\n\r\n på dette område lægger restriktioner for personers frie bevægelighed, jf.  \r\n\r\n brev af 25. april 1997 fra EU-Kommissionen vedrørende restriktioner i Spanien  \r\n\r\n og Danmark for kørsel med en motorcykel med et påhængskøretøj, som er  \r\n\r\n indregistreret i et andet EU-medlemsland. Med andre ord er det alligevel kun  \r\n\r\n et spørgsmål om tid, før Danmark bliver nødt til at acceptere  \r\n\r\n påhængskøretøjer til motorcykler. </P>  \r\n\r\n<P>Væg- och Trafik-Institutet (VTI) i Sverige konkluderer 27. august 1991  \r\n\r\n efter praktiske afprøvninger, at &#187;manøvreegenskaberne bedømmes som helt  \r\n\r\n tilfredsstillende&#171; ved hastigheder op til 70 km/t. Denne praktiske  \r\n\r\n afprøvning bør tillægges større validitet end Justitsministeriets  \r\n\r\n udokumenterede opfattelse som beskrevet i Rigspolitichefens  \r\n\r\n informationsafdelings skrivelse af 22. januar 1993, hvoraf fremgår: </P>  \r\n\r\n<P>&#187;Det er Justitsministeriets opfattelse, at det ikke har været  \r\n\r\n hensigten med artikel 7 i den nordiske overenskomst at give udenlandsk  \r\n\r\n registrerede motorcykler med påhængsvogn adgang til Danmark. Under alle  \r\n\r\n omstændigheder anser Justitsministeriet kørsel med motorcykel med tilkoblet  \r\n\r\n påhængsvogn for færdselssikkerhedsmæssig uforsvarligt, hvorfor indpassage i  \r\n\r\n Danmark kan nægtes i medfør af artikel 7, 2. pkt. Føreren til en i udlandet  \r\n\r\n indregistreret motorcykel kan således ikke lovligt benytte påhængsvogn til  \r\n\r\n motorcykel i Danmark.&#171; </P>  \r\n\r\n<P>Færdselsstyrelsen har i denne forbindelse udtalt, at forbudet kun er  \r\n\r\n baseret &#187;på formodning&#171;, idet myndighederne herhjemme aldrig har  \r\n\r\n prøvekørt en motorcykel med varetrailer. </P>  \r\n\r\n<P>Varetrailere til motorcykler har været kendt i England siden 1984, og de  \r\n\r\n engelske regler vil umiddelbart kunne overføres til danske forhold. </P>  \r\n\r\n<P>Gennem længere tid har Folketingets Retsudvalg stillet en række spørgsmål  \r\n\r\n om muligheden for lovliggørelse af påhængskøretøjer til motorcykler, men hver  \r\n\r\n gang har trafikministeren tøvet meget længe med at svare, og det har ikke  \r\n\r\n været muligt at opnå nogen form for positiv tilbagemelding. </P>  \r\n\r\n<P>Det er derfor forslagsstillernes opfattelse, at der nu kun er en vej til  \r\n\r\n lovliggørelsen, og det er selv at fremsætte lovforslaget. Trafikministeren  \r\n\r\n har ikke selv villet fremsætte lovforslaget, men nu må regeringen forholde  \r\n\r\n sig til det fremsatte lovforslag. </P>  \r\n\r\n<P> <I>Bemærkninger til lovforslagets enkelte bestemmelser</I>  </P>  \r\n\r\n<P> <I>Til § 1</I>  </P>  \r\n\r\n<P>Begrebet motorcykel udgår af 3. pkt. Efter 1. punktum indsættes, at  \r\n\r\n motorcykel må tilkobles påhængsvogn, men det præciseres, at der kun er tale  \r\n\r\n om påhængskøretøjer til varetransport. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Tom Behnke</B> (FP): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til lov om ændring af færdselsloven (Lovliggørelse af  \r\n\r\n anhængere til motorcykler).</I>  </P>  \r\n\r\n<P>(Lovforslag nr. L 26). </P>  \r\n\r\n<P>Jeg henviser i øvrigt til de bemærkninger, der ledsager lovforslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/10/1997"
        },
        {
            "displayName": "Accession",
            "displayValue": "199712K00026"
        },
        {
            "displayName": "Entydig dokumentidentifikation",
            "displayValue": "CL007981"
        },
        {
            "displayName": "Dato for førstegangsindlæggelse",
            "displayValue": "21/10/1997"
        },
        {
            "displayName": "Dato for indlæggelse",
            "displayValue": "21/10/1997"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "26"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}