{
    "id": 107700,
    "title": "1988 BTL 139   BETÆNKNING OVER FORSLAG TIL LOV OM ÆNDRING AF LOV OM FORSIKRINGSVIRKSOMHED     NR L 139 1988-89, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1988/1 BTL 139",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 139 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om forsikringsvirksomhed  \r\n\r\n<BR>  \r\n\r\n Nr L 139 1988-89, 1. samling </P>  \r\n\r\n<P></P>  \r\n\r\n<P>Afgivet af Erhvervsudvalget </P>  \r\n\r\n<P></P>  \r\n\r\n<P>Afgivet: 19890427 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til industriministeren, som denne har besvaret </P>  \r\n\r\n<P>skriftligt og i samråd. </P>  \r\n\r\n<P>Udvalget har modtaget skriftlig henvendelse fra Assurandør-Societetet, der  \r\n\r\n tillige har haft foretræde for udvalget. </P>  \r\n\r\n<P>Industriministeren har over for udvalget i et samråd oplyst følgende: </P>  \r\n\r\n<P>&#187;Uden for § 128 falder de sidste 25 pct. af  \r\n\r\n livsforsikringshensættelserne samt de frie midler i livsforsikring. For disse  \r\n\r\n midler gælder de almindelige regler, som også gælder for midler, der omfattes  \r\n\r\n af § 128. Det betyder, at midlerne skal forvaltes på forsvarlig vis, bl.a.  \r\n\r\n under iagttagelse af et princip om risikospredning, og i overensstemmelse med  \r\n\r\n 2 pct.-begrænsningen i § 129. Derimod ligger der ikke for disse midler nogen  \r\n\r\n begrænsning med hensyn til, hvilke aktiver man kan investere i. Således kan  \r\n\r\n man handle med f.eks. betingede rettigheder og nye papirer, som måtte komme  \r\n\r\n op, f.eks de såkaldte virksomhedscertifikater, ligesom man kan foretage en  \r\n\r\n dækning af eventuelle risici via futures- og optionsmarkedet. Bestemmelsen  \r\n\r\n muliggør derved, at selskaberne uden begrænsninger i lovteksten kan tilpasse  \r\n\r\n anbringelsen af disse midler til de aktiver, der til enhver tid udbydes i  \r\n\r\n markedet. Reglen tager dermed også højde for den glædelige udvikling i vort  \r\n\r\n finansielle marked, som vi er vidne til i disse år.&#171; </P>  \r\n\r\n<P>Ministeren bemærkede i samme forbindelse, at loven for midler, der er  \r\n\r\n undtaget fra anbringelsesreglen i § 128, ikke lægger begrænsninger på, gennem  \r\n\r\n hvilke typer af aktiver forsikringsselskaberne vælger at investere i  \r\n\r\n erhvervslivet. </P>  \r\n\r\n<P>Der er af industriministeren og af et mindretal stillet ændringsforslag,  \r\n\r\n hvorom der henvises til de ledsagende bemærkninger. </P>  \r\n\r\n<P>Et af udvalgets spørgsmål til industriministeren og dennes svar herpå er  \r\n\r\n optrykt som bilag til betænkningen. </P>  \r\n\r\n<P>Herefter indstiller et <I>mindretal</I> (Det Konservative Folkepartis,  \r\n\r\n Venstres, Det Radikale Venstres, Centrum-Demokraternes og Kristeligt  \r\n\r\n Folkepartis medlemmer af udvalget) lovforslaget til <I>vedtagelse</I> med de  \r\n\r\n af industriministeren stillede ændringsforslag. </P>  \r\n\r\n<P>Et <I>andet mindretal</I> (Socialdemokratiets og Socialistisk Folkepartis  \r\n\r\n medlemmer af udvalget) indstiller lovforslaget til <I>vedtagelse</I> med de  \r\n\r\n af industriministeren under nr. 1, 3 og 8 og de af mindretallet stillede  \r\n\r\n ændringsforslag. </P>  \r\n\r\n<P>Mindretallet lægger vægt på at øge de institutionelle investorers  \r\n\r\n muligheder for at medvirke ved finansieringen af den ønskelige  \r\n\r\n stukturtilpasning i erhvervslivet og på at øge gennemsigtigheden af deres  \r\n\r\n regnskaber. </P>  \r\n\r\n<P>Et <I>tredje mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>vedtagelse</I> med de af industriministeren  \r\n\r\n stillede ændringsforslag. Mindretallet bemærker dog, at mindretallet finder  \r\n\r\n de mange beføjelser til Finanstilsynet unødvendige. Finanstilsynet skal  \r\n\r\n nedlægges hurtigst muligt, og afgørelseskompetencen skal overlades til de  \r\n\r\n enkelte selskaber og deres generalforsamlinger. At afvikle Finanstilsynet vil  \r\n\r\n være et ægte skridt i retning af afbureaukratisering og øget frihed til dansk  \r\n\r\n erhvervsliv. </P>  \r\n\r\n<P>Ændringsforslag </P>  \r\n\r\n<P>Til § 1 </P>  \r\n\r\n<P>Af <I>industriministeren,</I> tiltrådt af <I>udvalget: </I></P>  \r\n\r\n<P>1) Efter nr. 4 indsætets som nyt nummer: </P>  \r\n\r\n<P>&#187; <B>01.</B> I <I>§ 28, stk. 2, nr. 4,</I> udgår  \r\n\r\n &#187;prokurister,&#187;.&#171; </P>  \r\n\r\n<P>Af <I>industriministeren,</I> tiltrådt af et <I>flertal</I> (udvalget med  \r\n\r\n undtagelse af S og SF): </P>  \r\n\r\n<P>2) <I>Nr. 8</I> udgår. </P>  \r\n\r\n<P>Af <I>industriministeren,</I> tiltrådt af <I>udvalget: </I></P>  \r\n\r\n<P>3) Nr. 9 affattes således: </P>  \r\n\r\n<P>&#187; <B>9.</B> I <I>§ 30, stk. 2,</I> ændres  \r\n\r\n &#187;Industriministeren&#171; til: &#187;Finanstilsynet&#171;.' </P>  \r\n\r\n<P>Af et <I>mindretal</I> (S og SF): </P>  \r\n\r\n<P>4) I det under <I>nr. 19</I> foreslåede <I>kapitel 14</I> indsættes efter  \r\n\r\n § 122 som ny paragraf: </P>  \r\n\r\n<P>&#187; <B>§ 01.</B> I resultatopgørelsen skal som særlige poster fremgå:  \r\n\r\n</P>  \r\n\r\n<P>1) Størrelsen af den forventede aktuelle selskabsskat som følge af årets  \r\n\r\n resultat. </P>  \r\n\r\n<P>2) Eventuelle reguleringer af tidligere års selskabsskat. </P>  \r\n\r\n<P>3) Størrelsen af den forventede realrenteafgift som følge af årets  \r\n\r\n resultat, herunder størrelsen af eventuel a conto indbetalt afgift. </P>  \r\n\r\n<P>4) Eventuelle reguleringer af tidligere års betalte realrenteafgift. </P>  \r\n\r\n<P>Stk. 2. I balancen skal under hensættelser fremgå: </P>  \r\n\r\n<P>1) Størrelsen af eventual selskabsskat som følge af afvigelser i de brugte  \r\n\r\n skattemæssige periodiserings- og værdiansættelsesprincipper i forhold til det  \r\n\r\n aflagte regnskab, herunder beregnet eventualskat af skattemæssigt fratrukne  \r\n\r\n henlæggelser til sikkerhedsfond. </P>  \r\n\r\n<P>2) Størrelsen af eventual realrenteafgift som følge af afvigelser i de  \r\n\r\n brugte afvigelser i de afgiftsmæssige periodiserings- og  \r\n\r\n værdiansættelsesprincipper i forhold til det aflagte regnskab. </P>  \r\n\r\n<P>Stk. 3. Ændringer i de efter stk. 2 hensatte beløb som følge af årets  \r\n\r\n resultat skal føres under resultatopgørelsen. Andre ændringer kan overføres  \r\n\r\n fra andre balanceposter, men skal i så fald specificeres i en note.&#171;  \r\n\r\n</P>  \r\n\r\n<P>5) I det under <I>nr. 19</I> foreslåede <I>kapitel 14</I> indsættes efter  \r\n\r\n § 124 som ny paragraf: </P>  \r\n\r\n<P>&#187; <B>§ 02.</B> Indgår selskabet i en koncern, skal det fremgå af en  \r\n\r\n note til regnskabet eller af årsberetningen, hvis selskabet er sambeskattet  \r\n\r\n med andre koncernselskaber efter reglerne i selskabsskattelovens § 31. Det  \r\n\r\n skal herunder fremgå, hvilke koncernselskaber sambeskatningen omfatter, samt  \r\n\r\n hvilke skattemæssige underskud for selskabet der er overført til fradrag hos  \r\n\r\n koncernselskaber, eller hvilke skattemæssige underskud fra koncernselskaber  \r\n\r\n der er fratrukket hos selskabet.&#171; </P>  \r\n\r\n<P>6) I den under <I>nr. 19</I> foreslåede <I>§ 128, stk. 1,</I> ændres  \r\n\r\n &#187;75 pct.&#171; til: &#187;60 pct.&#171; </P>  \r\n\r\n<P>7) i den under <I>nr. 19</I> foreslåede <I>§ 128</I> indsættes efter stk.  \r\n\r\n 2 som nyt stykke: </P>  \r\n\r\n<P>&#187; <I>Stk. 3.</I> I livsforsikringsselskaber kan midler svarende til  \r\n\r\n højst 3 pct. af livsforsikringshensættelserne være anbragt i aktiviteter  \r\n\r\n vedrørende efterforskning og udvinding i den danske undergrund samt til  \r\n\r\n forskning og udvikling.&#171; </P>  \r\n\r\n<P>Af <I>industriministeren,</I> tiltrådt af <I>udvalget: </I></P>  \r\n\r\n<P>8) I den under <I>nr. 19</I> foreslåede <I>§ 129</I> affattes <I>stk.  \r\n\r\n 1</I> og <I>2</I> således: </P>  \r\n\r\n<P>&#187;Hvad et livsforsikringsselskab anbringer i en enkelt virksomhed i  \r\n\r\n form af ejerkapital og lånekapital, må ikke udgøre mere, end hvad der svarer  \r\n\r\n til 2 pct. af livsforsikringsselskabets samlede passiver. </P>  \r\n\r\n<P>Stk. 2. Tilsvarende gælder for de midler, et livsforsikringsselskab samlet  \r\n\r\n anbringer i virksomheder, mellem hvilke der består en sådan forbindelse, at  \r\n\r\n anbringelserne i de pågældende udgør en samlet risiko for  \r\n\r\n forsikringsselskabet.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Erhvervs- og Selskabsstyrelsen ophørte pr. august 1987 med registrering af  \r\n\r\n prokurister i anpartsselsskaber og aktieselskaber, herunder banker. I  \r\n\r\n forbindelse med overførsel af registrering af finansvirksomheder til  \r\n\r\n Erhvervs- og Selskabsstyrelsen er udviklet et registreringssystem baseret på  \r\n\r\n edb. Dette system indeholder ikke skærmbilleder til registrering af  \r\n\r\n prokurister. I lyset heraf samt af hensyn til en ensartet administration af  \r\n\r\n de virksomheder, der registreres i Erhvervs- og Selskabsstyrelsen, og til  \r\n\r\n begrænsning af styrelsens ressosurceforbrug foreslås det, at ordet  \r\n\r\n &#187;prokurister&#171; udgår af lov om forsikringsvirksomhed § 28, stk. 2,  \r\n\r\n nr. 4. </P>  \r\n\r\n<P>Til nr. 2 </P>  \r\n\r\n<P>Regeringen har besluttet en nærmere undersøgelse af problemerne i  \r\n\r\n forbindelse med en begrænsning af adgangen til kontant udbetaling af  \r\n\r\n genkøbsværdi eller udtrædelsesgodtgørelse. Det foreslås derfor, at forslagets  \r\n\r\n bestemmelser herom udgår, således at spørgsmålet kan blive drøftet i det  \r\n\r\n udvalg, som industriministeren vil nedsætte vedrørende pensionsoverførsler. I  \r\n\r\n udvalget vil være repræsentanter for myndigheder og organisationer, herunder  \r\n\r\n arbejdsmarkedets parter. </P>  \r\n\r\n<P>Til nr. 4 </P>  \r\n\r\n<P>Det må anses for en generel svaghed i de gældende regnskabsbestemmelser,  \r\n\r\n at der ikke i regnskaberne skal vises størrelsen af den aktuelle skat og  \r\n\r\n eventual skat (udskudt skat). Af hensyn til regnskabslæserne bør det være et  \r\n\r\n lovkrav, at aktuel skat og eventual skat vises klart i regnskabet, specielt  \r\n\r\n under hensyn til, at skattereglerne har helt andre opgørelsesmetoder end det  \r\n\r\n regnskabsmæssige resultat. </P>  \r\n\r\n<P>Det foreslås derfor i overensstemmelse med nutidens almindelige  \r\n\r\n regnskabspraksis for andre typer selskaber, at årets aktuelle skat og  \r\n\r\n eventual skat af årets resultat skal fremgå af resultatopgørelsen, samt at  \r\n\r\n den samlede eventual skat skal fremgå som en hensættelse i balancen. </P>  \r\n\r\n<P>Til nr. 5 </P>  \r\n\r\n<P>I en række tilfælde er et forsikringsselskab med skattemæssigt underskud  \r\n\r\n (typisk et livsforsikringsselskab) sambeskattet med andre selskaber  \r\n\r\n (skadesforsikringsselskaber, holdingselskaber, bankaktieselskaber,  \r\n\r\n ejendomsaktieselskaber etc.), og selskabets skattemæssige underskud overføres  \r\n\r\n til koncernselskaberne uden vederlag. Dette bør fremgå af regnskabet i form  \r\n\r\n af en note, idet der jo her reelt er tale om en udlodning til moderselskabet  \r\n\r\n eller koncernen af en ikke ubetydelig økonomisk fordel. </P>  \r\n\r\n<P>Til nr. 6 </P>  \r\n\r\n<P>For at imødekomme behovet for en stigende risikovillig kapitaltilførsel  \r\n\r\n til erhvervslivet foreslås det, at grænsen for livsforsikringsselskabernes  \r\n\r\n direkte investeringer i erhvervslivet hæves fra de nuværende 25 pct. til 40  \r\n\r\n pct. af livsforsikringshensættelserne. </P>  \r\n\r\n<P>Til nr. 7 </P>  \r\n\r\n<P>Med henblik på at fremme erhvervslivets forsknings- og udviklingsindsats  \r\n\r\n foreslås det, at der gives livsforsikringsselskaberne adgang til at deltage i  \r\n\r\n finansieringen heraf med op til 3 pct. af livsforsikringshensættelserne. </P>  \r\n\r\n<P>Til nr. 8 </P>  \r\n\r\n<P>Den i lovforslaget foreslåede affattelse af § 129 foreslås ændret med  \r\n\r\n henblik på at øge livsforsikringsselskabers og tværgående pensionskassers  \r\n\r\n muligheder for at deltage i den strukturudvikling, som må ske i erhvervslivet  \r\n\r\n i de kommende år som led i forberedelsen til EF's indre marked. </P>  \r\n\r\n<P>Formuleringen af bestemmelsens stk. 1 og 2 foreslås ændret således, at  \r\n\r\n anbringelser, der allerede er foretaget i flere enkeltvirksomheder, og som  \r\n\r\n hver for sig ikke overstiger 2 pct. af de samlede passiver, kan opretholdes  \r\n\r\n efter en fusion eller koncernetablering mellem virksomhederne, selv om den  \r\n\r\n samlede anbringelse derved kommer til at overstige 2 pct.-grænsen. Det er  \r\n\r\n ikke rimeligt, at en lovlig investering skal delvis afvikles på grund af  \r\n\r\n omstændigheder, som investor kan være uden indflydelse på, og som ikke ændrer  \r\n\r\n anbringelsens størrelse. </P>  \r\n\r\n<P>Den samlede placering efter fusionen eller koncernetableringen må dog ikke  \r\n\r\n være af et sådant omfang, at det strider mod bestemmelserne i lovforslagets  \r\n\r\n nr. 3 om affattelsen af § 6 vedrørende bestemmende indflydelse eller lovens §  \r\n\r\n 87, stk. 4, om ansvarlig formueforvaltning, bl.a. risikospredning. </P>  \r\n\r\n<P>Flemming Hansen (KF) nfmd. <I>Jette Thomsen (KF) Kai Dige Bach (KF) Svend  \r\n\r\n Heiselberg (V) Jens Peter Jensen (V) Hugo Holm (FP) Larsen-Ledet (RV) Jette  \r\n\r\n Pors (CD) Lysholm Christensen (KRF) Svend Andersen (S) Lykketoft (S) Lissa  \r\n\r\n Mathiasen (S) Erling Olsen (S) Nyrup Rasmussen (S)</I> fmd. <I>Bjørn Westh  \r\n\r\n (S) Birthe Hansen (SF) Rahbæk Møller (SF) </I></P>  \r\n\r\n<P>Bilag </P>  \r\n\r\n<P>Et af udvalgets spørgsmål til industriministeren og dennes svar herpå </P>  \r\n\r\n<P>Spørgsmål 22: </P>  \r\n\r\n<P>&#187;Vil ministeren tage skridt til at sikre, at der skabes bedre  \r\n\r\n mulighed for underretning af forsikringstagere om bonustilskrivning?&#187;  \r\n\r\n</P>  \r\n\r\n<P>Svar: </P>  \r\n\r\n<P>Som meddelt i svar på spørgsmål 15 beror meddelelse om bonus på en  \r\n\r\n forretningsmæssig praksis i de enkelte livsforsikringsselskaber, og praksis  \r\n\r\n varierer selv inden for det enkelte selskab, afhængig af den enkelte  \r\n\r\n forsikringsaftales indhold. Det fremgår endvidere af svaret, at det generelt  \r\n\r\n er selskabernes praksis at oplyse om bonus, i hvert fald efter begæring. </P>  \r\n\r\n<P>Da der kan være særlige forhold ved den enkelte forsikringsaftale, som vil  \r\n\r\n gøre en generel underretningspligt urimelig for livsforsikringsselskaberne,  \r\n\r\n finder jeg det ikke hensigtsmæssigt ved lov at påbyde en generel  \r\n\r\n underretningspligt. På den anden side tilsiger hensynet til en rimelig  \r\n\r\n forbrugerbeskyttelse, at forsikringstagerne som altovervejende hovedregel har  \r\n\r\n krav på at blive underrettet om bonustilskrivning. </P>  \r\n\r\n<P>Det er derfor med tilfredshed, at jeg har erfaret, at  \r\n\r\n Assurandør-Societetet efter tilskyndelse fra min side har udsendt vedlagte  \r\n\r\n henstilling, hvorefter forsikringstagere skal underrettes om  \r\n\r\n bonustilskrivning, medmindre konkrete forhold undtagelsesvis gør dette  \r\n\r\n urimelig byrdefuldt for livsforsikringsselskabet. Det er min forventning, at  \r\n\r\n livsforsikringsselskaberne vil efterleve henstillingen, således at en  \r\n\r\n lovregulering af spørgsmålet kan undgås. </P>  \r\n\r\n<P>Den 9. marts 1989 </P>  \r\n\r\n<P>Henstilling Det henstilles til livsforsikringsselskaberne at udsende en  \r\n\r\n årlig oversigt over forsikringsdækningen, hvoraf det fremgår, hvilke  \r\n\r\n ændringer der er sket i dækningen som følge af bonustilskrivning og  \r\n\r\n præmieregulering. </P>  \r\n\r\n<P>En sådan oversigt bør under alle omstændigheder tilsendes  \r\n\r\n forsikringstagere, som anmoder herom. </P>  \r\n\r\n<P>Ovenstående kan fraviges, hvis praktiske hensyn taler imod, f.eks. i  \r\n\r\n tilfælde af småforsikringer. </P>  \r\n\r\n<P>Vedtaget af komiteen den 8. marts 1989. </P>  \r\n\r\n<P>Bent Møller Hansen </P>  \r\n\r\n<P>Steen Leth Jeppesen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198814K00139"
        },
        {
            "displayName": "Entydig dokumentidentifikation",
            "displayValue": "CL004048"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "139"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}