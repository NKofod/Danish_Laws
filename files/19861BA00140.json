{
    "id": 106253,
    "title": "1986 BSF 140   FORSLAG TIL FOLKETINGSBESLUTNING OM ÆNDRING AF LOVGIVNINGEN VEDRØRENDE   MILJØANKENÆVNET (INSTANSFØLGE, SAMMENSÆTNING AF NÆVNET OG KREDSEN AF   KLAGEBERETTIGEDE) ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 140",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 140 </P>  \r\n\r\n<P></P>  \r\n\r\n<P>Forslag til folketingsbeslutning om ændring af lovgivningen vedrørende  \r\n\r\n Miljøankenævnet (Instansfølge, sammensætning af nævnet og kredsen af  \r\n\r\n klageberettigede) </P>  \r\n\r\n<P></P>  \r\n\r\n<P>Fremsat af Leif Hermann (SF) Gade (SF) Anne Grete Holmsgård (SF) Ebba  \r\n\r\n Strange (SF) </P>  \r\n\r\n<P></P>  \r\n\r\n<P>den 17. februar 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger miljøministeren at fremsætte lovforslag om </P>  \r\n\r\n<P>ændring af lovgivningen vedrørende Miljøankenævnet efter </P>  \r\n\r\n<P>nedenstående retningslinjer: </P>  \r\n\r\n<P>1. Klager i sager, der efter lovgivningen kan påklages til </P>  \r\n\r\n<P>Miljøankenævnet, indgives til dette. Ankenævnet træffer den </P>  \r\n\r\n<P>endelige administrative afgørelse. Miljøministeriets styrelser </P>  \r\n\r\n<P>udfører de sekretariatsmæssige opgaver for nævnet, vedrørende </P>  \r\n\r\n<P>sager inden for disses ressort. Klageadgangen til </P>  \r\n\r\n<P>Miljøministeriets styrelser ophæves i det omfang, der er </P>  \r\n\r\n<P>klageadgang til nævnet. </P>  \r\n\r\n<P>2. Miljøankenævnets sammensætning skal repræsentere de interesser, </P>  \r\n\r\n<P>der er knyttet til en klagesags behandling, således at </P>  \r\n\r\n<P>erhvervsinteresser og miljøinteresser m.v. indstiller et lige </P>  \r\n\r\n<P>stort antal medlemmer af ankenævnet. Ministeren beskikker </P>  \r\n\r\n<P>medlemmerne af nævnet. Medlemmerne skal være uafhængige af </P>  \r\n\r\n<P>erhvervsinteresser og må ikke i kraft af erhvervsmæssige </P>  \r\n\r\n<P>kontraktforhold have tilknytning til de dele af den offentlige </P>  \r\n\r\n<P>administration, der behandler sager i henhold til den lovgivning, </P>  \r\n\r\n<P>der hjemler klage til ankenævnet. </P>  \r\n\r\n<P>Ved behandlingen af sager efter lov om by- og landzoner og </P>  \r\n\r\n<P>sommerhusloven udpeges medlemmer til ankenævnet som hidtil, idet </P>  \r\n\r\n<P>dog Danmarks Naturfredningsforening tillægges indstillingsret i </P>  \r\n\r\n<P>sager om by- og landzoneloven. 3. Medlemmerne udtages til </P>  \r\n\r\n<P>behandlingen af den enkelte sag efter en turnusordning, således at </P>  \r\n\r\n<P>alle medlemmerne på skift fungerer i nævnet ud fra ovennævnte </P>  \r\n\r\n<P>under pkt. 2 angivne princip om jævnbyrdighed. </P>  \r\n\r\n<P>4. Reglen i miljøbeskyttelseslovens § 65 a om angivelse af </P>  \r\n\r\n<P>hovedhensyn bag afgørelsen indføres tillige i anden lovgivning, </P>  \r\n\r\n<P>der hjemler klageadgang til Miljøankenævnet. </P>  \r\n\r\n<P>5. Kredsen af klageberettigede udvides til at omfatte enhver, der har </P>  \r\n\r\n<P>fremsat ønske om underretning om afgørelsen i første instans. </P>  \r\n\r\n<P>Lovgivningens regler om offentliggørelse af afgørelser m.v. ændres </P>  \r\n\r\n<P>således, at meddelelser om indkomne ansøgninger offentliggøres. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>ALMINDELIGE BEMÆRKNINGER </P>  \r\n\r\n<P>I folketingsåret 1985-86 vedtog Folketinget en vidtrækkende ændring </P>  \r\n\r\n<P>af lov om miljøbeskyttelse, jf. Folketingstidende 1985-86, </P>  \r\n\r\n<P>forhandlingerne sp. 6806, sp. 8011, sp. 11593, sp. 12246, tillæg A </P>  \r\n\r\n<P>sp. 4413, tillæg B sp. 1775, sp. 2237 og tillæg C sp. 965. Loven </P>  \r\n\r\n<P>fremstår i dag som et forlig mellem samtlige partier med </P>  \r\n\r\n<P>undtagelse af Fremskridtspartiet, idet SF, VS og S selvstændigt </P>  \r\n\r\n<P>havde fremsat forslag til ændringer af loven, ligesom </P>  \r\n\r\n<P>miljøministeren ved lovforslag L 143 var fremkommet med sine </P>  \r\n\r\n<P>forslag, jf. Folketingstidende 1985-86 sp. 5958 og tillæg A sp. </P>  \r\n\r\n<P>3771. Som led i forliget udgik et forslag fra Socialdemokratiet om </P>  \r\n\r\n<P>ophævelse af Miljøankenævnets virksomhed inden for </P>  \r\n\r\n<P>miljøbeskyttelseslovens område, og spørgsmålet blev henskudt til </P>  \r\n\r\n<P>senere behandling uden nærmere angivelse af, hvornår en sådan </P>  \r\n\r\n<P>behandling kunne forventes. Dette spørgsmål er siden taget op af </P>  \r\n\r\n<P>Miljøministeriets arealudvalg, idet udvalget på sit møde den 26. </P>  \r\n\r\n<P>maj 1986 nedsatte en arbejdsgruppe med følgende kommissorium: </P>  \r\n\r\n<P>- at beskrive ankesystemets nuværende opbygning og funktionsmåde med </P>  \r\n\r\n<P>henblik på at vurdere det faktiske ændringsbehov i ankesystemerne, </P>  \r\n\r\n<P>(en belysning af typiske ankesagsproblemer, problemer med særlige </P>  \r\n\r\n<P>sagstyper, gennemsnitlig sagsbehandlingstid ved ankesager m.v.) </P>  \r\n\r\n<P>- at belyse målsætninger og principper bag ankesystemerne. </P>  \r\n\r\n<P>- at stille forslag til ændringer m.v. ud fra en stillingtagen til </P>  \r\n\r\n<P>omfanget af klagemulighederne, ankesystemets organisatoriske </P>  \r\n\r\n<P>opbygning og mulighederne for en harmonisering af de </P>  \r\n\r\n<P>ankeprocessuelle regler. </P>  \r\n\r\n<P>Arbejdsgruppen har pr. 1. december 1986 udarbejdet et debatoplæg om </P>  \r\n\r\n<P>ankesystemernes organisation. Det forventes, at arbejdsgruppen </P>  \r\n\r\n<P>afgiver endelig rapport til arealudvalget marts 1987, hvorefter </P>  \r\n\r\n<P>der kan afgives delbetænkning inden 1. juli 1987. </P>  \r\n\r\n<P>Dermed er det udelukket, at Folketinget i folketingsåret 1986-87 kan </P>  \r\n\r\n<P>tage stilling til arealudvalgets forslag om ændringer af </P>  \r\n\r\n<P>miljøbeskyttelseslovgivningen m.v. for så vidt angår </P>  \r\n\r\n<P>ankesystemernes fremtidige udseende. Det synes derfor vigtigt, at </P>  \r\n\r\n<P>Folketinget får lejlighed til en drøftelse af principperne for </P>  \r\n\r\n<P>udformningen af såvel ankesystemets organisation og funktion samt </P>  \r\n\r\n<P>af de væsentlige spørgsmål, der er knyttet til, hvem der gøres </P>  \r\n\r\n<P>ankeberettiget. Beslutningsforslaget omhandler disse spørgsmål. </P>  \r\n\r\n<P>1. MILJØANKENÆVNETS TILBLIVELSE </P>  \r\n\r\n<P>Det første forslag til lov om miljøbeskyttelse blev fremsat i 1972 </P>  \r\n\r\n<P>uden bestemmelser om et miljøankenævn. Dette blev indført i loven </P>  \r\n\r\n<P>ved genfremsættelsen af forslaget i folketingsåret 1972-73 efter </P>  \r\n\r\n<P>et betydeligt pres fra industriens organisationer, hvilket </P>  \r\n\r\n<P>resulterede i et nyt kapitel 12 til loven. Herom skrev </P>  \r\n\r\n<P>Industrirådets formand til rådets hovedbestyrelse, </P>  \r\n\r\n<P>brancheorganisationer og medlemsvirksomheder den 14. februar 1973: </P>  \r\n\r\n<P>&#187;Indføjelsen af kapitel 12 er en betydelig imødekommelse af </P>  \r\n\r\n<P>erhvervenes ønsker. Under forhandlingerne stødte forslaget om et </P>  \r\n\r\n<P>ankenævn på modstand ikke mindst fra kommunernes side. </P>  \r\n\r\n<P>Bestemmelserne giver adgang til en uvildig efterprøvelse af </P>  \r\n\r\n<P>myndighedernes afgørelser, hvorved retsbeskyttelse sikres. </P>  \r\n\r\n<P>Etableringen af et ankenævn, reglerne om dets sammensætning og </P>  \r\n\r\n<P>kompetenceområde kan derfor betragtes med tilfredshed.&#171; </P>  \r\n\r\n<P>Ved samme lejlighed blev den netop i 1986 ophævede bestemmelse i </P>  \r\n\r\n<P>lovens § 1, stk. 3, indføjet. Dermed var </P>  \r\n\r\n<P>interesseafvejningsprincippet stadfæstet, ikke blot i lovens mere </P>  \r\n\r\n<P>generelt formulerede formålsbestemmelser, men også fastlagt som en </P>  \r\n\r\n<P>norm ved ankenævnets sammensætning, og hermed synes sikkerheden </P>  \r\n\r\n<P>for erhvervssynspunkternes gennemslagskraft opnået. Netop på grund </P>  \r\n\r\n<P>af interesseafvejningen og den markante sikring af </P>  \r\n\r\n<P>erhvervssynspunkterne i denne uden tilsvarende sikring af </P>  \r\n\r\n<P>modstående synspunkter stemte SF ikke for den endelige udgave af </P>  \r\n\r\n<P>loven, der blev vedtaget som et forlig mellem Socialdemokratiet og </P>  \r\n\r\n<P>Det Konservative Folkeparti. </P>  \r\n\r\n<P>Miljølovsområdet udgør det klageområde, der har den største </P>  \r\n\r\n<P>offentlige bevågenhed. Nedenstående bemærkninger tager derfor </P>  \r\n\r\n<P>sigte på dette område, der er fremdraget som eksempel. Principielt </P>  \r\n\r\n<P>gælder betragtningerne imidlertid også andre lovområder, hvor </P>  \r\n\r\n<P>udpegning/indstilling finder sted efter samme principper. </P>  \r\n\r\n<P>Ankenævnet må i befolkningens øjne fremtræde som et slags sagkyndigt </P>  \r\n\r\n<P>organ med en indbygget skævhed. Denne skævhed fremkommer derved, </P>  \r\n\r\n<P>at erhvervsorganisationerne udpeger/indstiller en række medlemmer, </P>  \r\n\r\n<P>der ligesom de medlemmer, Miljøstyrelsen udpeger/indstiller, </P>  \r\n\r\n<P>hyppigt har tilknytning til eller besidder lederposter i den </P>  \r\n\r\n<P>kommunale forvaltning. Lederposterne i den kommunale forvaltning </P>  \r\n\r\n<P>udøves i betydeligt omfang under indtryk af de meget </P>  \r\n\r\n<P>erhvervsvenlige prioriteringer, der ligger til grund for </P>  \r\n\r\n<P>kommunalbestyrelsernes beslutninger i miljøsager, og således har </P>  \r\n\r\n<P>disse gennem miljøbeskyttelseslovens levetid gentagne gange vist </P>  \r\n\r\n<P>mangel på evne og vilje til en effektiv administration af loven. </P>  \r\n\r\n<P>Nævnet repræsenterer således tydeligvis en partssagkundskab på </P>  \r\n\r\n<P>forurenersiden og en uafhængig sagkundskab, hvis uafhængighed ikke </P>  \r\n\r\n<P>garanterer mod stærke bindinger til forvaltningsinteresser i </P>  \r\n\r\n<P>første instans. Forslagsstillerne har overvejet at udelukke </P>  \r\n\r\n<P>medlemskab af nævnet for personer ansat i den offentlige </P>  \r\n\r\n<P>miljøadministration m.v., men har afstået herfra, idet problemet </P>  \r\n\r\n<P>formentlig vil blive mindre, når indstillingsretten udformes som </P>  \r\n\r\n<P>angivet i beslutningsforslagets tekst. </P>  \r\n\r\n<P>Selv om f.eks. Miljøstyrelsen ved udpegningen af sagkyndige hører </P>  \r\n\r\n<P>miljøorganisationerne, er der dermed ikke skabt sikkerhed for, at </P>  \r\n\r\n<P>disse organisationers synspunkter repræsenteres i nævnet. Ved den </P>  \r\n\r\n<P>seneste udpegning af repræsentanter har styrelsen bl.a. udpeget </P>  \r\n\r\n<P>direktøren for Vandkvalitetsinstituttet, der repræsenterer en </P>  \r\n\r\n<P>virksomhed, der har interesser i udfaldet af klagesagen, da </P>  \r\n\r\n<P>instituttet optræder som rådgiver for alle niveauer og interesser </P>  \r\n\r\n<P>i miljøsager. </P>  \r\n\r\n<P>2. KOMPETENCE OG UDPEGNING AF MEDLEMMER </P>  \r\n\r\n<P>Miljøankenævnet har kompetence inden for følgende områder: </P>  \r\n\r\n<P>Miljøbeskyttelsesloven og de love, der henviser til bestemmelserne om </P>  \r\n\r\n<P>Miljøankenævnet i miljøbeskyttelsesloven, f.eks. </P>  \r\n\r\n<P>vandforsyningsloven samt råstofloven, havmiljøloven, by- og </P>  \r\n\r\n<P>landzoneloven, sommerhusloven, kemikalieloven og lov om miljø og </P>  \r\n\r\n<P>genteknologi. </P>  \r\n\r\n<P>Nævnet er i princippet syv forskellige nævn med hver sin </P>  \r\n\r\n<P>sammensætning alt efter område. Der findes ingen organiseret </P>  \r\n\r\n<P>koordinering af sagsbehandlingen. </P>  \r\n\r\n<P>Som eksempler på sammensætningen kan nævnes følgende: </P>  \r\n\r\n<P>På miljølovens område er der tale om sagkyndige medlemmer, der </P>  \r\n\r\n<P>udpeges fra lister udarbejdet af henholdsvis </P>  \r\n\r\n<P>erhvervsorganisationerne og Miljøstyrelsen. Som hovedregel </P>  \r\n\r\n<P>deltager to sagkyndige i nævnsbehandlingen, dog i et vist antal </P>  \r\n\r\n<P>sager fire sagkyndige med lige mange fra hver liste. De sagkyndige </P>  \r\n\r\n<P>medlemmer udpeges i hver enkelt sag af formanden (ankechefen). </P>  \r\n\r\n<P>Ankenævnet er således på dette område præget af, at de sagkyndige </P>  \r\n\r\n<P>repræsentanter udpeges fra lister udarbejdet af </P>  \r\n\r\n<P>erhvervsorganisationer og Miljøstyrelsen og dermed med en udpræget </P>  \r\n\r\n<P>baggrund hos den ene &#187;part&#171; i sagen, nemlig den part, der gør  \r\n\r\n</P>  \r\n\r\n<P>indgreb i miljøet, mens de modstående interesser skal varetages af </P>  \r\n\r\n<P>Miljøstyrelsen. </P>  \r\n\r\n<P>Miljøstyrelsen skal dog forud for udarbejdelsen af sin liste RÅDFØRE </P>  \r\n\r\n<P>sig med bl.a. Forbrugerrådet, Danmarks Naturfredningsforening og </P>  \r\n\r\n<P>Danmarks Sportsfiskerforbund og dermed med repræsentanter for den </P>  \r\n\r\n<P>anden &#187;part&#171; i miljøsagen. </P>  \r\n\r\n<P>På zonelovens område deltager altid fire medlemmer udpeget efter </P>  \r\n\r\n<P>indstilling fra Kommunernes Landsforening, Amtsrådsforeningen, </P>  \r\n\r\n<P>Planstyrelsen og Fredningsstyrelsen i forening samt fra andre </P>  \r\n\r\n<P>særligt interesserede statslige myndigheder. </P>  \r\n\r\n<P>3. KREDSEN AF KLAGEBERETTIGEDE </P>  \r\n\r\n<P>Hvem der er klageberettiget til henholdsvis anden instans (f.eks. til </P>  \r\n\r\n<P>Miljøstyrelsen) og ankenævnet er anført i den lovgivning, der </P>  \r\n\r\n<P>henlægger den endelige administrative afgørelse af en sag til </P>  \r\n\r\n<P>Miljøankenævnet. Bilag 1 angiver kredsen af de klageberettigede </P>  \r\n\r\n<P>efter den nugældende lovgivning. </P>  \r\n\r\n<P>Lovgivning, der kun tillægger adressaten klageret, er ikke medtaget. </P>  \r\n\r\n<P>Ud over de i skemaet anførte organisationer har enkeltpersoner og </P>  \r\n\r\n<P>andre klageadgang i det omfang, de må antages at have en </P>  \r\n\r\n<P>individuel, væsentlig interesse i sagens udfald. Navnlig i sager i </P>  \r\n\r\n<P>henhold til miljøbeskyttelsesloven har denne bestemmelse givet </P>  \r\n\r\n<P>anledning til vanskeligheder, idet mange enkeltpersoner har haft </P>  \r\n\r\n<P>vanskeligt ved at dokumentere, at de opfylder det angivne </P>  \r\n\r\n<P>kriterium, der administreres særdeles stramt af nævnet. </P>  \r\n\r\n<P>For organisationernes vedkommende gælder det samme princip, medmindre </P>  \r\n\r\n<P>de ifølge lovgivningen er tillagt klageadgang. Således afgjorde </P>  \r\n\r\n<P>ankenævnet den 9. april 1986, at Grindsted Miljøgruppe ikke var </P>  \r\n\r\n<P>klageberettiget i en sag om Ribe Amtsråds godkendelse af </P>  \r\n\r\n<P>Grindstedværkets produktionsudvidelse. Tilsvarende er kendt i </P>  \r\n\r\n<P>sager fra Grenå, hvor Grenå Miljøforening ikke blev tillagt </P>  \r\n\r\n<P>klageadgang. </P>  \r\n\r\n<P>En sådan praksis forekommer uforståelig for mange enkeltpersoner og </P>  \r\n\r\n<P>organisationer, der meget aktivt har arbejdet med de pågældende </P>  \r\n\r\n<P>sager. </P>  \r\n\r\n<P>Forslagsstillerne har overvejet at indføre en allemandsret på </P>  \r\n\r\n<P>ankeområdet, men har afstået herfra, fordi en sådan ordning </P>  \r\n\r\n<P>administrativt forekommer uoverskuelig og dermed ikke giver nogen </P>  \r\n\r\n<P>effektiv garanti for, at klagerne kan afgøres inden for rimelig </P>  \r\n\r\n<P>tidsfrist. </P>  \r\n\r\n<P>Den foreslåede udvidelse af ankeadgangen bygger på den model, der </P>  \r\n\r\n<P>kendes fra naturfredningslovens § 26, jf. bilag 2. Klagerne skal </P>  \r\n\r\n<P>her udvise en vis aktivitet ved at følge med i sagen og udbede sig </P>  \r\n\r\n<P>underretning om afgørelsen. For at etablere en sådan ordning </P>  \r\n\r\n<P>forudsættes konsekvensændringer af offentlighedsreglerne, således </P>  \r\n\r\n<P>at offentlighedskriteriet først og fremmest knyttes til </P>  \r\n\r\n<P>tidspunktet for indgivelse af ansøgning. I denne forbindelse </P>  \r\n\r\n<P>bemærkes, at myndigheder, enkeltpersoner og organisationer, der i </P>  \r\n\r\n<P>forvejen er klageberettigede, ikke skal følge denne regel, men </P>  \r\n\r\n<P>fortsat har klageadgang i henhold til de eksisterende regler. </P>  \r\n\r\n<P>BEMÆRKNINGER TIL FORSLAGETS ENKELTE BESTEMMELSER </P>  \r\n\r\n<P>ad 1 </P>  \r\n\r\n<P>Med denne bestemmelse afskaffes Miljøministeriets styrelser som 1. </P>  \r\n\r\n<P>klageinstans i det omfang, disses afgørelser kan påklages til </P>  \r\n\r\n<P>ankenævnet. Styrelsernes virksomhed bliver med hensyn til </P>  \r\n\r\n<P>behandling af klager begrænset til sekretariatsbistand for </P>  \r\n\r\n<P>ankenævnet. I betydeligt omfang har styrelsernes sagsbehandling </P>  \r\n\r\n<P>som ankeinstans i praksis virket som sagsbehandling i forhold til </P>  \r\n\r\n<P>ankenævnet. Der henvises i denne forbindelse til </P>  \r\n\r\n<P>ankenævnsflertallets udtalelser om hjemvisning af sagerne om &#187;de </P>  \r\n\r\n<P>gule midler&#171;, hvoraf det forudsætningsvis fremgår, at </P>  \r\n\r\n<P>Miljøstyrelsens sagsbehandling er afgørende for nævnets </P>  \r\n\r\n<P>stillingtagen til sagens realitet, om end nævnet selvstændigt </P>  \r\n\r\n<P>efterprøver forudgående instansers fastlæggelse af sagens faktum. </P>  \r\n\r\n<P>Det forhold, at styrelsernes funktion som klageorgan delvis ophører, </P>  \r\n\r\n<P>indebærer, at styrelserne i deres rådgivende funktioner i forhold </P>  \r\n\r\n<P>til de lokale og regionale miljømyndigheder kan optræde mindre </P>  \r\n\r\n<P>tilbageholdende, end hvad der tilsiges af en formel position som </P>  \r\n\r\n<P>ankeorgan, et forhold, som f.eks. Miljøstyrelsen ved flere </P>  \r\n\r\n<P>lejligheder har påberåbt sig. Dertil kommer, at styrelserne som en </P>  \r\n\r\n<P>del af Miljøministeriet ligeledes frigøres fra enhver mistanke om </P>  \r\n\r\n<P>udtrykt eller stiltiende tilbøjelighed til at følge bestemte </P>  \r\n\r\n<P>opfattelser af, hvad der bør lægges vægt på ved afgørelsen af en </P>  \r\n\r\n<P>klagesag. Dette gælder, hvad enten der er tale om forhold, der </P>  \r\n\r\n<P>grunder sig på ressourcehensyn eller andre generelle forhold, der </P>  \r\n\r\n<P>er egnede til at skabe tvivl om sagsbehandlingens korrekte udfald, </P>  \r\n\r\n<P>ligesom der utvivlsomt vil kunne opnås gevinster ved hurtigere </P>  \r\n\r\n<P>sagsbehandling. For så vidt angår klager, der endeligt afgøres af </P>  \r\n\r\n<P>styrelserne, eller som kan indbringes for ministeren, sker ingen </P>  \r\n\r\n<P>ændringer. Tilsvarende gælder sager, hvor 1. instansafgørelsen </P>  \r\n\r\n<P>træffes af en styrelse. </P>  \r\n\r\n<P>ad 2 </P>  \r\n\r\n<P>Nævnets sammensætning er udtryk for en erkendelse af de modstridende </P>  \r\n\r\n<P>interesser, der gør sig gældende i en lang række af de sager, der </P>  \r\n\r\n<P>falder inden for nævnets kompetenceområde. Denne konflikt kan </P>  \r\n\r\n<P>organisatorisk løses meget forskelligt, men den valgte model </P>  \r\n\r\n<P>tilsigter at løse konflikten ved opbyggelsen af et </P>  \r\n\r\n<P>voldgiftslignende organ, idet dog parterne (de modstridende </P>  \r\n\r\n<P>interesser) ikke repræsenteres direkte, men gennem indstilling af </P>  \r\n\r\n<P>uafhængige sagkyndige. Det betyder, at indstillingsberettigede ved </P>  \r\n\r\n<P>behandling af sager efter lov om kemiske stoffer og produkter </P>  \r\n\r\n<P>eksempelvis bl.a. er Dansk Agrokemisk Forening og </P>  \r\n\r\n<P>Specialarbejderforbundet i Danmark. </P>  \r\n\r\n<P>I praksis vil dette formentlig indebære, at sagkundskaben rekrutteres </P>  \r\n\r\n<P>fra sagkyndige kredse inden for de højere læreanstalter. </P>  \r\n\r\n<P>Bestemmelsen indsnævrer grundlaget for udpegning af medlemmer, </P>  \r\n\r\n<P>idet personer med tilknytning til miljøopgaver m.v. hos private </P>  \r\n\r\n<P>rådgivningsfirmaer udelukkes. Hensigten hermed er at sikre den </P>  \r\n\r\n<P>størst mulige uafhængighed, idet de relevante interesser samtidig </P>  \r\n\r\n<P>tages i betragtning. Kontraktlig forbindelse med den offentlige </P>  \r\n\r\n<P>administration skal forstås som udførelse af egentlige målrettede </P>  \r\n\r\n<P>opgaver i enkeltsager, således at forskningsopgaver af mere </P>  \r\n\r\n<P>generel art i forhold til miljøet m.v. ikke udelukker funktion som </P>  \r\n\r\n<P>medlem af nævnet. Udpegning i sager vedrørende lov om by- og </P>  \r\n\r\n<P>landzoner og sommerhusloven fastholdes, idet dog Danmarks </P>  \r\n\r\n<P>Naturfredningsforening gøres indstillingsberettiget i by- og </P>  \r\n\r\n<P>landzoneloven. </P>  \r\n\r\n<P>ad 4 </P>  \r\n\r\n<P>Den ved miljølovsændringen i maj 1986 indførte særlige </P>  \r\n\r\n<P>begrundelsesregel har sit udgangspunkt i forvaltningslovens </P>  \r\n\r\n<P>begrundelseskrav. En fuldstændig gennemførelse af denne regel i </P>  \r\n\r\n<P>klagesager vil give en vigtig og afgørende vejledning for klagere. </P>  \r\n\r\n<P>ad 5 </P>  \r\n\r\n<P>Der henvises til forslagets almindelige bemærkninger. </P>  \r\n\r\n<P>Bilag 1 </P>  \r\n\r\n<P><IMG SRC=\"/image.aspx?id=106253&img=CL5076_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Bilag 2 </P>  \r\n\r\n<P>FREDNINGSNÆVNETS BEKENDTGØRELSE AF SAGENS AFGØRELSE </P>  \r\n\r\n<P>§ 20. Fredningsnævnet foretager bekendtgørelse om sagens afgørelse i </P>  \r\n\r\n<P>Statstidende og de dagblade, der udkommer på egnen. </P>  \r\n\r\n<P>Stk. 2. Fredningsbestemmelserne sendes til enhver, der under sagen </P>  \r\n\r\n<P>har givet møde for nævnet eller fremsat ønske om underretning om </P>  \r\n\r\n<P>sagens afgørelse. Fredningsbestemmelserne skal dog i det mindste </P>  \r\n\r\n<P>sendes til dem, der efter § 15, stk. 1, har fået særskilt </P>  \r\n\r\n<P>underretning om sagens rejsning. </P>  \r\n\r\n<P>Stk. 3. Går fredningsnævnets afgørelse ud på, at der ikke skal </P>  \r\n\r\n<P>gennemføres fredning, sendes underretning herom til de i stk. 2 </P>  \r\n\r\n<P>nævnte. </P>  \r\n\r\n<P>Stk. 4. Afgørelse af erstatningsspørgsmålene sendes i det mindste til </P>  \r\n\r\n<P>enhver, hvis erstatningskrav er påkendt. </P>  \r\n\r\n<P>Stk. 5. Nærmere regler om nævnets bekendtgørelse og underretning om </P>  \r\n\r\n<P>afgørelser i fredningssager kan fastsættes i forretningsordenen </P>  \r\n\r\n<P>for fredningsnævn. </P>  \r\n\r\n<P>§ 21. Fredningsnævnet lader fredningsbestemmelser tinglyse på de </P>  \r\n\r\n<P>pågældende ejendomme. </P>  \r\n\r\n<P>KLAGE OVER FREDNINGSNÆVNETS AFGØRELSE </P>  \r\n\r\n<P>af fredningssagen </P>  \r\n\r\n<P>§ 26. Fredningsnævnets afgørelser i fredningssager kan påklages til </P>  \r\n\r\n<P>overfredningsnævnet af enhver, som efter § 20 skal underrettes </P>  \r\n\r\n<P>særskilt om afgørelsen. Fredningsnævnets afgørelse af et spørgsmål </P>  \r\n\r\n<P>om erstatning og godtgørelse kan dog kun påklages af den, hvis </P>  \r\n\r\n<P>erstatningskrav er godkendt af miljøministeren og vedkommende </P>  \r\n\r\n<P>amtsråd, i hovedstadsområdet dog hovedstadsrådet, samt af en </P>  \r\n\r\n<P>kommunalbestyrelse, der efter § 24, stk. 3, er pålagt at betale en </P>  \r\n\r\n<P>del af fredningserstatningen. </P>  \r\n\r\n<P>Stk. 2. Klagefristen er 4 uger fra den dag, afgørelsen er meddelt den </P>  \r\n\r\n<P>pågældende. </P>  \r\n\r\n<P>Stk. 3. Underretningerne om sagens afgørelse skal indeholde oplysning </P>  \r\n\r\n<P>om reglerne i stk. 1 og 2. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00140"
        },
        {
            "displayName": "Entydig dokumentidentifikation",
            "displayValue": "CL005076"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "140"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}