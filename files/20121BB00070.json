{
    "id": 145651,
    "title": "Forslag til folketingsbeslutning om begrænsning af visse kriminelles adgang til internet under afsoning",
    "documentTypeId": "480",
    "isSagsforlobPeriodValid": true,
    "shortName": "2012/1 BSF 70",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 28. februar 2013 af Tom Behnke (KF), Lene Espersen (KF), Mai Henriksen (KF), Benedikte Kiær (KF) og Mike Legarth (KF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om begrænsning af visse kriminelles adgang til internet under afsoning</p>\r\n<p class=\"Tekst1Sp\">Folketinget pålægger regeringen i folketingsåret 2012-13 at fremsætte lovforslag, der sikrer, at kriminelle, der er dømt for kriminalitet, som er egnet til at blive begået over internettet, ikke får adgang til at begå ny kriminalitet over internettet under afsoningen.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Forslagsstillerne vil med dette forslag sikre, at personer, der er dømt for kriminalitet, som er begået eller er egnet til at blive begået via internettet, og som afsoner under kriminalforsorgen eller er anbragt i de sociale myndigheders varetægt, kun har adgang til internettet under overvågning eller i et omfang, hvor ny kriminalitet ikke lader sig gøre, f.eks. ved at låse computeren fast til bestemte hjemmesider.</p>\r\n<p class=\"NormalInd\">Ved kriminalitet, der er egnet til at blive begået over internettet, tænkes i forbindelse med dette forslag på børneporno og andre seksuelt orienterede krænkelser, stalking, hacking, visse former for bedrageri og anden it-kriminalitet.</p>\r\n<p class=\"NormalInd\">Der har i pressen gennem de senere år været historier om anbragte på danske institutioner og indsatte i de danske fængsler, der ved brug af computere eller mobiltelefoner over internettet er fortsat med at begå den type forbrydelser, som er årsagen til deres anbringelse eller fængselsdom. I sommeren 2012 har en pædofilidømt anbragt ved dom på socialt tilbud brugt mobiltelefon og computer til at true piger og sende krænkende beskeder og billeder, jf. artiklen »Kofoedsminde før retssag: Giv os retningslinjer for pædofilidømte«, der blev bragt på www.fyens.dk den 12. september 2012.</p>\r\n<p class=\"NormalInd\">Tidligere har der i pressen været historier om, at bedrageridømte personer er fortsat med at begå bedrageri under afsoning i fængslet ved brug af computer og internet, jf. artiklen »Frit spil fra cellen«, der blev bragt på www.bt.dk den 6. februar 2009 og artiklen »Sådan arbejder nordjysk superhacker fra fængslet«, der blev bragt på www.common.dk den 22. maj 2012.</p>\r\n<p class=\"NormalInd\">Forslagsstillerne er af den opfattelse, at indsatte og anbragte dømte kriminelle under afsoning skal have kontakt til familie og adgang til uddannelse, således at chancerne for en vellykket resocialisering er så gode som muligt. Samtidig er det dog forslagsstillernes opfattelse, at indsatte og anbragte dømte ikke under afsoning må have mulighed for at begå ny kriminalitet, da dette netop er et af hovedformålene med overhovedet at idømme behandling og straf.</p>\r\n<p class=\"NormalInd\">Når behandlingsdømte i de sociale myndigheders varetægt eller indsatte i de danske fængsler fortsætter med at begå ny kriminalitet via internettet, er det ikke alene krænkende for eventuelle nye ofre, men også for tidligere ofre og for den almindelige retsfølelse i samfundet.</p>\r\n<p class=\"NormalInd\">Ifølge reglerne kan indsatte i lukkede fængsler og arresthuse kun i ganske særlige tilfælde få udleveret en computer, og computeren må ikke have internetadgang. Forslaget retter sig derfor primært mod kriminalforsorgens øvrige institutioner og sociale myndighedsinstitutioner.</p>\r\n<p class=\"NormalInd\">For så vidt angår anbragte på sociale myndighedsinstitutioner, har socialministeren den 22. november 2011 som svar på spørgsmål S 747 oplyst: »Personer med en dom for pædofili skal naturligvis ikke have adgang til at chikanere børn. … og jeg forventer, at der i foråret [2012] kan præsenteres en løsning.« En løsning er endnu ikke præsenteret, men der er i aftalen om satspuljen for 2013 truffet aftale om at tilvejebringe flere magtbeføjelser i forhold til denne persongruppe, uden at disse mulige nye beføjelser er nærmere beskrevet, jf. aftale om satspuljen på det social- og integrationspolitiske område 2013-2016.</p>\r\n<p class=\"NormalInd\">Det er forslagsstillernes opfattelse, at der uanset det videre arbejde i regi af satspuljeaftalen bør etableres et direkte forbud mod anvendelsen af internettet på en måde, så der opstår risiko for ny internetrelateret kriminalitet under afsoningen.</p>\r\n<p class=\"NormalInd\">For så vidt angår adgangen til computer i danske fængsler, henvises til genstandsbekendtgørelsens § 2, stk. 3, hvorefter indsatte i åbne fængsler kan få adgang til computer. Justitsministeren har i øvrigt i svar på REU alm. del spm. nr. 3 af 3. oktober 2012 redegjort for, i hvilket omfang kriminalforsorgen stiller computere til rådighed for indsatte under uddannelse.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Tom Behnke</span> (KF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om begrænsning af visse kriminelles adgang til internet under afsoning.</p>\r\n<p class=\"ForslagsNummer\">(Beslutningsforslag nr. B 70)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2012/1 BF 70",
            "stateLabel": "Bortfaldet",
            "references": [
                {
                    "shortName": "2012/1 BSF 70",
                    "title": "Forslag til folketingsbeslutning om begrænsning af visse kriminelles adgang til internet under afsoning",
                    "presentationName": "Beslutningsforslag som fremsat",
                    "documentTypeId": 480,
                    "documentId": 145651,
                    "eliUri": "/eli/ft/20121BB00070",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20121/beslutningsforslag/b70/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "01/03/2013"
        },
        {
            "displayName": "Accession",
            "displayValue": "20121BB00070"
        },
        {
            "displayName": "Entydig dokumentidentifikation",
            "displayValue": "AX014752"
        },
        {
            "displayName": "Dato for førstegangsindlæggelse",
            "displayValue": "01/03/2013"
        },
        {
            "displayName": "Dato for indlæggelse",
            "displayValue": "01/03/2013"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "70"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}