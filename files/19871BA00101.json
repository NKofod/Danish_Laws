{
    "id": 105907,
    "title": "1987 BSF 101   FORSLAG TIL FOLKETINGSBESLUTNING OM LANDBRUGETS GÆLDSPROBLEMER ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 101",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 101 </P>  \r\n\r\n<P></P>  \r\n\r\n<P>Forslag til folketingsbeslutning om landbrugets gældsproblemer </P>  \r\n\r\n<P></P>  \r\n\r\n<P>Fremsat af Larsen-Ledet (RV) Marianne Jelved (RV) Ole Vig Jensen (RV)  \r\n\r\n Bilgrav-Nielsen (RV) Niels Helveg Petersen (RV) </P>  \r\n\r\n<P></P>  \r\n\r\n<P>den 29. januar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Follketinget pålægger regeringen med henblik på vedtagelse i </P>  \r\n\r\n<P>indeværende folketingsår at fremsætte lovforslag </P>  \r\n\r\n<P>- som sætter ind over for akutte gældsproblemer i landbruget, </P>  \r\n\r\n<P>- som mere langsigtet modvirker belastningen af erhvervet fra det </P>  \r\n\r\n<P>høje renteniveau især fra 1978 til 1982, og </P>  \r\n\r\n<P>- som udformes sådan, at der ikke sker stigninger i ejendomspriserne. </P>  \r\n\r\n<P>Bemærkninger til forslaget </P>  \r\n\r\n<P>Det Radikale Venstre finder det utilfredsstillende, at regeringen </P>  \r\n\r\n<P>ikke vil give tilsagn om at fremsætte lovforslag i dette </P>  \r\n\r\n<P>folketingsår, der kan medvirke til at lempe landbrugets store </P>  \r\n\r\n<P>gældsproblemer. </P>  \r\n\r\n<P>Der er ikke behov for at lade landbrugets finansieringsforhold indgå </P>  \r\n\r\n<P>i et særligt udvalgsarbejde. </P>  \r\n\r\n<P>Derfor ønsker Det Radikale Venstre, at regeringen pålægges at </P>  \r\n\r\n<P>udarbejde lovforslag, der kan medvirke til at afdæmpe </P>  \r\n\r\n<P>virkningerne af den alvorlige gældssituation, dansk landbrug </P>  \r\n\r\n<P>befinder sig i. </P>  \r\n\r\n<P>Regnskabsstatistikken - således som denne foreligger fra </P>  \r\n\r\n<P>Jordbrugsøkonomisk Institut - peger klart i retning af, at </P>  \r\n\r\n<P>problemerne må forventes at blive yderligere forværret i de </P>  \r\n\r\n<P>kommende år. Som medvirkende årsag hertil skal nævnes de </P>  \r\n\r\n<P>reguleringer og begrænsninger, som udspringer af EFs </P>  \r\n\r\n<P>landbrugspolitik, samt de indenlandske omkostningsstigninger. Det </P>  \r\n\r\n<P>må forventes, at antallet af økonomiske sammenbrud i landbruget </P>  \r\n\r\n<P>igen vil blive forøget som følge af såvel de seneste års </P>  \r\n\r\n<P>udvikling som den forventede økonomiske udvikling for erhvervet. </P>  \r\n\r\n<P>Med sigte på at omfanget af økonomiske sammenbrud ikke accelererer </P>  \r\n\r\n<P>til et uønsket niveau, hvilket samfundsmæssigt set også vil være </P>  \r\n\r\n<P>uacceptabelt, har forslagsstillerne fundet grundlag for dette </P>  \r\n\r\n<P>forslag om et folketingsinitiativ. </P>  \r\n\r\n<P>I forbindelse med et sådant initiativ spiller også tidsfaktoren en </P>  \r\n\r\n<P>betydelig rolle. Det er forslagsstillernes opfattelse, at såvel </P>  \r\n\r\n<P>mere kortsigtede som mere langsigtede foranstaltninger er </P>  \r\n\r\n<P>påkrævede. </P>  \r\n\r\n<P>Kortsigtede foranstaltninger </P>  \r\n\r\n<P>a) Som den mest kortsigtede foranstaltning vil en genoplivning af </P>  \r\n\r\n<P>gældssaneringsordningen kunne gennemføres forholdsvis hurtigt med </P>  \r\n\r\n<P>baggrund i, at skemamateriale og procedure er etableret i </P>  \r\n\r\n<P>Kongeriget Danmarks Hypotekbank. </P>  \r\n\r\n<P>b) Som en kortsigtet foranstaltning - selv om virkningerne rækker </P>  \r\n\r\n<P>nogle år ind i fremtiden - skal endvidere peges på en forlængelse </P>  \r\n\r\n<P>af det åremål, hvori rentesaneringsydelsen holdes på det </P>  \r\n\r\n<P>maksimale niveau, det vil sige en forlængelse ud over de allerede </P>  \r\n\r\n<P>vedtagne 4 år. En sådan forlængelse er administrativt relativ </P>  \r\n\r\n<P>enkel. Muligvis skal der knyttes visse forudsætninger til en </P>  \r\n\r\n<P>sådan forlængelse, herunder for eksempel, at alle ejendomme </P>  \r\n\r\n<P>fortsat er i drift som oprindelig forudsat. </P>  \r\n\r\n<P>Forslagsstillerne er af den opfattelse, at en genoplivning af </P>  \r\n\r\n<P>gældssaneringsordningen og en forlængelse af </P>  \r\n\r\n<P>rentesaneringsordningen kan vedtages meget hurtigt og </P>  \r\n\r\n<P>administrativt sættes i værk i løbet af foråret 1988. </P>  \r\n\r\n<P>Langsigtede ordninger </P>  \r\n\r\n<P>Dansk landbrug optog i årene 1978-82 realkreditlån til et </P>  \r\n\r\n<P>kontantbeløb på godt 23 mia. kr. I samme tidsrum optog erhvervet </P>  \r\n\r\n<P>yderligere K-lån for et kontantbeløb i størrelsesordenen 4 mia. </P>  \r\n\r\n<P>kr. </P>  \r\n\r\n<P>Markedsrenteniveauet på 30-årige realkreditlån var: </P>  \r\n\r\n<PRE>  \r\n\r\n 1978: 18,49  \r\n\r\n 1979: 18,26  \r\n\r\n 1980: 18,93  \r\n\r\n 1981: 19,93  \r\n\r\n 1982: 19,10  \r\n\r\n</PRE>  \r\n\r\n<P>Lånene er optaget til fast rente, og der er langt overvejende tale </P>  \r\n\r\n<P>om 30 års løbetid. Det betyder, at låntagerne i hele løbetiden </P>  \r\n\r\n<P>hænger på den relativt meget høje rente. </P>  \r\n\r\n<P>Forslagsstillerne er af den opfattelse, at det alvorligt bør </P>  \r\n\r\n<P>overvejes efter nærmere fastlagte regler og forudsætninger at </P>  \r\n\r\n<P>medvirke til en nedsættelse af renten i hvert fald for en del af </P>  \r\n\r\n<P>de lån, som blev optaget i den nævnte periode. Blandt de </P>  \r\n\r\n<P>muligheder, som umiddelbart påkalder sig den største interesse, </P>  \r\n\r\n<P>skal nævnes: </P>  \r\n\r\n<P>a) Vedtagelse af realrenteskattefrihed på pensionskasser og </P>  \r\n\r\n<P>forsikringsselskaber m.v. ved erhvervelse af nominelt forrentede </P>  \r\n\r\n<P>realkreditobligationer (grønne obligationer). </P>  \r\n\r\n<P>Forslagsstillerne skønner, at låntagerne herigennem kan opnå en </P>  \r\n\r\n<P>rentenedsættelse på i størrelsesordenen op til 5 pct.point. </P>  \r\n\r\n<P>b) Tilsvarende bør alternativt overvejes en K-låneordninglignende </P>  \r\n\r\n<P>refinansieringsordning. En sådan ordning indebærer, at Kongeriget </P>  \r\n\r\n<P>Danmarks Hypotekbank optager udenlandske lån til videreudlån </P>  \r\n\r\n<P>gennem et eller flere realkreditinstitutter med henblik på en </P>  \r\n\r\n<P>rentesænkning. </P>  \r\n\r\n<P>Forslagsstillerne skønner, at der også herigennem kan opnås en </P>  \r\n\r\n<P>rentesænkning af en størrelsesorden på 5 pct.point afhængigt af, </P>  \r\n\r\n<P>hvilken valuta det udenlandske lån optages i. </P>  \r\n\r\n<P>I forbindelse med indplacering af nye lån (grønne obligationer, </P>  \r\n\r\n<P>K-lån) skal der optages forhandlinger med samtlige efterstående </P>  \r\n\r\n<P>panthavere, som eventuelt alene vil acceptere indplacering af nye </P>  \r\n\r\n<P>lån på visse betingelser. Blandt andet i lyset af de </P>  \r\n\r\n<P>vanskeligheder, som den egentlige omprioritering indebærer, er </P>  \r\n\r\n<P>forslagsstillerne af den opfattelse, at de mere kortsigtede </P>  \r\n\r\n<P>foranstaltninger må påkalde sig betydelig interesse. Hertil </P>  \r\n\r\n<P>kommer, at den rentenedsættelse, som de nævnte omprioriteringer </P>  \r\n\r\n<P>afstedkommer i deres virkning på landbrugsbedriften, i mange </P>  \r\n\r\n<P>tilfælde ikke umiddelbart vil fremstå som tilstrækkelig til at </P>  \r\n\r\n<P>løse problemerne. </P>  \r\n\r\n<P>Det skal i denne forbindelse nævnes, at den største nedsættelse af </P>  \r\n\r\n<P>rentebetalingerne vil kunne opnås gennem en omprioritering af </P>  \r\n\r\n<P>eksisterende nominallån til indekslån. Denne mulighed eksisterer </P>  \r\n\r\n<P>allerede for samtlige landbrugsbedrifter og kan indebære en </P>  \r\n\r\n<P>rentenedsættelse af en størrelsesorden på 8 pct.point. Da </P>  \r\n\r\n<P>jordbrugslånene kun er anvendt i begrænset omfang, bør det </P>  \r\n\r\n<P>overvejes, om der er grundlag for at se nærmere på betingelserne </P>  \r\n\r\n<P>for at opnå jordbrugslån. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00101"
        },
        {
            "displayName": "Entydig dokumentidentifikation",
            "displayValue": "CL004473"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "101"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}