{
    "id": 110921,
    "title": "1991 LSF 121   FORSLAG TIL LOV OM ÆNDRING AF LOV OM SOCIAL BISTAND (OPHÆVELSE AF   BESTEMMELSEN OM AT FORÆLDREBETALINGEN FOR OPHOLD I DAGINSTITUTIONER SKAL   FASTSÆTTES FOR ET REGNSKABSÅR AD GANGEN) ",
    "documentTypeId": "400",
    "isSagsforlobPeriodValid": false,
    "shortName": "1991/1 LSF 121",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 121 </P>  \r\n\r\n<P></P>  \r\n\r\n<P>Forslag til Lov om ændring af lov om social bistand (Ophævelse af  \r\n\r\n bestemmelsen om at forældrebetalingen for ophold i daginstitutioner skal  \r\n\r\n fastsættes for et regnskabsår ad gangen) </P>  \r\n\r\n<P></P>  \r\n\r\n<P>Fremsat af socialministeren (Else Winther Andersen) </P>  \r\n\r\n<P></P>  \r\n\r\n<P>den 20. november 1991 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1 </B></P>  \r\n\r\n<P> I lov om social bistand, jf. lovbekendtgørelse nr. 817 af 6. december  \r\n\r\n 1990 som senest ændret ved lov nr. 406 af 6. juni 1991, foretages følgende  \r\n\r\n ændring: </P>  \r\n\r\n<P> <B>1.</B> I <I>§ 73, stk. 4,</I> udgår: &#187;for et regnskabsår ad  \r\n\r\n gangen&#171;. </P>  \r\n\r\n<P> <B>§ 2 </B></P>  \r\n\r\n<P>  <B>1.</B> Loven træder i kraft den 1. januar 1992. </P>  \r\n\r\n<P> <I> </I></P>  \r\n\r\n<P>Bemærkninger til lovforslaget </P>  \r\n\r\n<P> I bistandslovens § 73, stk. 4 er det fastsat, at forældrebetalingen  \r\n\r\n fastsættes for et regnskabsår ad gangen på grundlag af institutionens  \r\n\r\n budgetter. </P>  \r\n\r\n<P>Denne bestemmelse har bl.a. til formål at forenkle administrationen af  \r\n\r\n betalingsreglerne, bl.a. således at utilsigtede afvigelser fra budgettet ikke  \r\n\r\n bevirker, at forældrene med henvisning til &#187;32 pct's reglen&#171; i §  \r\n\r\n 73, stk. 1, kan kræve for meget betalt forældrebetaling tilbage. </P>  \r\n\r\n<P>Bestemmelsen kan imidlertid hindre, at der løbende sker en justering af  \r\n\r\n institutionernes drift. For eksempel betyder det, at forældrene ikke har  \r\n\r\n mulighed for at opnå fordelene ved, at institutionsudgifterne i løbet af  \r\n\r\n budgetåret justeres nedad. Tilsvarende gælder, at hvis omkostningerne forøges  \r\n\r\n - f.eks. hvis forældre ønsker længere åbningstid - kan kommunen ikke  \r\n\r\n umiddelbart regulere forældrebetalingen på baggrund af de øgede omkostninger.  \r\n\r\n</P>  \r\n\r\n<P>Dette reducerer muligheden for løbende at opnå sammenhæng mellem  \r\n\r\n forældrebetalingen og udgifterne ved drift af pasningsordningen. </P>  \r\n\r\n<P>For at understøtte ønsket om en øget forældreindflydelse - også på  \r\n\r\n daginstitutionernes økonomi - og ønsket om at øge fleksibiliteten indenfor  \r\n\r\n daginstitutionsområdet blev det ved drøftelserne den 1. juni 1991 mellem  \r\n\r\n regeringen og Kommunernes Landsforening om kommunernes økonomi aftalt, at  \r\n\r\n kommunerne bør have mulighed for at ændre taksterne i løbet af året. </P>  \r\n\r\n<P>Det foreslås derfor, at bistandslovens § 73 stk. 4 ændres, således at  \r\n\r\n kommunerne i løbet af året kan ændre forældrebetalingen på grundlag af  \r\n\r\n reviderede budgetter. </P>  \r\n\r\n<P> <I>Økonomiske konsekvenser. </I></P>  \r\n\r\n<P> Forslaget er økonomisk neutralt og har derfor ingen konsekvenser for de  \r\n\r\n økonomiske forhold mellem staten og kommunerne. De økonomiske konsekvenser  \r\n\r\n vil blive drøftet med de berørte kommunale parter. </P>  \r\n\r\n<P> <B>Bilag </B></P>  \r\n\r\n<P>  <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P> I <I>73, stk. 4,</I> udgår: &#187;for et regnskabsår ad gangen&#171;.  \r\n\r\n</P>  \r\n\r\n<P> <B>§ 73.</B> Børnenes forældre betaler for opholdet med et beløb, der  \r\n\r\n svarer til 32 pct. af udgifterne ved ophold i institutionen, bortset fra  \r\n\r\n ejendomsudgifter, herunder husleje og vedligeholdelse, jf. dog stk. 2.  \r\n\r\n Kommunalbestyrelsen afgør, om betalingen skal beregnes på grundlag af  \r\n\r\n udgifterne ved driften af den enkelte institution eller på grundlag af de  \r\n\r\n gennemsnitlige udgifter ved driften af institutioner af samme type i  \r\n\r\n kommunen. </P>  \r\n\r\n<P> <I>Stk. 2.</I> Socialministeren fastsætter nærmere regler om betalingen  \r\n\r\n efter stk. 1 og kan herunder bestemme, at der skal ske nedsættelse eller  \r\n\r\n bortfald af betalingen under hensyn til forældrenes økonomiske forhold og  \r\n\r\n børnenes særlige behov for ophold i daginstitution. Der kan endvidere  \r\n\r\n fastsættes en lavere betaling for særlige grupper af institutioner. </P>  \r\n\r\n<P> <I>Stk. 3.</I> Særlige indtægter for institutionerne anvendes til  \r\n\r\n nedsættelse af forældrenes betaling. </P>  \r\n\r\n<P> <I>Stk. 4.</I> Betalingen fastsættes for et regnskabsår ad gangen på  \r\n\r\n grundlag af institutionernes budgetter. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "20/11/1991"
        },
        {
            "displayName": "Accession",
            "displayValue": "199112K00121"
        },
        {
            "displayName": "Entydig dokumentidentifikation",
            "displayValue": "CL002459"
        },
        {
            "displayName": "Dato for førstegangsindlæggelse",
            "displayValue": "20/11/1991"
        },
        {
            "displayName": "Dato for indlæggelse",
            "displayValue": "20/11/1991"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "121"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}