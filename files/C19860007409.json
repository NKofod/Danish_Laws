{
    "id": 61902,
    "title": "Cirkulære om retningslinier for advokaters indsendelse/udlevering til ligningsmyndighederne af regnskabsmateriale med bilag og andre dokumenter ",
    "documentTypeId": "140",
    "isSagsforlobPeriodValid": false,
    "shortName": "CIR nr 74 af 02/07/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om retningslinier for advokaters  \r\n\r\n indsendelse/udlevering til ligningsmyndighederne af regnskabsmateriale med  \r\n\r\n bilag og andre dokumenter </H1>  \r\n\r\n<P></P>  \r\n\r\n<BR>  \r\n\r\n<P>Til vejledning for skattemyndighederne omtales i dette cirkulære de  \r\n\r\n retningslinier for advokaters oplysningspligt, som bør følges ved  \r\n\r\n praktiseringen af skattekontrollovens § 6, stk. 1 og 3. </P>  \r\n\r\n<P>Ved udformningen af reglerne er der taget hensyn til det særlige  \r\n\r\n fortrolighedsforhold, der består mellem advokaten og klienten. </P>  \r\n\r\n<P>I. Undersøgelse af advokatens egne skattemæssige forhold </P>  \r\n\r\n<P>a. Indsendelse af regnskabsmateriale m.v. </P>  \r\n\r\n<P>(skattekontrollovens § 6, stk. 1) </P>  \r\n\r\n<P CLASS=PUNKT> <B>1.</B> Ved afgrænsning af arten og omfanget af materiale,  \r\n\r\n som forlanges indsendt (herunder med anførelse af en tidsafgrænsning), skal  \r\n\r\n der tages hensyn til, at advokaten ikke hindres i at fortsætte sin daglige  \r\n\r\n virksomhed. </P>  \r\n\r\n<P CLASS=PUNKT> <B>2.</B> Det skal nærmere angives, hvilket materiale der  \r\n\r\n kræves indsendt, f.eks.: </P>  \r\n\r\n<P CLASS=PUNKT> <B>1.</B> Kassekladder og bogføring. </P>  \r\n\r\n<P CLASS=PUNKT> <B>2.</B> Indtægts- og udgiftsbilag. </P>  \r\n\r\n<P CLASS=PUNKT> <B>3.</B> Kontoudskrifter fra pengeinstitutter m.v. </P>  \r\n\r\n<P CLASS=PUNKT> <B>4.</B> Korrespondance og kontrakter samt andre dokumenter  \r\n\r\n af betydning for skatteligningen - herunder kalkulationer,  \r\n\r\n revisionsbemærkninger. </P>  \r\n\r\n<P>Opregningen er ikke udtømmende. F.eks. kan de skattelignende myndigheders  \r\n\r\n gennemgang/ behandling af regnskabsmaterialet m.v. medføre behov for  \r\n\r\n anmodning om indsendelse af yderligere materiale, som har betydning for  \r\n\r\n skatteligningen (f.eks. dokumentation for opgørelse og registrering af  \r\n\r\n indtægter/ udgifter). </P>  \r\n\r\n<P>Testamenter og udkast dertil kan ikke kræves udleveret. Efter testators  \r\n\r\n død er ligningsmyndigheden berettiget til indsigt i de testamentariske  \r\n\r\n dispositioner, som er lagt til grund for skiftet. </P>  \r\n\r\n<P>Endvidere kan korrespondance mellem en forsvarer og en sigtet ikke kræves  \r\n\r\n udleveret. </P>  \r\n\r\n<P>I tilfælde af uenighed om omfanget af pligten til indsendelse forelægges  \r\n\r\n spørgsmålet for statsskattedirektoratet. </P>  \r\n\r\n<P CLASS=PUNKT> <B>3.</B> Ligningsmyndigheden er berettiget til at udtage  \r\n\r\n oplysninger til kontrol af andre skatteyderes selvangivelser. </P>  \r\n\r\n<P>b. Gennemgang af regnskabsmateriale m.v. på advokatens forretningssted  \r\n\r\n</P>  \r\n\r\n<P>(skattekontrollovens § 6, stk. 3) </P>  \r\n\r\n<P CLASS=PUNKT> <B>4.</B> Hvis ligningsmyndigheden ønsker at foretage en  \r\n\r\n gennemgang på stedet af regnskabsmateriale m.v., træffes normalt aftale med  \r\n\r\n advokaten om tidspunktet for besøget. Undersøgelsen skal gennemføres til  \r\n\r\n mindst mulig gene for virksomheden og indenfor normal forretningstid. </P>  \r\n\r\n<P CLASS=PUNKT> <B>5.</B> Ved undersøgelsen kan ligningsmyndigheden kræve  \r\n\r\n adgang til alt materiale (jfr. pkt. 2), der har betydning for  \r\n\r\n skatteligningen. </P>  \r\n\r\n<P CLASS=PUNKT> <B>6.</B> Ved undersøgelsens start gennemgår advokaten og  \r\n\r\n ligningsmyndighedens repræsentant, såfremt advokaten fremsætter ønske derom,  \r\n\r\n i fællesskab det foreliggende regnskabsmateriale m.v. med henblik på at  \r\n\r\n afgrænse materiale til brug for ligningsmyndighedens undersøgelse. </P>  \r\n\r\n<P>Ligningsmyndigheden er berettiget til at tage kopier af regnskabsmateriale  \r\n\r\n m.v. </P>  \r\n\r\n<P CLASS=PUNKT> <B>7.</B> Gennemgang af kontrakter, korrespondance og,  \r\n\r\n såfremt forholdene taler derfor, klientmapper, sker normalt stikprøvevis. På  \r\n\r\n grundlag af erfaringer herfra kan der foretages en mere indgående kontrol.  \r\n\r\n</P>  \r\n\r\n<P CLASS=PUNKT> <B>8.</B> Ligningsmyndigheden er berettiget til fra det  \r\n\r\n ovenfor anførte materiale at udtage oplysninger til kontrol af andre  \r\n\r\n skatteyderes selvangivelser. </P>  \r\n\r\n<P CLASS=PUNKT> <B>9.</B> Såfremt en undersøgelse af advokatens egne  \r\n\r\n skattemæssige forhold giver anledning til, at der hos advokaten indledes  \r\n\r\n undersøgelse af en klients forhold, skal denne undersøgelse gennemføres efter  \r\n\r\n de retningslinier, der er foreskrevet i afsnit II henholdsvis III. </P>  \r\n\r\n<P>II. Undersøgelse hos en advokat af klienters skattemæssige forhold </P>  \r\n\r\n<P>a. Indsendelse af advokatens regnskabsmateriale m.v. </P>  \r\n\r\n<P>(skattekontrollovens § 6, stk. 1) </P>  \r\n\r\n<P CLASS=PUNKT> <B>10.</B> Ved en skattemæssig undersøgelse af en klients  \r\n\r\n forhold skal materiale, herunder korrespondance, søges fremskaffet hos  \r\n\r\n klienten, inden der fremsættes anmodning om indsendelse af en advokats  \r\n\r\n materiale m.v. Såfremt ligningsmyndigheden skønner, at der undtagelsesvis  \r\n\r\n foreligger særlige forhold, som bevirker, at der ikke kan eller bør rettes  \r\n\r\n henvendelse til klienten, kan dette undlades. Der skal ved afgrænsning af  \r\n\r\n arten og omfanget af det indfordrede materiale tages hensyn til, at advokaten  \r\n\r\n ikke forhindres i at fortsætte sin daglige virksomhed. </P>  \r\n\r\n<P CLASS=PUNKT> <B>11.</B> Anmodningen skal indeholde en præcis angivelse af  \r\n\r\n hvilket materiale, der kræves indsendt, samt hvilken skatteyder, anmodningen  \r\n\r\n vedrører. </P>  \r\n\r\n<P CLASS=PUNKT> <B>12.</B> Ligningsmyndigheden er berettiget til af det  \r\n\r\n ovenfor anførte materiale at udtage oplysninger til kontrol af andre  \r\n\r\n skatteyderes selvangivelser. </P>  \r\n\r\n<P>b. Gennemgang på stedet af regnskabsmateriale m.v. hos en advokat </P>  \r\n\r\n<P>(skattekontrollovens § 6, stk. 3) </P>  \r\n\r\n<P CLASS=PUNKT> <B>13.</B> Ved en skattemæssig undersøgelse af en klients  \r\n\r\n forhold skal oplysningerne fortrinsvis søges fremskaffet hos klienten selv.  \r\n\r\n Ligningsmyndigheden kan imidlertid, når der er rimelig grund hertil, forlange  \r\n\r\n en gennemgang af regnskabsmateriale m.v. hos klientens advokat, som i så  \r\n\r\n fald, inden gennemgangen påbegyndes, underrettes om, hvilken klient  \r\n\r\n undersøgelsen vedrører. </P>  \r\n\r\n<P>Såfremt der foreligger særlige forhold, kan henvendelse til klienten  \r\n\r\n undlades. Gennemgangen på stedet aftales normalt med advokaten. Undersøgelsen  \r\n\r\n gennemføres til mindst mulig gene for advokatvirksomheden og indenfor normal  \r\n\r\n forretningstid. </P>  \r\n\r\n<P CLASS=PUNKT> <B>14.</B> Ved undersøgelsen skal ligningsmyndigheden have  \r\n\r\n adgang til alt regnskabsmateriale m.v. af betydning for skatteligningen. </P>  \r\n\r\n<P>I tilfælde af uenighed om omfanget af det materiale, hvortil  \r\n\r\n ligningsmyndigheden kan kræve adgang, forelægges spørgsmålet for  \r\n\r\n statsskattedirektoratet. </P>  \r\n\r\n<P CLASS=PUNKT> <B>15.</B> Ved undersøgelse hos en advokat af en klients  \r\n\r\n forhold er ligningsmyndigheden berettiget til hos advokaten, af det ovenfor  \r\n\r\n anførte materiale, at udtage oplysninger til kontrol af andre skatteyderes  \r\n\r\n selvangivelser. </P>  \r\n\r\n<P>III. Undersøgelse hos en advokat af forholdene hos andre end advokaten  \r\n\r\n selv eller hans klienter </P>  \r\n\r\n<P>Her anvendes reglerne som omtalt i pkt. 10-15 på tilsvarende måde. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 2. juli 1986  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Gudmund Jensen </P>  \r\n\r\n<P CLASS=MINISTER ALIGN=RIGHT>/Gitte Skovby </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/10/1986"
        },
        {
            "displayName": "Accession",
            "displayValue": "C19860007409"
        },
        {
            "displayName": "Entydig dokumentidentifikation",
            "displayValue": "CM020888"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "74"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "02/07/1986"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Skd. 540-5231-161"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}