{
    "id": 105961,
    "title": "1985 BSF 1   FORSLAG TIL FOLKETINGSBESLUTNING OM YDERLIGERE SKÆRPELSE AF SANKTIONERNE   MOD SYDAFRIKA ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 1",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 1 </P>  \r\n\r\n<P></P>  \r\n\r\n<P>Forslag til folketingsbeslutning om yderligere skærpelse af sanktionerne  \r\n\r\n mod Sydafrika </P>  \r\n\r\n<P></P>  \r\n\r\n<P>Fremsat af Kelm-Hansen (S) Lasse Budtz (S) Helle Degn (S) Hans Hækkerup  \r\n\r\n (S) Qvist Jørgensen (S) Kjeld Olesen (S) Robert Pedersen (S) Løvig Simonsen  \r\n\r\n (S) </P>  \r\n\r\n<P></P>  \r\n\r\n<P>den 2. oktober 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget tilslutter sig de foranstaltninger mod Sydafrika, som </P>  \r\n\r\n<P>blev besluttet af de ti EF-lande samt Spanien og Portugal på </P>  \r\n\r\n<P>udenrigsministermødet i Luxembourg den 10. september 1985, samt </P>  \r\n\r\n<P>det nordiske handlingsprogram mod Sydafrika, som blev vedtaget på </P>  \r\n\r\n<P>det nordiske udenrigsministermøde i Oslo den 17.-18. oktober 1985. </P>  \r\n\r\n<P>Folketinget tilslutter sig, at regeringen - om nødvendigt ved </P>  \r\n\r\n<P>lovgivning - iværksætter disse foranstaltninger og dette </P>  \r\n\r\n<P>handlingsprogram med sigte på en skærpelse af Danmarks </P>  \r\n\r\n<P>sanktionspolitik over for Sydafrika. </P>  \r\n\r\n<P>Herudover opfordrer folketinget regeringen til </P>  \r\n\r\n<P>1. inden 1. februar 1986 at fremsætte forslag til lovgivning, der </P>  \r\n\r\n<P>pålægger elselskaberne at afvikle kulimporten fra Sydafrika senest </P>  \r\n\r\n<P>6 måneder fra lovens ikrafttræden; det skal sikres, at andre </P>  \r\n\r\n<P>firmaer ikke iværksætter import af sydafrikanske kul i </P>  \r\n\r\n<P>afviklingsperioden, </P>  \r\n\r\n<P>2. inden 1. april 1986 at fremsætte forslag til lovgivning, så al </P>  \r\n\r\n<P>anden import fra og eksport til Den sydafrikanske Republik som </P>  \r\n\r\n<P>hovedregel ophører snarest muligt. </P>  \r\n\r\n<P>Oprindeligt fremsat beslutningsforslag </P>  \r\n\r\n<P>Blad nr 2 </P>  \r\n\r\n<P>Forslag til folketingsbeslutning om yderligere skærpelse af </P>  \r\n\r\n<P>sanktionerne mod Sydafrika </P>  \r\n\r\n<P>Folketinget pålægger regeringen at iværksætte følgende </P>  \r\n\r\n<P>foranstaltninger - om nødvendigt i form af forslag til lovgivning </P>  \r\n\r\n<P>- til skærpelse af Danmarks sanktionspolitik over for Den </P>  \r\n\r\n<P>sydafrikanske Republik: </P>  \r\n\r\n<P>1. Salg af olie fra danske oliefelter til Den sydafrikanske Republik </P>  \r\n\r\n<P>samt transport dertil af olie på danskejede skibe skal ophøre. </P>  \r\n\r\n<P>2. Regeringen skal inden 1. december 1985 fremsætte lovforslag, der </P>  \r\n\r\n<P>pålægger elselskaberne at afvikle kulimporten fra Sydafrika </P>  \r\n\r\n<P>hurtigst muligt. Det skal sikres, at andre firmaer ikke </P>  \r\n\r\n<P>iværksætter import af sydafrikanske kul i afviklingsperioden. </P>  \r\n\r\n<P>3. Al anden import fra Den sydafrikanske Republik skal som hovedregel </P>  \r\n\r\n<P>ophøre inden 1. juni 1986. </P>  \r\n\r\n<P>4. Salg i Danmark af den sydafrikanske Kruger Rand må ikke længere </P>  \r\n\r\n<P>finde sted. </P>  \r\n\r\n<P>5. Salg eller leje til Den sydafrikanske Republik af teknologi, der </P>  \r\n\r\n<P>kan anvendes til nukleare og militære formål eller finde </P>  \r\n\r\n<P>anvendelse til opretholdelse af regeringens apartheidpolitik, </P>  \r\n\r\n<P>forbydes. </P>  \r\n\r\n<P>6. Der ydes direkte støtte til ANCs og SWAPOs humanitære og </P>  \r\n\r\n<P>oplysningsmæssige virksomhed, herunder til ANCs kontor i Danmark. </P>  \r\n\r\n<P>7. Danske folkelige organisationers oplysningsarbejde om den </P>  \r\n\r\n<P>sydafrikanske apartheidpolitik støttes. </P>  \r\n\r\n<P>8. Regeringen skal styrke sine bestræbelser i det nordiske </P>  \r\n\r\n<P>samarbejde, i EF og i FN for at udvide de fælles økonomiske, </P>  \r\n\r\n<P>handelsmæssige og kulturelle sanktioner for derigennem at sikre en </P>  \r\n\r\n<P>total isolation af Den sydafrikanske Republik, hvilket også skal </P>  \r\n\r\n<P>omfatte et stop for internationale kreditter. </P>  \r\n\r\n<P>9. De af Danmark gennemførte sanktioner skal også omfatte Namibia, </P>  \r\n\r\n<P>indtil Den sydafrikanske Republik opgiver sin ulovlige annektion </P>  \r\n\r\n<P>af landet. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>I de senere år har folketinget ved gentagne lejligheder drøftet Den </P>  \r\n\r\n<P>sydafrikanske Republiks apartheidpolitik over for landets sorte </P>  \r\n\r\n<P>befolkningsflertal. Der har ikke været enstemmighed i folketinget </P>  \r\n\r\n<P>med hensyn til, hvilke sanktioner Danmark burde iværksætte over </P>  \r\n\r\n<P>for Sydafrika for derigennem at være med til at presse regeringen </P>  \r\n\r\n<P>til at opgive sin racistiske politik. Næsten alle danske partier </P>  \r\n\r\n<P>har dog deltaget i en klar fordømmelse af den umenneskelige </P>  \r\n\r\n<P>behandling, som finder sted i Sydafrika af den sorte befolkning. </P>  \r\n\r\n<P>Den sydafrikanske regering har desværre været uimodtagelig for de </P>  \r\n\r\n<P>mange opfordringer til at ændre sin politik, som er fremkommet fra </P>  \r\n\r\n<P>stort set alle lande. Botha-regimet har indskrænket sig til at </P>  \r\n\r\n<P>gennemføre nogle få ændringer, der skulle give omverdenen det </P>  \r\n\r\n<P>indtryk, at man var bevægelig, men i realiteten var det kun </P>  \r\n\r\n<P>sløringsmanøvrer, der skulle skjule, at den benhårde </P>  \r\n\r\n<P>apartheidpolitik blev fastholdt. </P>  \r\n\r\n<P>Den sorte befolkning, som de første mange år arbejdede for en </P>  \r\n\r\n<P>fredelig løsning af konflikten, har derfor mistet tålmodigheden. </P>  \r\n\r\n<P>Enhver demonstration og alle deres initiativer er imidlertid </P>  \r\n\r\n<P>blevet mødt med en uhørt brutalitet, og tallet på dræbte og sårede </P>  \r\n\r\n<P>vokser i disse måneder med uhyggelig hast. </P>  \r\n\r\n<P>Overalt i verden er denne udvikling blevet fulgt med stigende </P>  \r\n\r\n<P>bekymring. I Danmark har det givet sig udslag i, at </P>  \r\n\r\n<P>sanktionspolitikken over for Sydafrika gradvis er blevet strammet </P>  \r\n\r\n<P>i de senere år. Det gælder også i de øvrige nordiske lande samt i </P>  \r\n\r\n<P>en række andre lande. </P>  \r\n\r\n<P>I FNs generalforsamling er der gennem årene vedtaget adskillige </P>  \r\n\r\n<P>fordømmende resolutioner. Den allerseneste tids uroligheder i Den </P>  \r\n\r\n<P>sydafrikanske Republik, som tyder på, at landet nu er på randen af </P>  \r\n\r\n<P>en blodig borgerkrig, har medført, at nu også FNs sikkerhedsråd </P>  \r\n\r\n<P>med hidtil uset skarphed har udtalt sig om apartheidpolitikken i </P>  \r\n\r\n<P>Sydafrika. </P>  \r\n\r\n<P>Den 21. juli 1985 indførte præsident P. W. Bothas regering </P>  \r\n\r\n<P>undtagelsestilstand i 36 distrikter. Få dage efter, den 26. juli, </P>  \r\n\r\n<P>vedtog FNs sikkerhedsråd en fordømmende resolution (nr. 569) </P>  \r\n\r\n<P>fremsat af Frankrig og Danmark, hvor FNs medlemsstater opfordres </P>  \r\n\r\n<P>til at gennemføre en række sanktioner, ligesom de lande, der </P>  \r\n\r\n<P>allerede har gennemført sanktioner, opfordres til at iværksætte </P>  \r\n\r\n<P>nye sanktioner. </P>  \r\n\r\n<P>Den 21. august fremlagde formanden for FNs sikkerhedsråd en ny </P>  \r\n\r\n<P>erklæring fra sikkerhedsrådet foranlediget af den voldsomme </P>  \r\n\r\n<P>skuffelse, der ramte hele verden, da den tale, som præsidenten, P. </P>  \r\n\r\n<P>W. Botha, holdt den 15. august, ikke indeholdt de ventede </P>  \r\n\r\n<P>reformplaner </P>  \r\n\r\n<P>Herefter står det ganske klart, at den sydafrikanske regering ønsker </P>  \r\n\r\n<P>at fastholde sin racistiske politik. Man har ikke villet læse </P>  \r\n\r\n<P>skriften på væggen i form af de seneste måneders voldsomme uro, </P>  \r\n\r\n<P>der i realiteten er begyndelsen til en uhyggelig og blodig </P>  \r\n\r\n<P>borgerkrig. Præsident P. W. Bothas og det hvide mindretals styres </P>  \r\n\r\n<P>forstokkethed gør det nu uomgængeligt nødvendigt, at presset mod </P>  \r\n\r\n<P>Sydafrika øges. De økonomiske sanktioner må udbygges på alle </P>  \r\n\r\n<P>måder, da det tilsyneladende er det eneste, som vil kunne bringe </P>  \r\n\r\n<P>det hvide mindretal til fornuft. </P>  \r\n\r\n<P>I sikkerhedsrådets resolution nr. 569, som Danmark var </P>  \r\n\r\n<P>medforslagsstiller til, opregnes forskellige sanktionsmuligheder, </P>  \r\n\r\n<P>som Danmark naturligvis er forpligtet over for, ligesom der </P>  \r\n\r\n<P>opfordres til at iværksætte yderligere sanktioner. </P>  \r\n\r\n<P>Beslutningsforslaget indebærer derfor en række elementer, som er en </P>  \r\n\r\n<P>logisk videreførelse af de sanktioner, Danmark hidtil har </P>  \r\n\r\n<P>gennemført. </P>  \r\n\r\n<P>Forslagsstillerne er naturligvis klar over, at målet for </P>  \r\n\r\n<P>antiapartheidpolitikken må være at få etableret omfattende </P>  \r\n\r\n<P>internationale sanktioner. Derfor indeholder beslutningsforslaget </P>  \r\n\r\n<P>også et pålæg til regeringen om at styrke bestræbelserne for at </P>  \r\n\r\n<P>etablere sådanne sanktioner gennem det nordiske samarbejde og i EF </P>  \r\n\r\n<P>og FN. Den hidtidige udvikling har imidlertid vist, at det har en </P>  \r\n\r\n<P>overordnet politisk betydning for den internationale </P>  \r\n\r\n<P>beslutningsproces, at der gennemføres nationale sanktioner. </P>  \r\n\r\n<P>Fra mange sider er det påvist, at en olieboykot vil være meget </P>  \r\n\r\n<P>generende for det sydafrikanske regime. Derfor indgår det i </P>  \r\n\r\n<P>beslutningsforslaget, at der ikke skal kunne sælges olie fra de </P>  \r\n\r\n<P>danske oliefelter til Sydafrika og heller ikke transporteres olie </P>  \r\n\r\n<P>på danskejede skibe. </P>  \r\n\r\n<P>Den forværrede situation i Sydafrika nødvendiggør efter </P>  \r\n\r\n<P>forslagsstillernes opfattelse en vedtagelse om, at regeringen skal </P>  \r\n\r\n<P>fremsætte et lovforslag inden 1. december 1985, som pålægger </P>  \r\n\r\n<P>elselskaberne at afvikle kulimporten fra Sydafrika hurtigst </P>  \r\n\r\n<P>muligt. </P>  \r\n\r\n<P>Det skal sikres, at andre firmaer ikke kan omgå beslutningen i </P>  \r\n\r\n<P>afviklingsperioden, sådan som det tidligere har været tilfældet </P>  \r\n\r\n<P>med BP og Shell. </P>  \r\n\r\n<P>Derudover vil et stop for al anden import fra Sydafrika være en </P>  \r\n\r\n<P>naturlig reaktion på udviklingen i Den sydafrikanske Republik. </P>  \r\n\r\n<P>Stoppet skal som hovedregel have gyldighed fra 1. juni 1986 under </P>  \r\n\r\n<P>hensyntagen til, at importørerne ikke tidligere har fået </P>  \r\n\r\n<P>opfordring til at afvikle importen, sådan som tilfældet har været </P>  \r\n\r\n<P>med elselskaberne. </P>  \r\n\r\n<P>I sikkerhedsrådets resolution nr. 569 er der direkte nævnt den </P>  \r\n\r\n<P>sydafrikanske guldmønt Kruger Rand. Resolutionen omtaler også </P>  \r\n\r\n<P>teknologisamarbejdet vedrørende nuklear energi samt computerudstyr </P>  \r\n\r\n<P>til militær og politi, så det vil være nærliggende at forbyde alt </P>  \r\n\r\n<P>salg af teknologi, der kan anvendes på disse områder. </P>  \r\n\r\n<P>Det har været vigtigt for forslagsstillerne, at oplysningsarbejdet </P>  \r\n\r\n<P>vedrørende apartheidpolitikken i Sydafrika styrkes, og derfor </P>  \r\n\r\n<P>stilles der forslag om direkte støtte til dette arbejde. Det er </P>  \r\n\r\n<P>ligeledes væsentligt, at den støtte, der allerede gives til ofrene </P>  \r\n\r\n<P>for apartheidpolitikken, udvides til en direkte støtte til såvel </P>  \r\n\r\n<P>ANCs som SWAPOs humanitære arbejde og til deres </P>  \r\n\r\n<P>oplysningsvirksomhed, herunder at der ydes direkte støtte til ANCs </P>  \r\n\r\n<P>kontor i København. </P>  \r\n\r\n<P>For at undgå, at den danske sanktionspolitik undergraves gennem </P>  \r\n\r\n<P>samhandel via Namibia, indebærer forslaget, at Namibia vil være </P>  \r\n\r\n<P>omfattet af bestemmelserne, indtil Den sydafrikanske Republik </P>  \r\n\r\n<P>opgiver sin uretmæssige annektion af Namibia. </P>  \r\n\r\n<P>Modstanderne af sanktionspolitikken mod Sydafrika bruger ofte som </P>  \r\n\r\n<P>argument, at sanktionerne også vil ramme den sorte befolkning. </P>  \r\n\r\n<P>Det sorte flertals egne organisationer opfordrer imidlertid </P>  \r\n\r\n<P>kraftigt til, at omverdenen bør iværksætte disse sanktioner, </P>  \r\n\r\n<P>ligesom en af deres fremmeste talsmænd, biskop Desmond Tutu, har </P>  \r\n\r\n<P>gjort det på det allerseneste. </P>  \r\n\r\n<P>Det samme gælder repræsentanterne for de omkringliggende afrikanske </P>  \r\n\r\n<P>stater, der også vil kunne blive berørt af sanktionerne eller af </P>  \r\n\r\n<P>de modforanstaltninger, som Den sydafrikanske Republik måtte </P>  \r\n\r\n<P>iværksætte. Disse lande har ved mange lejligheder, senest i </P>  \r\n\r\n<P>forbindelse med et møde i Arusha den 9. august i år, klart </P>  \r\n\r\n<P>tilkendegivet, at de finder sanktionspolitikken helt nødvendig for </P>  \r\n\r\n<P>at fremtvinge en afskaffelse af den sydafrikanske </P>  \r\n\r\n<P>apartheidpolitik. Repræsentanter for Lesothos regering har for </P>  \r\n\r\n<P>øvrigt fremhævet sanktionspolitikkens nødvendighed under et møde </P>  \r\n\r\n<P>med folketingets udenrigsudvalg. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00001"
        },
        {
            "displayName": "Entydig dokumentidentifikation",
            "displayValue": "CL005599"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "1"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}