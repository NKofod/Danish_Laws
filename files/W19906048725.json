{
    "id": 39619,
    "title": "Sammenlægning - hensigtsmæssig beliggenhed ",
    "documentTypeId": "240",
    "isSagsforlobPeriodValid": false,
    "shortName": "KEN nr 60487 af 13/06/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Da Forbindelsesvejen til den ansøgte suppleringsjord gik gennem  \r\n\r\n bykernen i en mindre landsby, ansås jorderne ikke at ligge hensigtsmæssigt  \r\n\r\n for samlet drift, hvorfor sammenlægning nægtedes efter landbrugslovens § 13,  \r\n\r\n stk. 2, nr. 1. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Sammenlægning - hensigtsmæssig beliggenhed </H1>  \r\n\r\n<P></P>  \r\n\r\n<BR>  \r\n\r\n<P>De har i skrivelse af 27. december 1989 på vegne Laust Bendix Jensen  \r\n\r\n påklaget den af Jordbrugsdirektoratet i skrivelse af 1. december 1989 trufne  \r\n\r\n afgørelse vedrørende udstykning m.v. af landbrugsejendommen matr. nr. 1 9a  \r\n\r\n og 2 0a Bryndum By, Bryndum af areal ca. 29,5 ha. </P>  \r\n\r\n<P>Jordlovsudvalget meddelte afslag på ansøgningen om sammenlægning af  \r\n\r\n ovennævnte ejendom efter frastykning af ca. 4,3 ha med Laust Bendix Jensens  \r\n\r\n anden landbrugsejendom matr. nr. 2 1m m.fl. Bryndum By, Bryndum af areal ca.  \r\n\r\n 62,7 ha. </P>  \r\n\r\n<P>Der meddeltes derimod tilladelse til den nævnte frastykning af en parcel  \r\n\r\n på 4,3 ha med ejendommens bygninger, hvorefter Laust Bendix Jensen kunne  \r\n\r\n drive den resterende ejendom som ejendom nr. 2 uden bygninger i  \r\n\r\n overensstemmelse med § 8, stk. 4, i landbrugsloven, jf. Landbrugsministeriets  \r\n\r\n bekendtgørelse nr. 504 af 17. juli 1989. </P>  \r\n\r\n<P>Tilladelsen var betinget af tinglysning af sædvanlig deklaration på begge  \r\n\r\n ejendomme angående opførelse af bygninger, drift og ejerforhold. </P>  \r\n\r\n<P>Det fremgår af sagen, at en nabo - Jens Damgaard Jensen - er interesseret  \r\n\r\n i at erhverve en lod af den ejendom, der udstykkes, på ca. 1,6 ha som  \r\n\r\n suppleringsjord til sammenlægning med hans landbrugsejendom matr. nr. 17 a  \r\n\r\n og 20 e Bryndum By, Bryndum af areal ca. 42,1 ha. Imødekommelsen af dette  \r\n\r\n ønske kan dog kun være aktuelt i forbindelse med en eventuel sammenlægning  \r\n\r\n af Laust Bendix Jensens to ejendomme. </P>  \r\n\r\n<P>Videre fremgår det, at Bendix Jensens to landbrugsejendomme er beliggende  \r\n\r\n på hver side af Bryndum, og at forbindelsesvejen mellem dem er vejen gennem  \r\n\r\n bykernen. </P>  \r\n\r\n<P>Jordbrugsdirektoratet har som begrundelse for sit afslag anført, at  \r\n\r\n jorderne til matr. nr. 1 9a og 2 0a Bryndum By, Bryndum ikke findes at ligge  \r\n\r\n hensigtsmæssigt for samlet drift fra matr. nr. 2 1m m.fl. smst., idet kørslen  \r\n\r\n mellem ejendommene vil komme til at ske gennem et tættere bebygget område,  \r\n\r\n jf. landbrugslovens § 13, stk. 2, nr. 1. </P>  \r\n\r\n<P>De fastholder i Deres klageskrivelse ønsket om sammenlægning, da De ikke  \r\n\r\n opfatter driftsforholdene som uhensigtsmæssige. </P>  \r\n\r\n<P>Videre anfører De som en subsidiær ansøgning, at Laust Bendix Jensen får  \r\n\r\n tilladelse til at drive ejendommen som ejendom nr. 2 uden bygninger, men uden  \r\n\r\n klausul i den medfølgende deklaration om, at Damgaard Jensen skal have  \r\n\r\n suppleringsjord i tilfælde af sammenlægning af ejendom nr. 2 med en anden  \r\n\r\n ejendom. </P>  \r\n\r\n<P>De påpeger endelig, at De ikke kan anerkende naboens behov for  \r\n\r\n suppleringsjord, da han efter Deres opfattelse ikke har behov for yderligere  \r\n\r\n jordtilliggende for at opfylde miljøreglerne. De henviser i denne forbindelse  \r\n\r\n til ministeriets afgørelse af 21. marts 1989 (j.nr. 89-315-1000). </P>  \r\n\r\n<P>Jordbrugsdirektoratet har oplyst, at man ikke finder, at der med Deres  \r\n\r\n klage er fremkommet sådanne nye oplysninger, der kan begrunde en ændring af  \r\n\r\n afgørelsen. </P>  \r\n\r\n<P>Landbrugsministeriet skal indledningsvist bemærke, at Deres klage med  \r\n\r\n hensyn til indholdet af de deklarationer, som Jordbrugsdirektoratet kræver  \r\n\r\n lyst på ejendommen, beror på en misforståelse. Der ses ikke at være rejst  \r\n\r\n krav om lysning af deklarationer vedrørende senere frastykning af  \r\n\r\n suppleringsjord, men alene om lysning af sædvanlige deklarationer, hvorefter  \r\n\r\n den ubebyggede ejendom ikke må bebygges uden Jordbrugsdirektoratets  \r\n\r\n godkendelse, ligesom ejendommene skal forblive samlet med hensyn til drift og  \r\n\r\n ejerforhold. </P>  \r\n\r\n<P>Landbrugsministeriet finder ikke grundlag for at kritisere  \r\n\r\n Jordbrugsdirektoratets afgørelse med hensyn til ansøgningen om supplering af  \r\n\r\n ejendommen matr. nr. 2 1m m.fl. Bryndum By, Bryndum. Der henvises herved til,  \r\n\r\n at kørslen mellem ejendommene vil foregå gennem tæt bebygget område  \r\n\r\n i Bryndum. Landbrugsministeriet finder herefter ikke, at betingelsen for  \r\n\r\n sammenlægning i landbrugslovens § 13, stk. 2, nr. 1, er opfyldt, idet  \r\n\r\n jorderne fra ejendommen matr. nr. 1 9a og 2 0a Bryndum By, Bryndum ikke  \r\n\r\n ligger hensigtsmæssig for samlet drift fra bygningerne på hovedejendommen.  \r\n\r\n</P>  \r\n\r\n<P>Der kan herved henvises til Landbrugsministeriets vejledning nr. 113 af  \r\n\r\n 15. august 1989 om de ved lov nr. 381 af 7. juni 1989 gennemførte ændringer i  \r\n\r\n landbrugsloven, pkt. 5.3, samt Landbrugsministeriets cirkulære nr. 38 af 8.  \r\n\r\n marts 1990 om landbrugsloven, § 40, stk. 1, nr. 2, som beskriver den ved  \r\n\r\n cirkulærets udstedelse fastlagte praksis med hensyn til sammenlægning, som  \r\n\r\n vil medføre færdsel gennem landsbybebyggelse eller andet tæt bebygget område.  \r\n\r\n</P>  \r\n\r\n<P>Landbrugsministeriet stadfæster Jordbrugsdirektoratets afgørelse. </P>  \r\n\r\n<P>P.M.V. </P>  \r\n\r\n<P>e.b. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19906048725"
        },
        {
            "displayName": "Entydig dokumentidentifikation",
            "displayValue": "CA007554"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60487"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "13/06/1990"
        },
        {
            "displayName": "Administrerende myndighed",
            "displayValue": "Landbrugsministeriets departement"
        },
        {
            "displayName": "Ressortministeriets journalnummer",
            "displayValue": "90-315-161"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}