{
    "id": 206434,
    "title": "Forslag til folketingsbeslutning om minimumsalder for overgang til børnehave",
    "documentTypeId": "480",
    "isSagsforlobPeriodValid": true,
    "shortName": "2018/1 BSF 75",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 11. januar 2019 af Jacob Mark (SF) og Pia Olsen Dyhr (SF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om minimumsalder for overgang til børnehave</p>\r\n<p class=\"Tekst1Sp\">Folketinget pålægger regeringen inden afslutningen af folketingsåret 2018-19 at indføre en minimumsalder på 3 år for børns overgang fra vuggestue/dagpleje til børnehave, medmindre  forældrene specifikt ønsker, at deres barn skal begynde tidligere i børnehave, og det vurderes at være pædagogisk forsvarligt.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Pasningsgarantien i dagtilbudslovens § 23, stk. 3, (lovbekendtgørelse nr. 1214 af 11. oktober 2018) indebærer, at kommunalbestyrelsen skal anvise en plads i et alderssvarende dagtilbud til alle børn i aldersgruppen fra over 26 uger og indtil barnets skolestart efter nærmere retningslinjer. Hvornår et dagtilbud er alderssvarende, er derimod op til den enkelte kommune at vurdere.</p>\r\n<p class=\"NormalInd\">Det betyder, at barnets overgang fra vuggestue eller dagtilbud til børnehave afhænger af kommunernes praksis. Praksis har typisk været, at børn er begyndt i børnehave, når de fylder 3 år, men de senere år har flere og flere kommuner ændret denne praksis, og der er således en stor variation i, hvornår børn overgår fra vuggestue/dagpleje til børnehave.</p>\r\n<p class=\"NormalInd\">Med dette beslutningsforslag ønsker forslagsstillerne, at der i lovgivningen indføres en minimumsalder på 3 år for overgang fra vuggestue/dagpleje til børnehave for at sikre en ensartet praksis i kommunerne – med mulighed for tidligere overgang, hvis forældrene til det pågældende barn ønsker det og det vurderes at være pædagogisk forsvarligt.</p>\r\n<p class=\"NormalInd\">Ifølge undersøgelsen »Udviklingstendenser i dagtilbudsområdet 2017« (udarbejdet af Bureau 2000 på vegne af FOA, januar 2017) var der i 2008 kun 12 kommuner, hvor overgangen fra vuggestue til børnehave skete tidligere end barnets tredje år. I 2017 blev barnet i knap halvdelen af landets kommuner overflyttet fra vuggestue til børnehave før den måned, hvor barnet fyldte 3 år (Social-, Indenrigs- og Børneudvalget, alm. del, svar på spørgsmål 577, folketingsåret 2017-18).</p>\r\n<p class=\"NormalInd\">Ifølge psykolog og professor ved Danmarks institut for Pædagogik og Uddannelse på Aarhus Universitet Charlotte Ringsmose er det en meget problematisk udvikling: »Forskning viser, at den tidlige indsats er altafgørende i forhold til at sikre, at børnene har et ordentligt grundlag for den videre læring. Dét, at kommunerne rykker børn tidligere op i børnehaven til en lavere bemanding, er en direkte modsætning til det, vi ved, virker, og kan skade børnenes videre udvikling.« (»Markant flere børn bliver sendt tidligere i børnehave«, Fagbladet FOA, den 26. april 2017).</p>\r\n<p class=\"NormalInd\">Årsagen til, at kommunerne fremrykker alderen for, hvornår børn skal overflyttes fra vuggestue til børnehave, skal delvis findes i økonomiske prioriteringer, idet en børnehaveplads er billigere end en vuggestue- eller dagplejeplads. F.eks. var enhedsudgiften i Brøndby Kommune (hvor børn rykkes fra vuggestue/dagpleje til børnehave, når de er 2 år og 8 måneder) i 2017 147.550 kr. for en fuldtidsplads i en vuggestue, mens enhedsudgiften for en fuldtidsplads i en børnehave i samme kommune var 83.660 kr. (Social-, Indenrigs- og Børneudvalget, alm. del, svar på spørgsmål 354 og 577, folketingsåret 2017-18).</p>\r\n<p class=\"NormalInd\">Med den viden, vi har i dag om, hvor stor betydning den tidlige indsats har for børns trivsel, mener forslagsstillerne, at det ikke skal være kommunale økonomiske prioriteringer, der afgør, om et barn bliver rykket (for) tidligt op i børnehaven.</p>\r\n<p class=\"NormalInd\">Forslagsstillerne foreslår derfor, at der i dagstilbudsloven indføres en minimumsalder på 3 år for et barns overgang fra vuggestue/dagpleje til børnehave. Forslagsstillerne er dog opmærksomme på, at der kan være forskel fra barn til barn, hvorfor der skal være mulighed for at rykke et barn fra vuggestue/dagpleje til børnehave tidligere end barnets fyldte tredje år, hvis forældrene specifikt ønsker en tidligere overflytning og det vurderes at være pædagogisk forsvarligt.</p>\r\n<p class=\"NormalInd\">Ifølge Børne- og Socialministeriet er det ikke muligt at vurdere omfanget af de økonomiske konsekvenser af forslaget. Forslaget vurderes dog at ville medføre merudgifter, jf. Social-, Indenrigs- og Børneudvalget, alm. del, svar på spørgsmål 578, folketingsåret 2017-18. Oplysninger fra Danmarks Statistik viser, at børnene i gennemsnit rykkes op i børnehave, 1,2 måneder før de fylder 3 år (Nøglefil 2017, tabellerne: Børn1, Børn2 og Børn3, Børn og Personale, www.dst.dk). Hvis man lægger til grund, at normeringen for de små børn er 3 børn pr. voksen og for de større børn 6 børn pr. voksen, vil forslaget kræve ansættelse af knap 1.000 flere. Hvis man regner med en pædagogløn på 415.000 kr. (oplyst af BUPL) og en forældrebetaling på i gennemsnit 20 pct., vil merudgiften være på ca. 325 mio. kr. Af forskellige grunde er dette skøn nok snarere i overkanten end modsat – bl.a. er der ikke taget hensyn til, at enkelte børn stadig vil blive overflyttet til børnehave, før de fylder 3 år.</p>\r\n<p class=\"NormalInd\">SF foreslår at finansiere forslaget med en del af provenuet fra en formueskat, men er helt åben over for andre finansieringsmuligheder.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Jacob Mark</span> (SF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om minimumsalder for overgang til børnehave.</p>\r\n<p class=\"ForslagsNummer\">(Beslutningsforslag nr. B 75)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2018/1 BF 75",
            "stateLabel": "Forkastet",
            "references": [
                {
                    "shortName": "2018/1 BSF 75",
                    "title": "Forslag til folketingsbeslutning om minimumsalder for overgang til børnehave",
                    "presentationName": "Beslutningsforslag som fremsat",
                    "documentTypeId": 480,
                    "documentId": 206434,
                    "eliUri": "/eli/ft/20181BB00075",
                    "externalLink": ""
                },
                {
                    "shortName": "2018/1 BTB 75",
                    "title": "Betænkning over Forslag til folketingsbeslutning om minimumsalder for overgang til børnehave",
                    "presentationName": "Betænkning over beslutningsforslag",
                    "documentTypeId": 500,
                    "documentId": 208993,
                    "eliUri": "/eli/ft/20181DB01045",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20181/beslutningsforslag/b75/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "12/01/2019"
        },
        {
            "displayName": "Accession",
            "displayValue": "20181BB00075"
        },
        {
            "displayName": "Entydig dokumentidentifikation",
            "displayValue": "AX022464"
        },
        {
            "displayName": "Dato for førstegangsindlæggelse",
            "displayValue": "12/01/2019"
        },
        {
            "displayName": "Dato for indlæggelse",
            "displayValue": "12/01/2019"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "75"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}