{
    "id": 106172,
    "title": "1986 BSF 58   FORSLAG TIL FOLKETINGSBESLUTNING OM EN SELVSTÆNDIG OG UAFHÆNGIG   BØRNEOMBUDSINSTITUTION ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 58",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 58 </P>  \r\n\r\n<P></P>  \r\n\r\n<P>Forslag til folketingsbeslutning om en selvstændig og uafhængig  \r\n\r\n børneombudsinstitution </P>  \r\n\r\n<P></P>  \r\n\r\n<P>Fremsat af Jytte Andersen (S) Hanne Andersen (S) Qvist Jørgensen (S)  \r\n\r\n Torben Lund (S) Joanna Rønn (S) Erik B. Smith (S) </P>  \r\n\r\n<P></P>  \r\n\r\n<P>den 19. november 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til inden den 1. januar 1987 at </P>  \r\n\r\n<P>fremsætte forslag om oprettelse af en selvstændig og uafhængig </P>  \r\n\r\n<P>børneombudsinstitution. </P>  \r\n\r\n<P>Ombuddet skal have til opgave at fremme børns interesse i samfundet </P>  \r\n\r\n<P>og værne om deres rettigheder. Ombuddet skal arbejde ud fra </P>  \r\n\r\n<P>følgende principper: </P>  \r\n\r\n<P>- Institutionen skal have ret til at tage sager op af egen drift samt </P>  \r\n\r\n<P>have fri adgang til alle offentlige og private institutioner for </P>  \r\n\r\n<P>børn. </P>  \r\n\r\n<P>- Institutionen skal løbende vurdere opvækst og levevilkår for samt </P>  \r\n\r\n<P>retsbeskyttelsen af børn og unge i samfundet. </P>  \r\n\r\n<P>- Institutionen skal udtale sig vedrørende lovinitiativer, </P>  \r\n\r\n<P>udbygningsplaner og alle vigtige områder, hvor barnets interesser </P>  \r\n\r\n<P>berøres. </P>  \r\n\r\n<P>- Institutionen udsender hvert år en årsberetning om arbejdet i </P>  \r\n\r\n<P>børneombuddet. Beretningen skal indeholde en analyse af </P>  \r\n\r\n<P>levevilkårene for børn og unge i samfundet. </P>  \r\n\r\n<P>- Årsberetningen kan endvidere indeholde forslag til lovinitiativer, </P>  \r\n\r\n<P>til ændring af administrativ praksis og til ændring af </P>  \r\n\r\n<P>prioritering af ressourcer til børn og unge. </P>  \r\n\r\n<P>- Institutionen skal i hele sin virksomhed medvirke til en løbende </P>  \r\n\r\n<P>informations-, oplysnings- og debatvirksomhed om børns og unges </P>  \r\n\r\n<P>vilkår. </P>  \r\n\r\n<P>- Institutionen skal fungere som påtale- og klageberettiget for børn </P>  \r\n\r\n<P>over for offentlige myndigheder, men institutionen kan ikke </P>  \r\n\r\n<P>behandle konkrete konfliktsager mellem børn og forældre, men kan </P>  \r\n\r\n<P>bistå med at henvise til rette klagemyndighed. </P>  \r\n\r\n<P>I tilknytning til børneombudsinstitutionen skal der oprettes et </P>  \r\n\r\n<P>mindre, selvstændigt sekretariat. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>ALMINDELIGE BEMÆRKNINGER </P>  \r\n\r\n<P>Børns og unges livssituation og opvækstvilkår er forandret meget, og </P>  \r\n\r\n<P>vilkårene ændres med stadig stigende hast. </P>  \r\n\r\n<P>Børns materielle og økonomiske betingelser i dagens samfund er </P>  \r\n\r\n<P>generelt ikke længere så ringe som tidligere, men der er sket en </P>  \r\n\r\n<P>væsentlig forringelse på det følelsesmæssige område. </P>  \r\n\r\n<P>Børn er på mange områder kommet i klemme i samfundsudviklingen, børns </P>  \r\n\r\n<P>interesser tilsidesættes, og deres udviklingsbehov tilgodeses ikke </P>  \r\n\r\n<P>i tilstrækkelig grad i planlægningen af vort samfund. </P>  \r\n\r\n<P>De seneste års økonomiske og kulturelle kriser har specielt ramt </P>  \r\n\r\n<P>børns og lavindkomstfamiliers levevilkår. Børn udsættes i dag for </P>  \r\n\r\n<P>stærke påvirkninger, eksempelvis videofilm, og er som forbrugere i </P>  \r\n\r\n<P>retsmæssig forstand en overset gruppe. </P>  \r\n\r\n<P>Børn mangler mulighed for selv at varetage deres interesser igennem </P>  \r\n\r\n<P>deltagelse i politisk virksomhed, interesseorganisationer og </P>  \r\n\r\n<P>lignende. </P>  \r\n\r\n<P>Børn vil heller ikke have de samme forudsætninger som voksne for at </P>  \r\n\r\n<P>vurdere lovforslag og andre planlægningsforslag og danne sig et </P>  \r\n\r\n<P>overblik over, hvordan de vil blive berørt. </P>  \r\n\r\n<P>Forslagsstillerne finder derfor, at der skal oprettes en selvstændig </P>  \r\n\r\n<P>og uafhængig børneombudsinstitution med det formål at tale </P>  \r\n\r\n<P>børnenes sag i den offentlige debat og over for lovgivere og </P>  \r\n\r\n<P>planlæggere. </P>  \r\n\r\n<P>Forslagsstillerne forventer, at der ved etablering af en </P>  \r\n\r\n<P>børneombudsinstitution efterfølgende vil fremkomme et stigende </P>  \r\n\r\n<P>behov for koordinering og stimulering af en selvstændig </P>  \r\n\r\n<P>forskningsindsats vedrørende børns og unges udviklings- og </P>  \r\n\r\n<P>opvækstmuligheder i samfundet. </P>  \r\n\r\n<P>Det skal bemærkes, at forslagsstillerne i folketingsåret 1985-86 </P>  \r\n\r\n<P>fremsatte forslag til folketingsbeslutning om oprettelse af en </P>  \r\n\r\n<P>selvstændig og uafhængig børneombudsinstitution, decentrale </P>  \r\n\r\n<P>rådgivningscentre og et forskningscenter for børn og unge (B 54), </P>  \r\n\r\n<P>se Folketingstidende 1985-86, forhandlingerne sp. 5223 og tillæg A </P>  \r\n\r\n<P>sp. 2313. </P>  \r\n\r\n<P>Af socialministerens besvarelse af spørgsmål 2 i forbindelse med </P>  \r\n\r\n<P>socialudvalgets behandling af førnævnte beslutningsforslag nr. B </P>  \r\n\r\n<P>54 fremgår det, at småbørnsforskningen er taget op til overvejelse </P>  \r\n\r\n<P>i Undervisningsministeriet (medtaget som bilag). </P>  \r\n\r\n<P>Forslagsstillerne opfordrer undervisningsministeren og </P>  \r\n\r\n<P>socialministeren til snarest at afklare småbørnsforskningens </P>  \r\n\r\n<P>institutionsmæssige forankring. </P>  \r\n\r\n<P>Som bilag er endvidere medtaget et bilag fra udvalgsbehandlingen af </P>  \r\n\r\n<P>førnævnte forslag indeholdende Undervisningsministeriets notat om </P>  \r\n\r\n<P>børneombudsinstitutionen i Norge samt et spørgsmål til skriftlig </P>  \r\n\r\n<P>besvarelse til undervisningsministeren og dennes svar. </P>  \r\n\r\n<P>Forslagsstillerne finder det ligeledes af afgørende betydning, at de </P>  \r\n\r\n<P>kommunale og amtskommunale rådgivningscentre styrkes i deres </P>  \r\n\r\n<P>arbejde, samt at der i så høj grad som muligt foregår en </P>  \r\n\r\n<P>koordinering af amternes og statsamternes rådgivning. </P>  \r\n\r\n<P>Endvidere bør det sikres, at børn og voksne kender deres rettigheder </P>  \r\n\r\n<P>om en åben og anonym rådgivning i forbindelse med krise- og </P>  \r\n\r\n<P>konfliktsituationer. </P>  \r\n\r\n<P>BEMÆRKNINGER TIL DE ENKELTE BESTEMMELSER </P>  \r\n\r\n<P>Børneombudsinstitutionen skal værne om barnets rettigheder. Enhver - </P>  \r\n\r\n<P>dvs. såvel børn som voksne - der mener, at et barns interesser </P>  \r\n\r\n<P>ikke i tilstrækkelig grad varetages af stat, amt eller kommune </P>  \r\n\r\n<P>eller af private, kan klage til børneombudsinstitutionen. </P>  \r\n\r\n<P>Børneombudsinstitutionen kan ikke gribe ind i private familieforhold, </P>  \r\n\r\n<P>f.eks. en konflikt mellem forældre og børn. </P>  \r\n\r\n<P>Børneombudsinstitutionen kan tage sager op af egen drift. </P>  \r\n\r\n<P>Erfarer børneombudsinstitutionen f.eks. gennem dagspressen om et </P>  \r\n\r\n<P>barn, der behandles i strid med gældende ret, kan </P>  \r\n\r\n<P>børneombudsinstitutionen anmode myndighederne om at undersøge </P>  \r\n\r\n<P>sagen og på grundlag af undersøgelsen henstille, at der sker en </P>  \r\n\r\n<P>anden behandling, indbringe sagen for den overordnede besluttende </P>  \r\n\r\n<P>myndighed eller indbringe forholdet for domstolene for at få de </P>  \r\n\r\n<P>nødvendige ændringer gennemført. </P>  \r\n\r\n<P>Børneombudsinstitutionen kan kritisere og henstille til byråd og </P>  \r\n\r\n<P>amtsråd, at vedtagne beslutninger tages op til fornyet </P>  \r\n\r\n<P>overvejelse, såfremt institutionen finder den vedtagne beslutning </P>  \r\n\r\n<P>klart urimelig. </P>  \r\n\r\n<P>Enhver kan som nævnt klage til børneombudsinstitutionen. En klage til </P>  \r\n\r\n<P>børneombudsinstitutionen forudsætter dog, at klagemulighederne i </P>  \r\n\r\n<P>forvaltningssystemet er udtømte. Børneombudsinstitutionen kan </P>  \r\n\r\n<P>bistå med at indbringe en klage for de overordnede myndigheder. </P>  \r\n\r\n<P>Heraf følger også, at børn anonymt kan henvende sig til </P>  \r\n\r\n<P>institutionen og få råd og vejledning. </P>  \r\n\r\n<P>Børneombudsinstitutionen har udtaleret vedrørende lovinitiativer, </P>  \r\n\r\n<P>udbygningsplaner og andre vigtige områder, hvor barnets interesser </P>  \r\n\r\n<P>berøres. Et lovforslag, der vedrører børns og unges forhold, skal </P>  \r\n\r\n<P>forelægges børneombudsinstitutionen inden fremsættelse i </P>  \r\n\r\n<P>Folketinget. </P>  \r\n\r\n<P>Finder børneombudsinstitutionen, at et lovforslag får betydning for </P>  \r\n\r\n<P>barnets stilling i samfundet, kan institutionen udtale sig i </P>  \r\n\r\n<P>forbindelse med forslagets behandling i Folketinget. </P>  \r\n\r\n<P>Institutionen kan hvert år vurdere de kommunale og amtskommunale </P>  \r\n\r\n<P>udbygningsplaner, der er af betydning for børn og unge. </P>  \r\n\r\n<P>Institutionen kan henstille og kritisere udbygningsplanerne, </P>  \r\n\r\n<P>såfremt det er åbenbart, at børns og unges interesser ikke i </P>  \r\n\r\n<P>tilstrækkelig grad er varetaget. </P>  \r\n\r\n<P>Børneombudsinstitutionen kan tage selvstændige initiativer. </P>  \r\n\r\n<P>Finder institutionen, at retsbeskyttelsen på et bestemt område er </P>  \r\n\r\n<P>utilstrækkelig, kan den foreslå Folketinget en lovændring. Bliver </P>  \r\n\r\n<P>institutionen opmærksom på en forvaltningsmyndighed, der anvender </P>  \r\n\r\n<P>gældende ret urimeligt eller tilsidesætter de almene </P>  \r\n\r\n<P>forvaltningsregler til skade for barnet, kan institutionen anmode </P>  \r\n\r\n<P>forvaltningsmyndigheden om at genoptage sagen og ændre praksis. </P>  \r\n\r\n<P>Institutionen kan endvidere indbringe en forvaltningsmyndighed for </P>  \r\n\r\n<P>tilsynsmyndigheden eller indbringe spørgsmålet for domstolene. </P>  \r\n\r\n<P>Bilag 1 </P>  \r\n\r\n<P>Socialudvalgets spørgsmål nr. 2 til socialministeren i forbindelse </P>  \r\n\r\n<P>med </P>  \r\n\r\n<P>behandlingen af B 54 (1985-86) og ministerens besvarelse </P>  \r\n\r\n<P>SPØRGSMÅL 2: </P>  \r\n\r\n<P>Hvilke samarbejdsmuligheder har forskere, som beskæftiger sig med </P>  \r\n\r\n<P>børne- og familieforskning efter småbørnsinitiativets ophør? </P>  \r\n\r\n<P>SVAR: </P>  \r\n\r\n<P>Statens humanistiske Forskningsråd, Statens samfundsvidenskabelige </P>  \r\n\r\n<P>Forskningsråd og Statens lægevidenskabelige Forskningsråd </P>  \r\n\r\n<P>besluttede i 1980 at gøre småbørnsforskning til et fælles særligt </P>  \r\n\r\n<P>initiativområde i perioden 1981-1985 inkl. (småbørnsinitiativet). </P>  \r\n\r\n<P>På linje med andre initiativområder nedsatte de 3 forskningsråd i </P>  \r\n\r\n<P>fællesskab et fagligt udvalg med tilhørende sekretariat, der i den </P>  \r\n\r\n<P>fastsatte 5 års periode specielt skulle beskæftige sig med </P>  \r\n\r\n<P>(initiere og koordinere samt registrere) småbørnsforskning. </P>  \r\n\r\n<P>Med småbørnsinitiativets ophør er der ikke længere nogen instans, der </P>  \r\n\r\n<P>har som opgave specielt at koordinere og formidle kontakten mellem </P>  \r\n\r\n<P>småbørns- og familieforskere. Disse må herefter formentlig benytte </P>  \r\n\r\n<P>sig af de tidsskrifter, som findes på området, herunder især de </P>  \r\n\r\n<P>nyhedsbreve, der udsendes bl.a. via Forskningssekretariatet. </P>  \r\n\r\n<P>Det bemærkes i denne forbindelse, at Socialministeriet er bekendt </P>  \r\n\r\n<P>med, at spørgsmålet om en styrkelse og institutionsmæssig </P>  \r\n\r\n<P>forankring af småbørnsforskningen er taget op til overvejelse i </P>  \r\n\r\n<P>Undervisningsministeriet i tilknytning til småbørnsinitiativets </P>  \r\n\r\n<P>ophør. </P>  \r\n\r\n<P>Bilag 2 </P>  \r\n\r\n<P>Undervisningsministeriets notat af 25. september 1985 om </P>  \r\n\r\n<P>børneombudsmandsinstitutionen i Norge </P>  \r\n\r\n<P>I forbindelse med besvarelse af spørgsmål nr. 13 fra Folketingets </P>  \r\n\r\n<P>udvalg angående ungdomspolitik har ministeren ønsket oplyst, om </P>  \r\n\r\n<P>der i Norge er foretaget en ekstern evaluering af institutionen, </P>  \r\n\r\n<P>og om der kan nævnes konkrete skridt som følge af ordningen. </P>  \r\n\r\n<P>Den norske børneombudsmandsinstitution har nu svaret på vores </P>  \r\n\r\n<P>forespørgsel herom. </P>  \r\n\r\n<P>Institutionen har været virksom i 4 år, og i den tid er der ikke </P>  \r\n\r\n<P>foretaget nogen ekstern evaluering, men i forbindelse med </P>  \r\n\r\n<P>beskikkelse for en ny 4-års periode er en sådan evaluering blevet </P>  \r\n\r\n<P>bebudet. </P>  \r\n\r\n<P>Institutionen opsummerer selv sine erfaringer i følgende </P>  \r\n\r\n<P>hovedpunkter: </P>  \r\n\r\n<P>1. Institutionen bliver taget alvorligt - dens udtalelser bliver læst </P>  \r\n\r\n<P>og vurderet. </P>  \r\n\r\n<P>2. Institutionens udtalelser fremtvinger et behov for at se sagen fra </P>  \r\n\r\n<P>barnets side. </P>  \r\n\r\n<P>3. Institutionen udtaler sig som høringsinstans i en række tilfælde, </P>  \r\n\r\n<P>som på en eller anden måde berører børns situation. </P>  \r\n\r\n<P>4. Institutionen understreger, at dens personalemæssige ressourcer er </P>  \r\n\r\n<P>stærkt begrænsede - i alt 4 medarbejdere. </P>  \r\n\r\n<P>Institutionen konkluderer, at det nuværende storstingsflertal (som i </P>  \r\n\r\n<P>sin tid var imod institutionens oprettelse) ikke har foreslået </P>  \r\n\r\n<P>nedlæggelse, og sagen har heller ikke været berørt i den nyligt </P>  \r\n\r\n<P>overståede valgkamp. </P>  \r\n\r\n<P>Institutionens egen konklusion lyder: &#187;Som konklusion kan siges, at  \r\n\r\n</P>  \r\n\r\n<P>det troligt er for tidligt at sige så meget om </P>  \r\n\r\n<P>Børneombudsmandsinstitutionens virkning, og at det også i </P>  \r\n\r\n<P>fremtiden vil blive vanskeligt at vurdere eksakt, hvordan børns </P>  \r\n\r\n<P>forhold ville have været UDEN Børneombudsmandsinstitutionen.&#171; </P>  \r\n\r\n<P>Bilag 3 </P>  \r\n\r\n<P>Spørgsmål til skriftlig besvarelse til undervisningsministeren </P>  \r\n\r\n<P>(6. januar 1986) af Jytte Andersen (S) </P>  \r\n\r\n<P>&#187;Hvordan vil ministeren sikre, at småbørnsinitiativets arbejde om  \r\n\r\n</P>  \r\n\r\n<P>koordinering, stimulering og støtte af småbørnsforskning i Danmark </P>  \r\n\r\n<P>videreføres, efter at initiativets 5 års virke er ophørt med </P>  \r\n\r\n<P>udgangen af 1985?&#187; </P>  \r\n\r\n<P>(Spm. nr. S 491). </P>  \r\n\r\n<P>BEGRUNDELSE: </P>  \r\n\r\n<P>I forlængelse af børnekommissionens arbejde besluttede de tre </P>  \r\n\r\n<P>forskningsråd (Statens humanistiske Forskningsråd, Statens </P>  \r\n\r\n<P>samfundsvidenskabelige Forskningsråd og Statens lægevidenskabelige </P>  \r\n\r\n<P>Forskningsråd) et fællesinitiativ vedrørende småbørnsforskning. </P>  \r\n\r\n<P>Udvalget fik til opgave at holde seminarer, work shop, konferencer, </P>  \r\n\r\n<P>kurser m.v., yde forskervejledning, oprette uddannelsesstillinger </P>  \r\n\r\n<P>og projektforberedelsesstipendier samt forbehandle ansøgninger til </P>  \r\n\r\n<P>forskningsrådene inden for småbørnsområdet. Udvalget informerede </P>  \r\n\r\n<P>om arbejdet igennem et nyhedsbrev. </P>  \r\n\r\n<P>Småbørnsinitiativets virksomhed beskrives i antologi om </P>  \r\n\r\n<P>småbørnsforskning &#187;Småbørn - familie samfund&#171;, og arbejdet må  \r\n\r\n</P>  \r\n\r\n<P>anses som vellykket. Imidlertid hedder det i bogens afslutning </P>  \r\n\r\n<P>side 27: </P>  \r\n\r\n<P>&#187;Spiren til et kreativt forskningsmiljø for småbørnsforskere er </P>  \r\n\r\n<P>dannet, men den må stadig næres og gødes for ikke at visne bort. </P>  \r\n\r\n<P>Man kunne ønske et forskningscenter, hvor småbørnsforskere kunne </P>  \r\n\r\n<P>inspirere hinanden, udveksle ideer og udføre projekter i et </P>  \r\n\r\n<P>tværfagligt forskningsmiljø. Tanker som disse er også fremme andre </P>  \r\n\r\n<P>steder i Norden, men for at ønskedrømmene kan realiseres, kræves </P>  \r\n\r\n<P>opbakning og ressourcer. </P>  \r\n\r\n<P>Skal småbørnsforskningen i Danmark fortsat spire og måske en dag </P>  \r\n\r\n<P>folde sig ud som en forskningsmæssig blomst, er der fortsat behov </P>  \r\n\r\n<P>for en ekstra indsats&#171;. </P>  \r\n\r\n<P>SVAR (15. JANUAR 1986): </P>  \r\n\r\n<P>Undervisningsministeren (Bertel Haarder): </P>  \r\n\r\n<P>Jeg anser det på forhånd for at være umuligt at sikre, at dette </P>  \r\n\r\n<P>særlige initiativ videreføres i sin nuværende eller en tilsvarende </P>  \r\n\r\n<P>form. De tidsbegrænsede koordinerede forskningsinitiativer på </P>  \r\n\r\n<P>tværs af sektorer og forskningsråd anser jeg for gode i den </P>  \r\n\r\n<P>forstand, at man herved gør forskerne og brugerne af forskningen </P>  \r\n\r\n<P>opmærksomme på sammenhænge og informationskanaler. Det er min </P>  \r\n\r\n<P>opfattelse, at der - uafhængigt af sådanne initiativer - påhviler </P>  \r\n\r\n<P>forskere en forpligtelse til at orientere sig om tilgrænsende </P>  \r\n\r\n<P>områder og at orientere andre om eget arbejde, f.eks. gennem </P>  \r\n\r\n<P>seminarer og publikationer, der retter sig mod bredere kredse. </P>  \r\n\r\n<P>Jeg er vidende om, at det nu afsluttede småbørnsinitiativ har været </P>  \r\n\r\n<P>særdeles nyttigt for institutioner, der varetager opgaver med </P>  \r\n\r\n<P>småbørnsopdragelse, småbørns helbredstilstand og børnefamiliers </P>  \r\n\r\n<P>levekår. Initiativet har uden tvivl også haft stor betydning for </P>  \r\n\r\n<P>seminarier, der uddanner pædagoger, og hvis undervisning i videst </P>  \r\n\r\n<P>muligt omfang bør være forskningsforankret. </P>  \r\n\r\n<P>Et solidt kundskabsgrundlag for pædagoguddannelserne ligger mig på </P>  \r\n\r\n<P>sinde, ikke mindst da op mod 2/3 af Danmarks småbørn går i </P>  \r\n\r\n<P>børnehave og næsten alle i børnehaveklasse. </P>  \r\n\r\n<P>På baggrund af erfaringerne med småbørnsinitiativet er det imidlertid </P>  \r\n\r\n<P>Statens samfundsvidenskabelige Forskningsråds opfattelse, at </P>  \r\n\r\n<P>emneområdet er for snævert til at bære et selvstændigt </P>  \r\n\r\n<P>forskningscenter. Det er forskningsrådets opfattelse, at der </P>  \r\n\r\n<P>fortsat er behov for en særlig indsats for at stimulere </P>  \r\n\r\n<P>småbørnsforskningen, men at dette bedst kan ske gennem udnyttelse </P>  \r\n\r\n<P>af allerede eksisterende institutioner som f.eks. </P>  \r\n\r\n<P>Socialforskningsinstituttet, Amtskommunernes og Kommunernes </P>  \r\n\r\n<P>Forskningsinstitut og diverse institutter på Danmarks </P>  \r\n\r\n<P>Lærerhøjskole. Derudover finder forskningsrådet, at der bør ydes </P>  \r\n\r\n<P>støtte til projekter og projektgrupper med tilknytning til </P>  \r\n\r\n<P>eksisterende forskningsmiljøer. </P>  \r\n\r\n<P>Jeg har - bl.a. på den baggrund - besluttet og bekendtgjort, at vi i </P>  \r\n\r\n<P>ministeriet tager spørgsmålet om styrkelse og institutionsmæssig </P>  \r\n\r\n<P>forankring af småbørnsforskningen op til overvejelse. </P>  \r\n\r\n<P>Det forekommer mig umiddelbart nærliggende at knytte virksomheden til </P>  \r\n\r\n<P>Danmarks Lærerhøjskole, bl.a. fordi der efterhånden er så tæt </P>  \r\n\r\n<P>koordinering af folkeskolen og småbørns- og fritidspædagogik </P>  \r\n\r\n<P>gennem de seneste års ændringer af folkeskolen. </P>  \r\n\r\n<P>Undervisningsministeriet har iværksat en undersøgelse af </P>  \r\n\r\n<P>mulighederne for at gennemføre en integration i et </P>  \r\n\r\n<P>institutionsmæssigt fællesskab af lærerhøjskolen og Danmarks </P>  \r\n\r\n<P>pædagogiske Institut. Det vil i denne forbindelse være naturligt </P>  \r\n\r\n<P>at undersøge mulighederne for at styrke småbørnsforskningen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00058"
        },
        {
            "displayName": "Entydig dokumentidentifikation",
            "displayValue": "CL004996"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "58"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}