{
    "id": 112897,
    "title": "1986 LSF 40   FORSLAG TIL LOV OM ÆNDRING AF AFSKRIVNINGSLOVEN (VALUTABESPARENDE   AFSKRIVNINGSBEGRÆNSNING FOR DYRE BILER) ",
    "documentTypeId": "400",
    "isSagsforlobPeriodValid": false,
    "shortName": "1986/1 LSF 40",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 40 </P>  \r\n\r\n<P></P>  \r\n\r\n<P>Forslag til Lov om ændring af afskrivningsloven (Valutabesparende  \r\n\r\n afskrivningsbegrænsning for dyre biler) </P>  \r\n\r\n<P></P>  \r\n\r\n<P>Fremsat af Thoft (SF) Jes Lunde (SF) Rahbæk Møller (SF) Ebba Strange (SF)  \r\n\r\n</P>  \r\n\r\n<P></P>  \r\n\r\n<P>den 9. oktober 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om skattemæssige afskrivninger m.v., jfr. lovbekendtgørelse nr. </P>  \r\n\r\n<P>368 af 6. juni 1986, foretages følgende ændringer: </P>  \r\n\r\n<P>Efter § 6 genindsættes som § 6 A: </P>  \r\n\r\n<P>&#187;§ 6 A. Anskaffelsessummen for automobiler, som af ejeren udelukkende  \r\n\r\n</P>  \r\n\r\n<P>benyttes erhvervsmæssigt, men som er indregistreret </P>  \r\n\r\n<P>a) til privat personbefordring, </P>  \r\n\r\n<P>b) til udlejning uden fører, </P>  \r\n\r\n<P>c) som skolevogne, </P>  \r\n\r\n<P>d) som last- eller varemotorkøretøjer, der er berigtiget med halv </P>  \r\n\r\n<P>omsætningsafgift, </P>  \r\n\r\n<P>indgår ikke i den i § 2 omhandlede saldoværdi, når anskaffelsessummen </P>  \r\n\r\n<P>overstiger 150.000 kr. </P>  \r\n\r\n<P>Stk. 2. Det beløb, hvormed anskaffelsessummen overstiger 150.000 kr., </P>  \r\n\r\n<P>opføres for hvert enkelt automobil i selvangivelsen eller det </P>  \r\n\r\n<P>denne vedlagte regnskab som en særlig aktivpost, der ikke kan </P>  \r\n\r\n<P>gøres til genstand for skattemæssige afskrivninger. </P>  \r\n\r\n<P>Forbedringsudgifter opføres på den særlige aktivpost for </P>  \r\n\r\n<P>vedkommende automobil og kan ej heller gøres til genstand for </P>  \r\n\r\n<P>skattemæssige afskrivninger. </P>  \r\n\r\n<P>Stk. 3. 150.000 kr. af anskaffelsessummen afskrives særskilt for </P>  \r\n\r\n<P>hvert enkelt automobil. Afskrivning kan i anskaffelsesåret </P>  \r\n\r\n<P>foretages med indtil 30 pct. af 150.000 kr., såfremt automobilet </P>  \r\n\r\n<P>er anskaffet i første halvdel af indkomståret, og med indtil 15 </P>  \r\n\r\n<P>pct. af 150.000 kr., såfremt det er anskaffet i sidste halvdel af </P>  \r\n\r\n<P>indkomståret. For hvert af de følgende indkomstår kan afskrivning </P>  \r\n\r\n<P>foretages med indtil 30 pct. af den del af de 150.000 kr., der </P>  \r\n\r\n<P>henstår uafskrevet ved indkomstårets begyndelse. </P>  \r\n\r\n<P>Stk. 4. Afstås et automobil, som afskrives særskilt i henhold til </P>  \r\n\r\n<P>bestemmelserne i stk. 3, kan der ikke foretages skattemæssig </P>  \r\n\r\n<P>afskrivning i afståelsesåret. Såfremt afståelsessummen overstiger </P>  \r\n\r\n<P>anskaffelsessummen forhøjet med eventuelle forbedringsudgifter og </P>  \r\n\r\n<P>med fradrag af samtlige skattemæssige afskrivninger, der er </P>  \r\n\r\n<P>foretaget for tidligere indkomstår, skal fortjenesten medregnes </P>  \r\n\r\n<P>ved opgørelsen af den skattepligtige indkomst for det indkomstår, </P>  \r\n\r\n<P>hvori afståelsen finder sted. Er afståelsessummen mindre end </P>  \r\n\r\n<P>anskaffelsessummen forhøjet med eventuelle forbedringsudgifter og </P>  \r\n\r\n<P>med fradrag af afskrivninger, kan tabet fradrages ved opgørelsen </P>  \r\n\r\n<P>af den skattepligtige indkomst for afståelsesåret, dog kun i det </P>  \r\n\r\n<P>omfang tabet overstiger det beløb, som i henhold til stk. 2 ikke </P>  \r\n\r\n<P>kan gøres til genstand for afskrivning. I de i lov om særlig </P>  \r\n\r\n<P>indkomstskat m.v. § 2, stk. 1, nr. 1, omhandlede tilfælde </P>  \r\n\r\n<P>medregnes de nævnte fortjenester og tab dog til den særlige </P>  \r\n\r\n<P>indkomst. </P>  \r\n\r\n<P>Stk. 5. Bestemmelserne i § 32, stk. 1, jfr. stk. 4, finder </P>  \r\n\r\n<P>tilsvarende anvendelse, når den skattepligtige </P>  \r\n\r\n<P>a) lader et automobil, der omfattes af bestemmelserne i § 6 A, </P>  \r\n\r\n<P>omregistrere til anden anvendelse end den i stk. 1 omhandlede, </P>  \r\n\r\n<P>b) lader et automobil, der omfattes af bestemmelserne i afsnit 1, </P>  \r\n\r\n<P>omregistrere fra anden anvendelse til nogen af de i stk. 1 </P>  \r\n\r\n<P>omhandlede anvendelser. </P>  \r\n\r\n<P>Bestemmelsen under b) finder dog kun anvendelse, når automobilets </P>  \r\n\r\n<P>værdi i handel og vandel på omregistreringstidspunktet overstiger </P>  \r\n\r\n<P>150.000 kr. </P>  \r\n\r\n<P>Stk. 6. I øvrigt finder reglerne i afsnit 1 anvendelse på de i stk. 1 </P>  \r\n\r\n<P>omhandlede automobiler, i det omfang reglerne er forenelige med </P>  \r\n\r\n<P>bestemmelserne i stk. 1-4.&#171; </P>  \r\n\r\n<P>§ 2 </P>  \r\n\r\n<P>Der sker ikke pristalsregulering af hverken den </P>  \r\n\r\n<P>afskrivningsberettigede eller den ikke afskrivningsberettigede </P>  \r\n\r\n<P>saldo opgjort efter reglerne i § 1. </P>  \r\n\r\n<P>§ 3 </P>  \r\n\r\n<P>Loven har virkning for biler anskaffet den 9. oktober 1986 og senere. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Lovforslagets formål er at genindføre reglerne om begrænsning af </P>  \r\n\r\n<P>afskrivningerne på særlig dyre biler, som blev ophævet i 1983. </P>  \r\n\r\n<P>Siden da har vi set et gigantisk boom i salget af dyre firmabiler </P>  \r\n\r\n<P>til stor skade for landets betalingsbalance. </P>  \r\n\r\n<P>En genindførelse af afskrivningsbegrænsningen vil ifølge </P>  \r\n\r\n<P>forslagsstillernes opfattelse medføre en opbremsning i importen og </P>  \r\n\r\n<P>salget af de dyreste og mest valutaslugende biler. </P>  \r\n\r\n<P>Forslagsstillerne har valgt en grænse på 150.000 kr., fordi den </P>  \r\n\r\n<P>omfatter en mellemstor familiebil. I øvrigt kan oplyses, at </P>  \r\n\r\n<P>gennemsnitsprisen for personvogne solgt i 1985 udgjorde ca. </P>  \r\n\r\n<P>120.000 kr. </P>  \r\n\r\n<P>Lovforslaget indgår som et element i SFs bøf-tatarpakke. </P>  \r\n\r\n<P>Bemærkninger til de enkelte paragraffer </P>  \r\n\r\n<P>Ad § 1 </P>  \r\n\r\n<P>§ 1 indeholder reglerne, som de var i 1982, umiddelbart før de blev </P>  \r\n\r\n<P>ændret på grund af indeksering af afskrivningssaldi. En af </P>  \r\n\r\n<P>årsagerne til, at reglen blev ophævet, var, at indekseringen gav </P>  \r\n\r\n<P>uheldige følgevirkninger. Når forslagsstillerne derfor har ønsket </P>  \r\n\r\n<P>afskrivningsbegrænsningen genindført, har vi forsøgt på at undgå </P>  \r\n\r\n<P>de uheldige følgevirkninger ved samtidig at fjerne indekseringen </P>  \r\n\r\n<P>på de køretøjer, der er omfattet af bestemmelsen i § 1. </P>  \r\n\r\n<P>Ad § 2 </P>  \r\n\r\n<P>Bestemmelsen betyder, at indeksering af saldi ikke sker for de i </P>  \r\n\r\n<P>punkt 1 anførte køretøjer. </P>  \r\n\r\n<P>Ad § 3 </P>  \r\n\r\n<P>For at undgå hamstring skal loven have virkning straks efter </P>  \r\n\r\n<P>lovforslagets fremsættelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198612K00040"
        },
        {
            "displayName": "Entydig dokumentidentifikation",
            "displayValue": "CL005386"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "40"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}