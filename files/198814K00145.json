{
    "id": 107705,
    "title": "1988 BTL 145   BERETNING OVER I. FORSLAG TIL LOV OM ÆNDRING AF LOV OM BYGNINGSFREDNING   (KOMMUNAL REGISTRERING AF BYGNINGER M.V.)    NR L 145 1988-89, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1988/1 BTL 145",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 145 </P>  \r\n\r\n<P></P>  \r\n\r\n<P>Beretning over I. Forslag til lov om ændring af lov om bygningsfredning  \r\n\r\n (Kommunal registrering af bygninger m.v.) <BR>  \r\n\r\n Nr L 145 1988-89, 1. samling </P>  \r\n\r\n<P></P>  \r\n\r\n<P>Afgivet af Miljø- og Planlægningsudvalget </P>  \r\n\r\n<P></P>  \r\n\r\n<P>Afgivet: 19890503 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Den 15. december 1988 fremsatte Socialistisk Folkeparti L 145, </P>  \r\n\r\n<P>forslag til lov om ændring af lov om bygningsfredning. (Kommunal </P>  \r\n\r\n<P>registrering af bygninger m.v.). og L 146, forslag til lov om </P>  \r\n\r\n<P>ændring af lov om kommuneplanlægning. (Bevaringsplanlægning m.v.). </P>  \r\n\r\n<P>Lovforslagene var til 1. behandling i Folketinget den 29. januar 1989.  \r\n\r\n</P>  \r\n\r\n<P>Miljøministeren har under førstebehandlingen i Folketinget tilkendegivet,  \r\n\r\n at hun er enig i selve hensigten med lovforslagene, nemlig at forstærke  \r\n\r\n indsatsen for bygningsfredning, hvorimod ministeren ikke er enig i princippet  \r\n\r\n om tvangsmæssig registrering af bevaringsværdige bebyggelser. </P>  \r\n\r\n<P>Miljøministeren oplyste endvidere under førstebehandlingen, at  \r\n\r\n Planstyrelsen i samarbejde med 3 kommuner har gennemført en frivillig  \r\n\r\n registrering. </P>  \r\n\r\n<P>Disse forsøg har vist sig meget positive, og en række andre kommuner har  \r\n\r\n meldt sig som interesserede til - i et samarbejde med Planstyrelsen - at  \r\n\r\n foretage en sådan frivillig registrering. Der vil således blive gennemført en  \r\n\r\n øget registrering på frivillig basis. </P>  \r\n\r\n<P>Under arbejdet har der vist sig et behov for en bredere vurdering af  \r\n\r\n indholdet af bygningsfrednings- og restaureringspolitikken i sammenhæng med  \r\n\r\n lovgivningen på bygningsfrednings-, restaurerings- og bevaringsområdet. </P>  \r\n\r\n<P>Der er således behov for: </P>  \r\n\r\n<P>- at foretage en nærmere vurdering af den hidtidige frednings- og  \r\n\r\n restaureringsindsats, </P>  \r\n\r\n<P>- at formulere en strategi for den fremtidige indsats på frednings- og  \r\n\r\n restaureringsområdet, herunder en afvejning af fredningshensynene i forhold  \r\n\r\n til dels øvrige interesser i bygnings- og arealanvendelsen, dels de øvrige  \r\n\r\n samfundsøkonomiske interesser, </P>  \r\n\r\n<P>- at vurdere muligheden for at opprioritere sammenhængen mellem  \r\n\r\n kommunernes arbejde med den bevarende kommune- og lokalplanlægning og  \r\n\r\n bygningsfredningspolitikken, og </P>  \r\n\r\n<P>- at vurdere arbejdsdelingen mellem myndighederne på bygningsfrednings- og  \r\n\r\n restaureringsområdet og bevaringsområdet. </P>  \r\n\r\n<P>Miljøministeren har derfor besluttet at nedsætte et bredt sammensat  \r\n\r\n fagligt udvalg, der kan foretage ovenstående vurderinger. </P>  \r\n\r\n<P>Som indledning til dette arbejde vil miljøministeren i efteråret 1989  \r\n\r\n afholde en konference med deltagelse af eksperter, interesseorganisationer  \r\n\r\n m.v. </P>  \r\n\r\n<P>Herefter udtaler et <I>flertal</I> (udvalget med undtagelse af  \r\n\r\n Fremskridtspartiets medlem), at man kan tilslutte sig ovenstående  \r\n\r\n bemærkninger. </P>  \r\n\r\n<P>Et <I>mindretal inden for flertallet</I> (Socialistisk Folkepartis  \r\n\r\n medlemmer af udvalget) finder dog anledning til for sit vedkommende at  \r\n\r\n tilføje følgende: </P>  \r\n\r\n<P>Ovenstående bemærkninger og specificeringer af en række behov for  \r\n\r\n yderligere vurderinger og strategimodeller rejser det spørgsmål, om  \r\n\r\n lovforslagene, der er uændrede genfremsættelser af tidligere  \r\n\r\n regeringsforslag, i tilstrækkelig grad har været baseret på Folketingets  \r\n\r\n dagsorden nr. D 14 af 2. december 1986 (se Folketingstidende 1986-87, 1.  \r\n\r\n samling, forhandlingerne sp. 3362 ff). Således som Miljø- og  \r\n\r\n Planlægningsudvalgets hidtidige arbejde med lovforslagene i såvel denne som i  \r\n\r\n en tidligere folketingssamling er forløbet, har der ikke været grund til at  \r\n\r\n antage, at der var yderligere behov for uddybning af netop de helheds- og  \r\n\r\n sammenhængsbetragtninger, der udgjorde et afgørende element i den ovennævnte  \r\n\r\n dagsorden. Denne antagelse har så meget desto mere vægt, fordi der ikke i  \r\n\r\n forbindelse med udskydelsen af lovforslagenes genfremsættelse som  \r\n\r\n regeringsforslag fremkom den i dette beretningsbidrag nævnte begrundelse. Det  \r\n\r\n kan naturligvis forekomme, at faktiske eller politiske forudsætninger for et  \r\n\r\n lovforslag ændrer sig og dermed forrykker grundlaget for dets fremsættelse.  \r\n\r\n SF finder, at sådanne ændringer, især for så vidt angår lovforslag fremsat på  \r\n\r\n baggrund af en klar folketingsvedtagelse, i særlig grad må have Folketingets  \r\n\r\n interesse, og har derfor ønsket med afgivelsen af denne beretning at markere  \r\n\r\n dette synspunkt. </P>  \r\n\r\n<P>Et <I>mindretal</I> (Fremskridtspartiets medlem af udvalget) kan ikke  \r\n\r\n tilslutte sig flertallets synspunkter, idet Fremskridtspartiet finder, at  \r\n\r\n intentionerne bag de 2 lovforslag ikke er i overensstemmelse med partiets  \r\n\r\n politik. </P>  \r\n\r\n<P>P. u. v. </P>  \r\n\r\n<P>Ahlmann-Ohlsen </P>  \r\n\r\n<P>formand </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198814K00145"
        },
        {
            "displayName": "Entydig dokumentidentifikation",
            "displayValue": "CL004053"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "145"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}