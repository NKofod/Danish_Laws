{
    "id": 152048,
    "title": "Ændringsforslag til 2. behandling af Forslag til lov om ændring af lov om fremme af vedvarende energi, lov om elforsyning og ligningsloven\\n(Rammer for kystnære havvindmøller og revision af værditabs- og køberetsordningerne m.v.)",
    "documentTypeId": "450",
    "isSagsforlobPeriodValid": true,
    "shortName": "2012/1 ÆF2 135",
    "documentHtml": "<div class=\"bjelke\">Den fulde tekst</div><p class=\"DokumentHoved\">Ændringsforslag stillet den 24. maj 2013 uden for betænkningen</p>\r\n<p class=\"TitelPrefiks1\">Ændringsforslag</p>\r\n<p class=\"TitelPrefiks2\">til 2. behandling af</p>\r\n<p class=\"Titel2\">Forslag til lov om ændring af lov om fremme af vedvarende energi, lov om elforsyning og ligningsloven</p>\r\n<p class=\"UnderTitel2\">(Rammer for kystnære havvindmøller og revision af værditabs- og køberetsordningerne m.v.)</p>\r\n<p class=\"Fremsaetter\">[af klima-, energi- og bygningsministeren (Martin Lidegaard)]:</p>\r\n<p class=\"TilParagraf\">Til § 4</p>\r\n<p class=\"Stiller\">Af <span class=\"Italic\">klima-, energi- og bygningsministeren:</span></p>\r\n<p class=\"AendringMedNummer\">\r\n   <span class=\"AendringNr\">20)</span> Efter nr. 1 indsættes som nyt nummer:</p>\r\n<p class=\"AendringMedNummer\">\r\n   <span class=\"AendringNr\">»01.</span> Efter § 4 indsættes:</p>\r\n<p class=\"CentreretParagraf\">»§ 5</p>\r\n<p class=\"Stk2\">\r\n   <span class=\"StkNr\">Stk. 1.</span> Nedenstående bestemmelser finder anvendelse indtil den 1. oktober 2014.</p>\r\n<p class=\"Stk2\">\r\n   <span class=\"StkNr\">Stk. 2.</span> På grundlag af Energinet.dk’s opgørelse over de kollektive elforsyningsvirksomheders omkostninger til offentlige forpligtelser og fordelingen af disse på elforbrugerne, jf. § 8, stk. 5, 2. pkt., i lov om elforsyning, opkræver netvirksomhederne beløb fra elforbrugerne til dækning af omkostningerne og indbetaler de opkrævede midler til Energinet.dk, som dækker de kollektive elforsyningsvirksomheders afholdte omkostninger til de offentlige forpligtelser. Klima-, energi- og bygningsministeren kan fastsætte regler om gennemførelsen af de nævnte opgaver og om samarbejde herom mellem de kollektive elvirksomheder.</p>\r\n<p class=\"Stk2\">\r\n   <span class=\"StkNr\">Stk. 3.</span> En netvirksomhed skal</p>\r\n<p class=\"Liste1\">\r\n   <span class=\"Liste1Nr\">1)</span> varetage opgaver vedrørende betaling for offentlige forpligtelser ifølge § 8 i lov om elforsyning og regler fastsat i medfør af denne bestemmelse,</p>\r\n<p class=\"Liste1\">\r\n   <span class=\"Liste1Nr\">2)</span> udføre informationsaktiviteter for at skabe størst mulig gennemsigtighed om markedsforholdene for alle forbrugergrupper,</p>\r\n<p class=\"Liste1\">\r\n   <span class=\"Liste1Nr\">3)</span> sikre, at forbrugerne oplyses om mulighed for elbesparelser, og give den enkelte elforbruger årlige informationer om sit elforbrug og</p>\r\n<p class=\"Liste1\">\r\n   <span class=\"Liste1Nr\">4)</span> informere forbrugerne om deres rettigheder i relation til forsyningspligt.</p>\r\n<p class=\"Stk2\">\r\n   <span class=\"StkNr\">Stk. 4.</span> Netvirksomheden skal samarbejde med Energinet.dk ved udførelsen af de i stk. 3 nævnte opgaver.</p>\r\n<p class=\"Stk2\">\r\n   <span class=\"StkNr\">Stk. 5.</span> Netvirksomheden skal forsyne brugere af nettet med de nødvendige oplysninger om måling af elektricitet, der transporteres gennem virksomhedens net. Klima-, energi- og bygningsministeren kan fastsætte regler om måling af elektricitet og formidling af forbrugsdata i slutforbruget.</p>\r\n<p class=\"Stk2\">\r\n   <span class=\"StkNr\">Stk. 6.</span> Klima-, energi- og bygningsministeren kan fastsætte regler om gennemførelsen af bestemmelserne i stk. 3-5.</p>\r\n<p class=\"Stk2\">\r\n   <span class=\"StkNr\">Stk. 7.</span> Energinet.dk skal etablere og varetage driften af en datahub til håndtering af måledata m.v. Klima-, energi- og bygningsministeren kan fastsætte nærmere regler om indholdet og udførelsen af den opgave, som påhviler Energinet.dk i medfør af 1. pkt.</p>\r\n<p class=\"Stk2\">\r\n   <span class=\"StkNr\">Stk. 8.</span> Klima-, energi- og bygningsministeren kan fastsætte regler om netvirksomheders betaling af udgifter, som er forbundet med ministerens behandling og vurdering af virksomhedernes aktiviteter, der er nævnt i stk. 3, nr. 3.</p>\r\n<p class=\"Stk2\">\r\n   <span class=\"StkNr\">Stk. 9.</span> Undlader en netvirksomhed rettidigt at efterkomme et påbud meddelt af Energitilsynet efter § 85 c i lov om elforsyning om at give oplysninger i henhold til stk. 5, kan Energitilsynet som tvangsmiddel pålægge de pågældende daglige eller ugentlige bøder. Der er udpantningsret for de i 1. pkt. nævnte bøder.««</p>\r\n<p class=\"AendringsBeskrivelse\">[Tekniske ændringer]</p>\r\n<p class=\"Bemaerkninger\">Bemærkninger</p>\r\n<p class=\"BemaerkningerTilAendringsNummer\">Til nr. 20</p>\r\n<p class=\"TekstGenerel\">Ændringsforslaget har til formål at rette op på en lovteknisk fejl i § 4 i lov nr. 575 af 18. juni 2012 om ændring af lov om elforsyning, lov om naturgasforsyning og lov om Energinet.dk, som bl.a. indfører den såkaldte engrosmodel i lov om elforsyning.</p>\r\n<p class=\"TekstGenerel\">Lovens § 4, stk. 1, fastslår, at loven træder i kraft den 1. juli 2012. Samtidig bestemmer § 4, stk. 2, at visse nærmere angivne bestemmelser vedrørende ændringer i lov om elforsyning først finder anvendelse fra den 1. oktober 2014.</p>\r\n<p class=\"TekstGenerel\">Den udskudte anvendelse af dele af loven skyldes, at loven medfører en ændret ansvars- og opgavefordeling mellem net- og elhandelsvirksomheder. Det fremgår således bl.a. af bemærkningerne til § 4, stk. 2, i L 176 af 25. april 2012, at der hermed bl.a. skal sikres de berørte virksomheder tid til at tilrettelægge deres opgaver og procedurer og tilpasse deres systemer, således at de kan leve op til de nye krav efter engrosmodellen. Det fremgår endvidere bl.a., at det hermed også sikres, at datahubben, der spiller en central rolle i at understøtte den nye model, kan udbygges, og at en række bekendtgørelser kan tilpasses. Formålet med at udskyde virkningstidspunktet var således at give aktørerne tid til at forberede implementeringen af engrosmodellen.</p>\r\n<p class=\"TekstGenerel\">Af forarbejderne til lovændringen fremgår, at det var meningen, at den på det tidspunkt eksisterende ordning og de forpligtelser, denne medførte for netvirksomhederne, Energinet.dk og andre markedsaktører, fortsat skulle gælde i den mellemliggende periode fra den 1. juli 2012 indtil den 1. oktober 2014. Aktørerne har også indrettet sig herefter, idet både virksomheder og brugere har ageret, som om forpligtelserne fortsat bestod efter den 1. juli 2012. Netvirksomhederne har således i praksis opfyldt de pågældende forpligtelser, og forbrugerne har modtaget de pågældende ydelser.</p>\r\n<p class=\"TekstGenerel\">Ved en lovteknisk fejl mangler der imidlertid en overgangsbestemmelse om, at de bestemmelser i lov om elforsyning, som ifølge lov nr. 575 fra den 1. oktober 2014 bliver erstattet af de nye bestemmelser, i perioden frem til den 1. oktober 2014 fortsat finder anvendelse i deres hidtidige udformning, jf. bekendtgørelse nr. 279 af 21. marts 2012 af lov om elforsyning.</p>\r\n<p class=\"TekstGenerel\">Formålet med forslaget til § 5 er at imødegå enhver tvivl om, at det har været meningen, at de pågældende bestemmelser fortsat skulle finde anvendelse i perioden indtil den 1. oktober 2014.</p>\r\n<p class=\"TekstGenerel\">Lov nr. 575 har i visse tilfælde ført til en ændret nummerering af bestemmelser, uden at dette berører reglernes materielle indhold. Det bemærkes således for god ordens skyld, at § 8, stk. 1, nr. 4, i lov om elforsyning bl.a. henviser til lovens § 22, stk. 5. Ligeledes henviser § 22, stk. 1, nr. 5, i lov om elforsyning til lovens § 22, stk. 4, og tilsvarende henviser § 22, stk. 4, stk. 7 og stk. 8, 1. pkt., i lov om elforsyning til § 22, stk. 1, nr. 5. Endelig henviser § 51, stk. 3, i lov om elforsyning bl.a. til lovens § 22, stk. 1, nr. 4 og 5, og stk. 5, og § 28, stk. 2, nr. 9.</p>\r\n<p class=\"TekstGenerel\">Med <span class=\"Italic\">§ 5, stk. 1,</span> fastslås, at netvirksomhedernes og Energinet.dk’s forpligtelser efter stk. 2-7 består i perioden frem til den 1. oktober 2014. I stk. 8 præciseres som konsekvens heraf ligeledes ministerens hjemmel til at fastsætte regler om betaling for ministerens behandling og vurdering af visse af netvirksomhedernes opgaver i samme periode. Tillige præciseres ved forslaget til stk. 9, at Energitilsynet har mulighed for i visse tilfælde at udstede tvangsbøder over for netvirksomheder.</p>\r\n<p class=\"TekstGenerel\">Forslaget til <span class=\"Italic\">stk. 2</span> skal ses på baggrund af § 1, nr. 4, i lov nr. 575, der ændrer § 8, stk. 5, 3. pkt., i lov om elforsyning. Denne bestemmelse fastlægger betalingsstrømmen og dermed bl.a. ansvaret for opkrævningen af PSO-betalinger og for indbetalingen af disse beløb til Energinet.dk. Ansvaret har hidtil ligget hos netselskaberne. Med engrosmodellen skal ansvaret fra den 1. oktober 2014 overgå fra netvirksomhederne til elhandelsvirksomhederne. Forslaget til stk. 2 præciserer, at netvirksomhederne har ansvar for opkrævningen for perioden frem til den 1. oktober 2014.</p>\r\n<p class=\"TekstGenerel\">Med forslaget til <span class=\"Italic\">stk. 3</span> bestemmes, at netvirksomhedernes forpligtelser efter § 22, stk. 1, nr. 3, 5 og 10, består frem til den 1. oktober 2014. Der er tale om forpligtelser til at varetage opgaver vedrørende PSO-betalinger, til at udføre informationsaktiviteter vedrørende gennemsigtighed af markedsforhold, til at sikre, at forbrugere oplyses om elbesparelser m.v., og til at informere forbrugere om deres rettigheder i relation til forsyningspligten.</p>\r\n<p class=\"TekstGenerel\">Forslaget til <span class=\"Italic\">stk. 4</span> er en konsekvens af, at visse af netvirksomhedernes forpligtelser indtil den 1. oktober 2014 fastholdes i overgangsbestemmelsen i forslaget til stk. 3, jf. ovenfor. Stk. 4 svarer til § 22, stk. 2, i lov om elforsyning. Ved forslaget udvides § 22, stk. 2, til også at omfatte de i stk. 3 nævnte opgaver, således at det præciseres, at netvirksomheden også i disse tilfælde skal samarbejde med Energinet.dk ved udførelsen af opgaverne.</p>\r\n<p class=\"TekstGenerel\">Med forslaget til <span class=\"Italic\">stk. 5</span> præciseres, at netvirksomhederne er forpligtede til at forsyne brugere af nettet med de nødvendige oplysninger om måling af elektricitet, der transporteres gennem virksomhedens net, jf. § 22, stk. 3, jf. lovbekendtgørelse nr. 279. Ved § 1, nr. 11, i lov nr. 575 blev § 22, stk. 3, nyaffattet. Den nye affattelse, der imidlertid i henhold til § 4, stk. 2, i lov nr. 575 først finder anvendelse fra den 1. oktober 2014, ændrer forpligtelsen både i forhold til indhold, omfang og adressaten for oplysninger. Med forslaget præciseres det, at netvirksomhederne naturligvis er forpligtede til at udføre denne for systemets funktion nødvendige opgave i dens hidtidige omfang indtil den 1. oktober 2014.</p>\r\n<p class=\"TekstGenerel\">Nyaffattelsen af § 22, stk. 3, ved lov nr. 575 ophæver samtidig bemyndigelsen til klima-, energi- og bygningsministeren til at fastsætte regler om måling af elektricitet og formidling af forbrugsdata i slutforbruget og flytter den til § 22, stk. 5, der bliver stk. 4, jf. § 1, nr. 13, i lov nr. 575, der imidlertid først finder anvendelse fra 1. oktober 2014. Med forslaget til stk. 5 fastholdes bemyndigelsen til at fastsætte regler herom for perioden indtil den 1. oktober 2014.</p>\r\n<p class=\"TekstGenerel\">I forslaget til <span class=\"Italic\">stk. 6</span> foreslås indsat en præcisering, som følge af at netvirksomhedernes opgaver efter stk. 3-5 ikke udtrykkeligt fremgår af § 22, stk. 1-3, i lov om elforsyning i perioden frem til den 1. oktober 2014. Ved bestemmelsen præciseres således ministerens mulighed for at fastsætte regler om gennemførelsen af bestemmelserne i stk. 3-5. Bestemmelsen supplerer det gældende § 22, stk. 4, i lov om elforsyning.</p>\r\n<p class=\"TekstGenerel\">Med forslaget til <span class=\"Italic\">stk. 7</span> præciseres Energinet.dk’s forpligtelse efter § 28, stk. 2, nr. 7, jf. lovbekendtgørelse nr. 279, til at etablere og varetage driften af en datahub til håndtering af måledata m.v. Ved § 1, nr. 15, i lov nr. 575 blev bestemmelsen nyaffattet. Den nye affattelse, hvis formål er at udvide forpligtelserne for Energinet.dk vedrørende datahubbens funktionalitet, indeholder fortsat den oprindelige forpligtelse til at etablere og genoprette datahubben, men finder først anvendelse fra den 1. oktober 2014. Med forslaget til stk. 7 fjernes enhver tvivl om Energinet.dk’s bestående forpligtelse til at etablere og drive datahubben indtil den 1. oktober 2014. Det bemærkes, at datahubben er blevet sat i drift den 1. marts 2013.</p>\r\n<p class=\"TekstGenerel\">Ligeledes præciserer forslaget til stk. 7, at bemyndigelsen for klima-, energi- og bygningsministeren til at kunne fastsætte nærmere regler om indholdet og udførelsen af Energinet.dk’s opgaver også omfatter regler om indholdet og udførelsen af Energinet.dk’s opgave med at etablere og varetage driften af en datahub til håndtering af måledata.</p>\r\n<p class=\"TekstGenerel\">Forslaget til <span class=\"Italic\">stk. 8</span> er en følge af ændringen i § 1, nr. 8, i lov nr. 575 og vedrører § 51, stk. 3, i lov om elforsyning. § 51, stk. 3, jf. lovbekendtgørelse nr. 279, indeholder bl.a. en bemyndigelse for klima-, energi- og bygningsministeren til at fastsætte regler om, at netvirksomhederne skal betale de udgifter, som er forbundet med ministerens behandling og vurdering af virksomhedernes opgaver vedrørende energibesparelser, herunder de i § 22, stk. 1, nr. 6, nævnte opgaver. Med lov nr. 575 reduceres opgaverne i § 22, stk. 1, nr. 6, der er blevet til § 22, stk. 1, nr. 4. Det var imidlertid hensigten, at opgaverne skulle bestå i deres hidtidige omfang indtil den 1. oktober 2014, ligesom det var meningen, at ministeren skulle behandle og vurdere opgaven og opkræve betaling herfor. Forpligtelsen for netvirksomhederne fastslås ved forslag til stk. 3, nr. 3. Formålet med forslaget til stk. 8 er således ligeledes at præcisere ministerens hjemmel til at fastsætte regler om betaling for ministerens behandling og vurdering af opgaven.</p>\r\n<p class=\"TekstGenerel\">Forslaget til stk. 9 er begrundet i, at § 86 i lov om elforsyning indeholder mulighed for, at Energitilsynet kan udstede tvangsbøder, bl.a. hvis oplysningsforpligtelserne om målinger af elforbruget i § 22, stk. 3, i lov om elforsyning ikke opfyldes. I forslaget til stk. 5 præciseres det, at forpligtelsen i § 22, stk. 3, består i dennes hidtidige omfang indtil den 1. oktober 2014. Derfor indeholder forslaget til stk. 9 en bestemmelse, hvorefter det ligeledes præciseres, at Energitilsynet kan udstede tvangsbøder, hvis oplysningsforpligtelsen efter forslaget til stk. 5 ikke opfyldes.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2012/1 LF 135",
            "stateLabel": "Vedtaget",
            "references": [
                {
                    "shortName": "2012/1 SF.L L 135",
                    "title": "Skriftlig fremsættelse (6. februar 2013) - L 135",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 145322,
                    "eliUri": "/eli/ft/20121XX00509",
                    "externalLink": ""
                },
                {
                    "shortName": "2012/1 LSF 135",
                    "title": "Forslag til Lov om ændring af lov om fremme af vedvarende energi, lov om elforsyning og ligningsloven\\n(Rammer for kystnære havvindmøller og revision af værditabs- og køberetsordningerne m.v.)",
                    "presentationName": "Lovforslag som fremsat",
                    "documentTypeId": 400,
                    "documentId": 145314,
                    "eliUri": "/eli/ft/201212L00135",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20121/lovforslag/l135/index.htm"
                },
                {
                    "shortName": "2012/1 BTL 135",
                    "title": "Betænkning over Forslag til lov om ændring af lov om fremme af vedvarende energi, lov om elforsyning og ligningsloven\\n(Rammer for kystnære havvindmøller og revision af værditabs- og køberetsordningerne m.v.)",
                    "presentationName": "Betænkning  over lovforslag",
                    "documentTypeId": 420,
                    "documentId": 152046,
                    "eliUri": "/eli/ft/201214L00935",
                    "externalLink": ""
                },
                {
                    "shortName": "2012/1 ÆF2 135",
                    "title": "Ændringsforslag til 2. behandling af Forslag til lov om ændring af lov om fremme af vedvarende energi, lov om elforsyning og ligningsloven\\n(Rammer for kystnære havvindmøller og revision af værditabs- og køberetsordningerne m.v.)",
                    "presentationName": "Ændringsforslag til 2. behandling (L)",
                    "documentTypeId": 450,
                    "documentId": 152048,
                    "eliUri": "/eli/ft/201217L00939",
                    "externalLink": ""
                },
                {
                    "shortName": "2012/1 ÆF3 135",
                    "title": "Ændringsforslag til 3. behandling af Lov om ændring af lov om fremme af vedvarende energi, lov om elforsyning og ligningsloven\\n(Rammer for kystnære havvindmøller og revision af værditabs- og køberetsordningerne m.v.)",
                    "presentationName": "Ændringsforslag til 3. behandling",
                    "documentTypeId": 460,
                    "documentId": 152153,
                    "eliUri": "/eli/ft/201218L00985",
                    "externalLink": ""
                },
                {
                    "shortName": "2012/1 LSV 135",
                    "title": "Forslag til Lov om ændring af lov om fremme af vedvarende energi, lov om elforsyning og ligningsloven\\n(Rammer for kystnære havvindmøller og revision af værditabs- og køberetsordningerne m.v.)",
                    "presentationName": "Lovforslag som vedtaget",
                    "documentTypeId": 410,
                    "documentId": 152164,
                    "eliUri": "/eli/ft/201213L00135",
                    "externalLink": ""
                },
                {
                    "shortName": "LOV nr 641 af 12/06/2013",
                    "title": "Lov om ændring af lov om fremme af vedvarende energi, lov om elforsyning og ligningsloven\\n(Rammer for kystnære havvindmøller og revision af værditabs- og køberetsordningerne m.v.)",
                    "presentationName": "Ændringslov",
                    "documentTypeId": 20,
                    "documentId": 152190,
                    "eliUri": "/eli/lta/2013/641",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "25/05/2013"
        },
        {
            "displayName": "Accession",
            "displayValue": "201217L00939"
        },
        {
            "displayName": "Entydig dokumentidentifikation",
            "displayValue": "AX015125"
        },
        {
            "displayName": "Dato for førstegangsindlæggelse",
            "displayValue": "25/05/2013"
        },
        {
            "displayName": "Dato for indlæggelse",
            "displayValue": "25/05/2013"
        },
        {
            "displayName": "Dokumenttype",
            "displayValue": "Ændringsforslag til 2. behandling (L)"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "135"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}