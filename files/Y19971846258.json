{
    "id": 41513,
    "title": "Værdiansættelse af unoterede aktier i visse overdragelsessituationer - arv og gave",
    "documentTypeId": "250",
    "isSagsforlobPeriodValid": false,
    "shortName": "UDT nr 18462 af 30/06/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Værdiansættelse af unoterede aktier i visse  \r\n\r\n overdragelsessituationer - arv og gave</H1>  \r\n\r\n</center>\r\n\r\n<P></P>  \r\n\r\n<P CLASS=SUB-TITLE>&nbsp;&nbsp;&nbsp;&nbsp;Told- og Skattestyrelsen udtaler - vedrørende  \r\n\r\n retsstillingen med hensyn til værdiansættelse af unoterede aktier i visse  \r\n\r\n overdragelsessituationer - at forinden analysegruppen har afsluttet sine  \r\n\r\n undersøgelser og der er draget konklusioner heraf, kan den hidtil gældende  \r\n\r\n praksis for værdiansættelse af unoterede aktier og anparter ved arv og gave i  \r\n\r\n princippet fortsat finde anvendelse, uanset at kurslisten er afskaffet. </P>  \r\n\r\n<BR>  \r\n\r\n<P>Told- og Skattestyrelsen er blevet spurgt om skattekursreglerne stadigvæk  \r\n\r\n kan finde anvendelse i tilfælde af overdragelse ved arv eller gave, jf. punkt  \r\n\r\n 17 i cirkulære nr. 185 af 17/11 1982 om værdiansættelse af aktiver og  \r\n\r\n passiver i dødsboer m.m. og ved gaveafgiftsberegning. </P>  \r\n\r\n<P>I bemærkningerne til lov nr. 1219 af 27. december 1996 (Ændringer som  \r\n\r\n følge af afskaffelse af formueskatten m.v.) fremgår bl.a. følgende: </P>  \r\n\r\n<P>&#187;Ved værdiansættelse i forbindelse med overdragelse mellem  \r\n\r\n interesseforbundne parter lægges skattekursen heller ikke længere alene til  \r\n\r\n grund. Der tages også her højde for andre forhold, som er bestemmende for  \r\n\r\n prisfastsættelsen. Derfor bør samme principper også anvendes ved arv og gave  \r\n\r\n efter boafgiftsloven. Det forekommer hverken hensigtsmæssigt eller rimeligt  \r\n\r\n at skulle lægge en anden værdi til grund i disse situationer end ved andre  \r\n\r\n overdragelser. </P>  \r\n\r\n<P>Som anført indledningsvis har det altid været såvel lovens som cirkulærets  \r\n\r\n krav, at overdragelse skulle ske til handelsværdien. </P>  \r\n\r\n<P>I arve- og gavesituationen, hvor der netop ikke foreligger en uafhængig  \r\n\r\n overdragelse, har der dannet sig en praktisk hjælperegel til brug for  \r\n\r\n fastsættelse af værdien. Denne hjælperegel går ud på at lægge  \r\n\r\n formueskattekursen til grund. </P>  \r\n\r\n<P>Udviklingen har vist, at det er relevant og muligt at inddrage flere  \r\n\r\n faktorer ved værdiansættelsen end de faktorer, der indgår i beregningen af  \r\n\r\n skattekursen. Det bevirker, at den beregnede værdiansættelse kan blive bedre  \r\n\r\n og mere realistisk. Når dette er muligt, findes det at burde gælde i alle  \r\n\r\n forhold, hvor der skal foretages en værdiansættelse, der skal danne grundlag  \r\n\r\n for skatte- og afgiftsberegning. Hjælpereglen bør følge den løbende udvikling  \r\n\r\n for at kunne give bedst mulige værdiansættelse. </P>  \r\n\r\n<P>Derfor vil kurslisten blive afskaffet. Værdiansættelse af unoterede aktier  \r\n\r\n og anparter skal fremover ske på grundlag af en konkret vurdering efter samme  \r\n\r\n retningslinier som gælder ved fastsættelse af en &#187;19. maj-kurs&#171;.  \r\n\r\n Det vil i de fleste tilfælde betyde en højere værdiansættelse, men i nogle  \r\n\r\n tilfælde en lavere værdiansættelse. </P>  \r\n\r\n<P>Afskaffelse af skattekursen skal ikke ske ved lov, men foretages  \r\n\r\n administrativt af skatteministeren ved ændring af  \r\n\r\n værdiansættelsescirkulæret.' </P>  \r\n\r\n<P>De anførte synspunkter om ens værdiansættelsesprincipper (baseret på en  \r\n\r\n mere individuel/konkret vurdering) fremgår også af Skatteministerens svar til  \r\n\r\n Folketingets Skatteudvalg (L 88 - bilag 10), hvori ministeren kommenterer en  \r\n\r\n henvendelse af 12. december 1996 fra Foreningen af Statsautoriserede  \r\n\r\n Revisorer. Ministeren erklærer sig villig til at se på muligheden for  \r\n\r\n nedsættelse af en arbejdsgruppe, der skal have til opgave at vurdere  \r\n\r\n mulighederne for at finde frem til et &#187;nyt værktøj&#171; som skal  \r\n\r\n medvirke til at afspejle en realistisk handelsværdi. </P>  \r\n\r\n<P>Told- og Skattestyrelsen har nu nedsat en arbejdsgruppe, der skal  \r\n\r\n undersøge mulighederne for - samt (eventuelt) komme med forslag til - en ny  \r\n\r\n vejledende hjælperegel, som skal anvendes til brug for skønnet over  \r\n\r\n handelsværdien af unoterede aktier / anparter, der handles mellem  \r\n\r\n interesseforbundne parter, herunder i gave- og arvesituationer. </P>  \r\n\r\n<P>Forinden analysegruppen har afsluttet sine undersøgelser og der er draget  \r\n\r\n konklusioner heraf finder ministeriet, at den hidtil gældende praksis for  \r\n\r\n værdiansættelse af unoterede aktier og anparter ved arv og gve i princippet  \r\n\r\n fortsat kan finde anvendelse, uanset at kurslisten er afskaffet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19971846258"
        },
        {
            "displayName": "Entydig dokumentidentifikation",
            "displayValue": "CA009484"
        },
        {
            "displayName": "Dato for indlæggelse",
            "displayValue": "15/09/2000"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "18462"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "30/06/1997"
        },
        {
            "displayName": "Administrerende myndighed",
            "displayValue": "Told- og Skattestyrelsen"
        },
        {
            "displayName": "Ressortministeriets journalnummer",
            "displayValue": "99/97-4332-2110"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}