{
    "id": 47362,
    "title": "Bekendtgørelse om Statens Teaterskole ",
    "documentTypeId": "60",
    "isSagsforlobPeriodValid": false,
    "shortName": "BEK nr 658 af 18/12/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om Statens Teaterskole </H1>  \r\n\r\n<P></P>  \r\n\r\n<BR>  \r\n\r\n<P>I henhold til § 30 i lov nr. 241 af 4. juni 1970 om teatervirksomhed  \r\n\r\n fastsættes herved følgende bestemmelser: </P>  \r\n\r\n<P> <I>Formål og virksomhed</I>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Statens Teaterskole har til opgave at uddanne  \r\n\r\n skuespillere, instruktører og scenografer og meddele videregående uddannelse  \r\n\r\n såvel til disse grupper som til andre inden for teatret beskæftigede. </P>  \r\n\r\n<P CLASS=STK> <I>Stk. 2. </I> Ved tilrettelæggelsen af grunduddannelsen skal  \r\n\r\n teaterskolen søge at bibringe de studerende størst mulig kunnen i  \r\n\r\n teaterkunstens forskellige udtryksformer, således at de sættes i stand til at  \r\n\r\n arbejde selvstændigt og metodisk med etisk holdning til erhvervet og  \r\n\r\n disciplin i arbejdet. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Undervisningen ved teaterskolen er delt i  \r\n\r\n grunduddannelse og videregående uddannelse. Grunduddannelsen omfatter tre  \r\n\r\n uddannelsesgrene for henholdsvis skuespillere, instruktører og scenografer.  \r\n\r\n</P>  \r\n\r\n<P CLASS=STK> <I>Stk. 2. </I> Uddannelsen af skuespillere er 4-årig fra og  \r\n\r\n med undervisningsåret 1985-86. Ansøgere skal være mellem 18 og 25 år og bestå  \r\n\r\n den af skolen foranstaltede optagelsesprøve. Der kan efter rektors  \r\n\r\n bestemmelse meddeles dispensation. </P>  \r\n\r\n<P CLASS=STK> <I>Stk. 3. </I> Skuespilleruddannelsen består i arbejde med  \r\n\r\n skabende dramatik samt i en oplæring i beherskelse af krop og stemme. Desuden  \r\n\r\n meddeles der teoretisk undervisning i musikkundskab, teater- og  \r\n\r\n kulturhistorie m.v. </P>  \r\n\r\n<P CLASS=STK> <I>Stk. 4. </I> Uddannelserne til henholdsvis instruktør og  \r\n\r\n scenograf er 4-årig. Ansøgere skal være fyldt 20 år og bestå den af skolen  \r\n\r\n foranstaltede optagelsesprøve. </P>  \r\n\r\n<P CLASS=STK> <I>Stk. 5. </I> Undervisningen følger i det 1. år i det  \r\n\r\n væsentligste skuespilleruddannelsen og skiller sig herefter ud i en teoretisk  \r\n\r\n og praktisk indføring i fagene scenografi og sceneinstruktion. </P>  \r\n\r\n<P CLASS=STK> <I>Stk. 6. </I> Til uddannelserne er under skolens ansvar og  \r\n\r\n tilsyn knyttet obligatorisk periode med praktiktjeneste på teatre fra og med  \r\n\r\n undervisningsåret 1987-88. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Til skolen og dens undervisning søges knyttet et  \r\n\r\n af skolen ledet teater, hvor de studerende får lejlighed til at opsætte og  \r\n\r\n gennemspille forestillinger under vilkår, der svarer til det professionelle  \r\n\r\n teaters. Adgangen til forestillingerne er offentlig. Udgifterne til  \r\n\r\n elevteatrets drift afholdes under teaterskolens årlige budgetter. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Videregående uddannelse (1-årig) ved Statens  \r\n\r\n Teaterskole tilrettelægges inden for det normale undervisningsår og varetages  \r\n\r\n af henholdsvis de ved skolen ansatte lærere og lærere, som midlertidigt  \r\n\r\n engageres til undervisningen. Videregående uddannelse kan principielt  \r\n\r\n foranstaltes for det professionelle teaters personalegrupper såvel som for  \r\n\r\n andre, der beskæftiger sig med teatervirksomhed. </P>  \r\n\r\n<P CLASS=STK> <I>Stk. 2. </I> Det påhviler skolens ledelse at tilrettelægge  \r\n\r\n den her omhandlede uddannelse inden for de enkelte undervisningsår og  \r\n\r\n -semestre. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> De nærmere regler for undervisningen fastsættes  \r\n\r\n i reglement, godkendt af ministeriet for kulturelle anliggender. </P>  \r\n\r\n<P> <I>Organisation</I>  </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Statens Teaterskole står under overtilsyn af  \r\n\r\n ministeriet for kulturelle anliggender. </P>  \r\n\r\n<P CLASS=STK> <I>Stk. 2. </I> Teaterskolen ledes af en rektor. Rektor  \r\n\r\n samarbejder med skolens administrator og skolerådet om skolens forvaltning.  \r\n\r\n</P>  \r\n\r\n<P> <I>Rektor</I>  </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Rektor udnævnes af ministeriet for kulturelle  \r\n\r\n anliggender. </P>  \r\n\r\n<P CLASS=STK> <I>Stk. 2. </I> Rektor optræder udadtil på skolens vegne og har  \r\n\r\n med begrænsningerne i denne bekendtgørelse den øverste myndighed i skolens  \r\n\r\n anliggender. </P>  \r\n\r\n<P CLASS=STK> <I>Stk. 3. </I> Rektor har tilsynet med undervisningen og med  \r\n\r\n skolens drift og økonomi. </P>  \r\n\r\n<P CLASS=STK> <I>Stk. 4. </I> Rektor underskriver på teaterskolens vegne.  \r\n\r\n</P>  \r\n\r\n<P CLASS=STK> <I>Stk. 5. </I> I sager, som i henhold til § 10, stk. 2 og 3,  \r\n\r\n henhører under skolerådet, eller hvor beslutning tilkommer ministeriet for  \r\n\r\n kulturelle anliggender, kan rektor træffe afgørelser, der ikke tåler  \r\n\r\n opsættelse. Meddelelse om den trufne afgørelse gives snarest til skolerådet  \r\n\r\n eller ministeriet. </P>  \r\n\r\n<P CLASS=STK> <I>Stk. 6. </I> I tilfælde af forfald udpeger rektor en  \r\n\r\n stedfortræder. </P>  \r\n\r\n<P CLASS=STK> <I>Stk. 7. </I> Efter udløbet af hvert undervisningsår afgiver  \r\n\r\n rektor til ministeriet for kulturelle anliggender en beretning om skolens  \r\n\r\n virksomhed i det forløbne år. </P>  \r\n\r\n<P> <I>Skolerådet</I>  </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Skolerådet består af: </P>  \r\n\r\n<P>rektor (som er formand), </P>  \r\n\r\n<P>4 repræsentanter (valgt af lærerne), </P>  \r\n\r\n<P>6 repræsentanter (valgt af de studerende ved skolens grunduddannelse),  \r\n\r\n</P>  \r\n\r\n<P>de til enhver tid ansatte undervisningsledere, </P>  \r\n\r\n<P>skolens administrator, </P>  \r\n\r\n<P>skolens inspektør, </P>  \r\n\r\n<P>produktionslederen og </P>  \r\n\r\n<P>1 repræsentant for skolens administration. </P>  \r\n\r\n<P CLASS=STK> <I>Stk. 2. </I> Lærerrepræsentanterne vælges blandt skolens  \r\n\r\n faste lærere samt timelærere med ansættelse for et undervisningsår. </P>  \r\n\r\n<P CLASS=STK> <I>Stk. 3. </I> Alle repræsentanter for lærere og studerende  \r\n\r\n vælges for 1 år ad gangen. Genvalg kan finde sted. </P>  \r\n\r\n<P CLASS=STK> <I>Stk. 4. </I> De af de studerende valgte medlemmer af  \r\n\r\n skolerådet skal repræsentere såvel skuespiller- som instruktør- og  \r\n\r\n scenografuddannelsernes interesser. </P>  \r\n\r\n<P CLASS=STK> <I>Stk. 5. </I> Afgår et medlem af skolerådet inden  \r\n\r\n funktionstidens udløb, vælges et nyt medlem fra den pågældende gruppe for  \r\n\r\n resten af perioden. </P>  \r\n\r\n<P CLASS=STK> <I>Stk. 6. </I> I det omfang, hvor det skønnes formålstjenligt  \r\n\r\n for skolens drift, kan rådet suppleres med yderligere mødedeltagere, dog uden  \r\n\r\n stemmeret. </P>  \r\n\r\n<P CLASS=STK> <I>Stk. 7. </I> Administrator drager omsorg for varetagelsen af  \r\n\r\n rådets sekretariatsforretninger. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Rektor sammenkalder og leder skolerådets møder.  \r\n\r\n</P>  \r\n\r\n<P CLASS=STK> <I>Stk. 2. </I> Møde afholdes, når rektor finder anledning  \r\n\r\n dertil, dog mindst 2 gange pr. semester. Rektor er pligtig til at indkalde  \r\n\r\n til møde, når mindst 3 medlemmer anmoder om det. </P>  \r\n\r\n<P CLASS=STK> <I>Stk. 3. </I> Skolerådet er beslutningsdygtigt, når 8 af dets  \r\n\r\n medlemmer er til stede. Beslutninger træffes ved almindeligt stemmeflertal.  \r\n\r\n Er stemmerne lige, er rektors stemme udslagsgivende. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> I skolerådet drøftes sager vedrørende: </P>  \r\n\r\n<UL CLASS=PLAIN-LIST>  \r\n\r\n<LI>a) forslag til retsregler gældende for teaterskolen, </LI>  \r\n\r\n<LI>b) undervisningsplaner samt optagelses-, prøve- og eksamensforhold, </LI>  \r\n\r\n<LI>c) teaterskolens budgetter, </LI>  \r\n\r\n<LI>d) planlægning af skolens udbygning, </LI>  \r\n\r\n<LI>e) ansættelse af administrator, undervisningsledere og lærere i faste  \r\n\r\n lærerstillinger (lærere med ansættelse for mindst et år) og timelærere samt  \r\n\r\n varig ansættelse af andet personale, </LI>  \r\n\r\n<LI>f) nedsættelse af udvalg til behandling af bestemte sager. Til sådanne  \r\n\r\n udvalg kan der vælges repræsentanter uden for skolerådet, og </LI>  \r\n\r\n<LI>g) sager vedrørende § 14, stk. 2, 2. pkt. </LI>  \r\n\r\n</UL>  \r\n\r\n<P>I det omfang, hvor de drøftede sagers endelige afgørelse er forbeholdt  \r\n\r\n ministeriet, forelægger rektor de af skolerådet vedtagne indstillinger for  \r\n\r\n ministeriet. </P>  \r\n\r\n<P CLASS=STK> <I>Stk. 2. </I> Skolerådet træffer valg af teaterskolens  \r\n\r\n repræsentanter i udvalg, råd o.lign. </P>  \r\n\r\n<P CLASS=STK> <I>Stk. 3. </I> Skolerådet nedsætter stipendienævn. </P>  \r\n\r\n<P> <I>Lærerråd og elevråd</I>  </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Lærerrådet består af samtlige ved skolen  \r\n\r\n ansatte lærere. Rådet fastsætter selv reglerne for sine indre forhold. Rektor  \r\n\r\n har adgang til at overvære lærerrådets møder. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> De studerendes råd repræsenterer i forhold til  \r\n\r\n skolens ledelse og over for andre myndigheder samtlige kategorier af de på  \r\n\r\n teaterskolen optagne studerende. </P>  \r\n\r\n<P CLASS=STK> <I>Stk. 2. </I> Rådets medlemmer vælges hvert år af og blandt  \r\n\r\n de studerende ved skolens grunduddannelser. Rådet fastsætter selv reglerne  \r\n\r\n for sine indre forhold. </P>  \r\n\r\n<P> <I>Administrator</I>  </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Administrator udnævnes af ministeriet for  \r\n\r\n kulturelle anliggender. </P>  \r\n\r\n<P CLASS=STK> <I>Stk. 2. </I> Administrator varetager under rektors tilsyn  \r\n\r\n teaterskolens administrative og økonomiske forvaltning, fører tilsyn med  \r\n\r\n bygninger og inventar, bestyrer skolens kasse- og regnskabsvæsen, leder dens  \r\n\r\n kontor og overvåger de givne bevillingers anvendelse i overensstemmelse med  \r\n\r\n formålet. </P>  \r\n\r\n<P CLASS=STK> <I>Stk. 3. </I> Administrator udarbejder og forelægger for  \r\n\r\n rektor og skolerådet teaterskolens forslag til optagelse på finanslov og  \r\n\r\n tillægsbevillingslov m.v. </P>  \r\n\r\n<P> <I>Almindelige bestemmelser</I>  </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Skolens undervisning er obligatorisk. Det samme  \r\n\r\n gælder de af skolen arrangerede studierejser indenfor grunduddannelsen.  \r\n\r\n Såfremt den studerende ikke opfylder de krav, skolen stiller til den  \r\n\r\n pågældendes kunstneriske udvikling, må den studerende forlade studiet.  \r\n\r\n Afgørelse i så henseende træffes af rektor i samråd med den enkelte  \r\n\r\n studerendes lærere. </P>  \r\n\r\n<P CLASS=STK> <I>Stk. 2. </I> Udeblivelse, der ikke skyldes sygdom eller  \r\n\r\n tilsvarende forhold, kan medføre en advarsel. I gentagelsestilfælde kan den  \r\n\r\n studerende efter drøftelse i skolerådet udelukkes fra skolen. </P>  \r\n\r\n<P CLASS=STK> <I>Stk. 3. </I> Grov tilsidesættelse af ordensregler såvel som  \r\n\r\n ødelæggelse af bygninger, inventar og materiel kan ligeledes medføre  \r\n\r\n udelukkelse fra skolen. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Udlændinge, som indstilles dertil af  \r\n\r\n teaterskolen, kan med ministeriets godkendelse optages på skolen efter at  \r\n\r\n have bestået optagelsesprøve. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Bekendtgørelsen træder i kraft dagen efter  \r\n\r\n kundgørelsen i Lovtidende. </P>  \r\n\r\n<P CLASS=STK> <I>Stk. 2. </I> Samtidig ophæves ministeriet for kulturelle  \r\n\r\n anliggenders bekendtgørelse nr. 433 af 20. september 1971 om Statens  \r\n\r\n Teaterskole. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Ministeriet for kulturelle anliggender,  \r\n\r\n den 18. december 1984 </I> </P>  \r\n\r\n<P CLASS=UNDERSKREVET-AF ALIGN=CENTER>Mimi Stilling Jakobsen </P>  \r\n\r\n<P CLASS=MINISTER ALIGN=RIGHT>/Birgitte Bløndal Nøhr </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/12/1984"
        },
        {
            "displayName": "Accession",
            "displayValue": "B19840065805"
        },
        {
            "displayName": "Entydig dokumentidentifikation",
            "displayValue": "CM006153"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "12/07/2004"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "658"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "18/12/1984"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "3. kt. j.nr. 51100-1-84"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}