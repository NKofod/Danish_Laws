{
    "id": 61731,
    "title": "Cirkulære om ændring af beregningsregler for lempelse efter ligningsloven, kildeskatteloven og personskatteloven (beregningsregler for lempelse) ",
    "documentTypeId": "170",
    "isSagsforlobPeriodValid": false,
    "shortName": "CIR nr 9 af 14/01/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ændring af beregningsregler for  \r\n\r\n lempelse efter ligningsloven, kildeskatteloven og personskatteloven </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(beregningsregler for lempelse) </P>  \r\n\r\n<BR>  \r\n\r\n<P> <I>Generelt.</I>  </P>  \r\n\r\n<P> <I>A. Indledning.</I>  </P>  \r\n\r\n<P>Ved lov nr. 426 af 25. juni 1993 er ligningsloven, kildeskatteloven og  \r\n\r\n personskatteloven ændret som led i skatteomlægningerne. Efter lovændringen  \r\n\r\n skal det såkaldte nettoprincip generelt anvendes ved beregning af lempelse i  \r\n\r\n forbindelse med udenlandsk indkomst. </P>  \r\n\r\n<P>Nettoprincippet indebærer, at udenlandsk indkomst ved lempelsesberegningen  \r\n\r\n skal reduceres med de fradragsberettigede udgifter, der kan henføres til  \r\n\r\n erhvervelsen af den pågældende udenlandske indkomst. Den udenlandske indkomst  \r\n\r\n skal opgøres efter danske ligningsmæssige regler sådan, at de udgifter, der  \r\n\r\n vedrører den udenlandske indkomst, fragår i denne. </P>  \r\n\r\n<P>Konsekvensen af en sådan reduktion af udenlandsk indkomst er, at nedslaget  \r\n\r\n i den danske skat reduceres tilsvarende. Dette gælder, uanset om der er tale  \r\n\r\n om lempelse i henhold til intern dansk lovgivning, eller om der er tale om  \r\n\r\n lempelse i henhold til en dobbeltbeskatningsoverenskomst, som Danmark har  \r\n\r\n indgået med det pågældende udland. </P>  \r\n\r\n<P>F.s.v. angår renter og anden kapitalindkomst skal der efter lovændringen  \r\n\r\n ske fuld periodisering mellem indkomsten og den udgift, som indkomsten  \r\n\r\n vedrører, når lempelsen beregnes. Dette betyder, at det ikke er muligt f.  \r\n\r\n eks. at placere en udenlandsk indkomst i et indkomstår, mens en renteudgift,  \r\n\r\n som har forbindelse med denne indkomst, placeres i et andet indkomstår. </P>  \r\n\r\n<P>Endvidere indeholder lovændringen bestemmelser om, at lempelsesberegningen  \r\n\r\n foretages efter ægtefællers <I>samlede</I> kapitalindtægter eller -udgifter.  \r\n\r\n Dette skal sikre, at ægtefæller ikke ved omrokeringer omgår det nettoprincip,  \r\n\r\n som er skitseret ovenfor. </P>  \r\n\r\n<P>Det skal i denne forbindelse præciseres, at det nettoprincip, som her er  \r\n\r\n omhandlet, skal anvendes uanset om den udenlandske indkomst erhverves af en  \r\n\r\n fysisk person eller et selskab m.v. </P>  \r\n\r\n<P>Loven har virkning for udgifter og indtægter, der vedrører tiden efter den  \r\n\r\n 19. maj 1993. </P>  \r\n\r\n<P>De tre ændrede love er senest bekendtgjort ved lovbekendtgørelse nr. 809  \r\n\r\n af 7. oktober 1993 (ligningsloven), lovbekendtgørelse nr. 765 af 16.  \r\n\r\n september 1993 (kildeskatteloven) og lovbekendtgørelse nr. 700 af 1.  \r\n\r\n september 1993 (personskatteloven). </P>  \r\n\r\n<P> <I>De enkelte lovændringer.</I>  </P>  \r\n\r\n<P> <I>B. Ændringer i ligningsloven.</I>  </P>  \r\n\r\n<P> <I>1.</I> Der er foretaget to ændringer i ligningsloven. Der er for det  \r\n\r\n første indsat en ny § 33 F, hvorefter indkomst, der berettiger til lempelse  \r\n\r\n efter ligningslovens § 33 eller en dobbeltbeskatningsoverenskomst, skal  \r\n\r\n opgøres efter nettoprincippet. Der er desuden indsat en ny § 5 D, hvorefter  \r\n\r\n der ved lempelsesberegning skal ske fuld periodisering af udgifter, der har  \r\n\r\n forbindelse med erhvervelse af såvel renteindkomst som anden kapitalindkomst.  \r\n\r\n</P>  \r\n\r\n<P> <I>2.</I> Efter § 33 F gælder nettoprincippet nu generelt, således at  \r\n\r\n lempelsesberettiget indkomst altid skal opgøres som indkomsten med fradrag af  \r\n\r\n de udgifter, som indkomsten vedrører, jfr. dog nedenfor i punkt 4 om  \r\n\r\n eksportører. Dette princip indebærer eksempelvis, at en udenlandsk  \r\n\r\n renteindkomst, der er afkast af en lånefinansieret investering, ved  \r\n\r\n lempelsesberegningen skal reduceres med den renteudgift, som er en følge af  \r\n\r\n lånefinansieringen. </P>  \r\n\r\n<P>Dette kan illustreres med følgende forenklede eksempel: </P>  \r\n\r\n<P> <I>Eksempel 1.</I>  </P>  \r\n\r\n<PRE>  \r\n\r\n ---------------------------------------------------------------------  \r\n\r\n                                   Personlig   Kapital-  Skattepligtig  \r\n\r\n                                   indkomst    indkomst   indkomst  \r\n\r\n ---------------------------------------------------------------------  \r\n\r\n Dansk lønindkomst ...............  500.000                 500.000  \r\n\r\n Udenlandsk renteindkomst ........             300.000  \r\n\r\n Renteudgifter vedr. ovennævnte ..            -375.000  \r\n\r\n                                              ---------  \r\n\r\n Nettokapitalindkomst ............             -75.000      -75.000  \r\n\r\n ---------------------------------------------------------------------  \r\n\r\n Ialt ............................  500.000    -75.000      425.000  \r\n\r\n ---------------------------------------------------------------------  \r\n\r\n I dette tilfælde vil lempelsesberegningen skulle foretages efter  \r\n\r\n    følgende model:  \r\n\r\n Beregnet skat x (300.000 - 375.000)  \r\n\r\n -----------------------------------  \r\n\r\n                425.000  \r\n\r\n</PRE>  \r\n\r\n<P>Der vil efter dette eksempel ikke blive tale om lempelse. </P>  \r\n\r\n<P>(I Ligningsvejledningen findes en række detaljerede beregningseksempler,  \r\n\r\n hvortil der henvises.) </P>  \r\n\r\n<P>Det gælder endvidere, at udgifter, der ikke kan henføres til enten den  \r\n\r\n danske eller den udenlandske indkomst, skal fordeles efter forholdet mellem  \r\n\r\n den danske og den udenlandske bruttoindkomst. </P>  \r\n\r\n<P> <I>3.</I> Ved lovændringen er endvidere indsat en ny § 5 D, hvorefter det  \r\n\r\n ved opgørelse af lempelsesberettiget <I>renteindkomst</I> ikke længere er  \r\n\r\n muligt at placere renteudgifter, der må anses for at vedrøre denne indkomst,  \r\n\r\n i et andet indkomstår. Der skal altid foretages en fuld periodisering mellem  \r\n\r\n sådanne renteindtægter og -udgifter. </P>  \r\n\r\n<P>Denne periodiseringsregel gælder også for <I>anden kapitalindkomst</I> ,  \r\n\r\n f.eks. udbytter fra udenlandske selskaber. Hvis sådan lempelsesberettiget  \r\n\r\n kapitalindkomst ikke forfalder i samme år som den udgift, der vedrører  \r\n\r\n indkomsten, skal udgiften henføres til forfaldsåret for indkomsten. </P>  \r\n\r\n<P>Det skal præciseres, at sidstnævnte bestemmelse alene gælder for fysiske  \r\n\r\n personer uden for næring. Dette følger af, at begrebet  \r\n\r\n &#187;kapitalindkomst&#171; som defineret i personskatteloven alene finder  \r\n\r\n anvendelse på sådanne personer. </P>  \r\n\r\n<P> <I>4.</I> For <I>eksportører, der foretager kreditsalg til udlandet</I> ,  \r\n\r\n gælder dog den undtagelse, at den rente, som eksportøren selv har måttet  \r\n\r\n betale for at finansiere dette kreditsalg, ikke skal fragå ved  \r\n\r\n lempelsesberegningen (§ 33 F, stk. 3). Baggrunden for dette er, at en sådan  \r\n\r\n renteudgift oftest vil være en del af salgsprisen snarere end en  \r\n\r\n kapitalinvestering, idet den af eksportøren blot vil &#187;gå videre&#171;  \r\n\r\n til kunden. </P>  \r\n\r\n<P> <I>C. Ændringer i kildeskatteloven.</I>  </P>  \r\n\r\n<P> <I>5.</I> Der er indsat en ny § 24 B i kildeskatteloven som supplement  \r\n\r\n til de allerede eksisterende bestemmelser i § 24 A om fordelingen af  \r\n\r\n kapitalindkomst mellem ægtefæller. Efter § 24 B skal lempelsesberegningen  \r\n\r\n efter ligningslovens § 33 F, jfr. punkt 2 ovenfor, foretages efter  \r\n\r\n ægtefællernes <I>samlede</I> kapitalindtægter eller kapitaludgifter. Der er  \r\n\r\n herefter ikke muligt ved omrokeringer af kapitalindkomst mellem ægtefæller at  \r\n\r\n omgå nettoprincippet i ligningslovens § 33 F. </P>  \r\n\r\n<P> <I>D. Ændringer i personskatteloven.</I>  </P>  \r\n\r\n<P> <I>6.</I> I personskatteloven er § 13, stk. 5, ændret på to punkter. For  \r\n\r\n det første refererer stykket nu også til overførsel mellem ægtefæller efter §  \r\n\r\n 6 A, stk. 4, og for det andet er der sket den ændring, at der nu alene ses  \r\n\r\n bort fra <I>personlig indkomst</I> , der beskattes i udlandet men ikke her i  \r\n\r\n landet, når overførsel mellem ægtefæller foretages. </P>  \r\n\r\n<P> <I>7.</I> Referencen til overførsel mellem ægtefæller efter § 6 A, stk.  \r\n\r\n 4, er en konsekvensændring, uden hvilken der ikke ville være hjemmel til at  \r\n\r\n se bort fra personlig indkomst, der beskattes i udlandet men ikke her i  \r\n\r\n landet, ved underskudsoverførsler mellem ægtefæller f.s.v. angår  \r\n\r\n mellemskatten. </P>  \r\n\r\n<P> <I>8.</I> Efter lovændringen kan der ved overførsel af underskud mellem  \r\n\r\n ægtefæller alene ses bort fra <I>personlig indkomst</I> , der beskattes i  \r\n\r\n udlandet men ikke her i landet, og ikke som hidtil fra &#187;indtægter&#171;  \r\n\r\n generelt. </P>  \r\n\r\n<P>For tiden indtil lovændringens ikrafttræden kan der alene ses bort fra  \r\n\r\n<I>nettoindtægten</I> , d.v.s. bruttoindtægten fratrukket de udgifter, der  \r\n\r\n har været nødvendige for indtægtens erhvervelse. Dette gælder såvel ved  \r\n\r\n erhvervelse af personlig indkomst som ved erhvervelse af kapitalindkomst.  \r\n\r\n</P>  \r\n\r\n<P> <I>9.</I> Der har været rejst tvivl om hvorvidt og i hvilket omfang  \r\n\r\n underskud overført mellem ægtefæller efter personskattelovens § 13, stk. 5,  \r\n\r\n kan fremføres. Følgende skal derfor præciseres: </P>  \r\n\r\n<P>Det er alene ved overførsel af underskud mellem ægtefæller, at der kan ses  \r\n\r\n bort fra udenlandsk indkomst efter § 13, stk. 5., og <I>ikke</I> ved  \r\n\r\n fremførsel af underskud for den ægtefælle, der har den udenlandske indkomst.  \r\n\r\n Dette kan illustreres med følgende forenklede eksempel: </P>  \r\n\r\n<P> <I>Eksempel 2.</I>  </P>  \r\n\r\n<PRE>  \r\n\r\n ---------------------------------------------------------------------  \r\n\r\n                                        Ægtefælle 1     Ægtefælle 2  \r\n\r\n ---------------------------------------------------------------------  \r\n\r\n Udenlandsk personlig indkomst ........  300.000                0  \r\n\r\n Renteudgift .......................... -100.000                0  \r\n\r\n Dansk personlig indkomst .............        0           75.000  \r\n\r\n ---------------------------------------------------------------------  \r\n\r\n Skattepligtig indkomst ...............  200.000           75.000  \r\n\r\n ---------------------------------------------------------------------  \r\n\r\n</PRE>  \r\n\r\n I dette tilfælde kan der ved overførsel af underskud mellem ægtefællerne ses  \r\n\r\n bort fra ægtefælle 1s udenlandske indkomst på 300.000 kr, hvorefter 75.000  \r\n\r\n kr. kan overføres til ægtefælle 2. Det resterende underskud for ægtefælle 1  \r\n\r\n kan <I>ikke</I> fremføres, hverken af ægtefælle 1 eller ægtefælle 2.  \r\n\r\n<P>Hvis ægtefælle 1s renteudgift i eksemplet havde været 400.000 kr, ville  \r\n\r\n 75.000 kr. kunne overføres til ægtefælle 2, mens 25.000 kr. ville kunne  \r\n\r\n fremføres af ægtefælle 1 til modregning i <I>dansk</I> indkomst. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skatteministeriet, den 14. januar 1994  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Peter Loft </P>  \r\n\r\n<P CLASS=MINISTER ALIGN=RIGHT>/ Jonna Sneum </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/01/1994"
        },
        {
            "displayName": "Accession",
            "displayValue": "C19940000909"
        },
        {
            "displayName": "Entydig dokumentidentifikation",
            "displayValue": "CM020710"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "03/08/2005"
        },
        {
            "displayName": "Dokumenttype",
            "displayValue": "Ændr.cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "14/01/1994"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Skattemin. J.nr. 2.93-311-141"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}