{
    "id": 224209,
    "title": "Skrivelse om temarevision 2021 – kommunernes hjemtagelse af statsrefusion efter servicelovens § 42 (Til kommunerne og de kommunale revisorer)",
    "documentTypeId": "200",
    "isSagsforlobPeriodValid": true,
    "shortName": "SKR nr 9479 af 21/06/2021",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om temarevision 2021 – kommunernes hjemtagelse af statsrefusion efter servicelovens § 42</p>\r\n<p class=\"UnderTitel2\">(Til kommunerne og de kommunale revisorer)</p>\r\n<p>Det følger af § 66, stk. 4, i bekendtgørelse nr. 224 af 17. februar 2021 om statsrefusion og tilskud samt regnskabsaflæggelse og revision på visse områder inden for Social- og Ældreministeriets, Beskæftigelsesministeriets, Udlændinge- og Integrationsministeriets, Børne- og Undervisningsministeriets og Indenrigs- og Boligministeriets ressortområder (regnskabsbekendtgørelsen), at der kan stilles krav om, at kommunernes revisorer foretager en særlig revision på et eller flere sagsområder udmeldt af ressortministeriet, og at de udmeldte sagsområder indgår i revisors planlægning af den samlede årlige revision af sagsområder omfattet af bekendtgørelsen.</p>\r\n<p>Der kan foretages temarevision hvert andet år. Temaerne for denne revision fastsættes på skift af Beskæftigelsesministeriet, Udlændinge- og Integrationsministeriet og Social- og Ældreministeriet. For regnskabsåret 2021 er det Social- og Ældreministeriet, som fastlægger temaet.</p>\r\n<p>Denne skrivelse indeholder retningslinjer for temarevisionen i 2021, hvor temaet vil være kommunernes hjemtagelse af statsrefusion efter servicelovens § 177, nr. 2, for deres udgifter afholdt til tabt arbejdsfortjeneste efter servicelovens § 42.</p>\r\n<p>\r\n   <span class=\"Bold\">Baggrund</span>\r\n</p>\r\n<p>Det følger af servicelovens § 177, nr. 2, at staten refunderer 50 pct. af kommunen udgifter til hjælp efter § 42 til dækning af tabt arbejdsfortjeneste til personer, der i hjemmet forsøger et barn under 18 år med betydelig og varigt nedsat fysisk eller psykisk funktionsevne m.v.</p>\r\n<p>Social- og Ældreministeriet har ved de seneste års gennemgang af de kommunale refusionsberetninger om hjemtagelse af statsrefusion konstateret, at revisorerne har fundet en forholdsmæssig stor mængde fejl i kommunernes administration af området for tabt arbejdsfortjeneste, jf. servicelovens § 42. Således udgjorde fejlene på dette område 28 % af den samlede mængde konstaterede fejl for regnskabsåret 2018, ligesom der i 2019 er et højt fejlniveau på området.</p>\r\n<p>På den baggrund foretages en nærmere undersøgelse af kommunernes forvaltning af servicelovens § 42, og af hvorvidt betingelserne for at hjemtage statsrefusion overholdes.</p>\r\n<p>Social- og Ældreministeriet igangsætter således denne temarevision, som skal afdække om kommunernes hjemtagelse af statsrefusion efter servicelovens § 42 er i overensstemmelse med lovgivningen.</p>\r\n<p>\r\n   <span class=\"Bold\">Formål</span>\r\n</p>\r\n<p>Formålet med temarevisionen 2021 er således at sikre, at kommunernes forvaltning af servicelovens § 42 er korrekt, og at der træffes korrekte afgørelser for de berørte borgere, samt hvorvidt betingelserne for at hjemtage refusion efter servicelovens § 177, nr. 2, er opfyldt.</p>\r\n<p>\r\n   <span class=\"Bold\">Fokuspunkter i temarevisionen</span>\r\n</p>\r\n<p class=\"BilagtekstListe\">Konkret skal temarevisionen afdække følgende:</p>\r\n<p class=\"Liste1\">\r\n   <span class=\"Liste1Nr\">1)</span> Har den enkelte kommune tilrettelagt hensigtsmæssige og betryggende forretningsgange for sagsbehandlingen, som sikrer, at dokumentations- og registreringskravene i regnskabsbekendtgørelsens kapitel 8 overholdes i de konkrete sager?</p>\r\n<p class=\"Liste1\">\r\n   <span class=\"Liste1Nr\">2)</span> Har den enkelte kommune i sin sagsbehandling dokumenteret ved hjemtagelse af refusion, at barnet/den unge er omfattet af målgruppen for servicelovens § 42?</p>\r\n<p class=\"Liste1\">\r\n   <span class=\"Liste1Nr\">3)</span> Har den enkelte kommune tilrettelagt et hensigtsmæssigt og systematisk ledelses- og kvalitetstilsyn med sagerne på området?</p>\r\n<p class=\"Liste1\">\r\n   <span class=\"Liste1Nr\">4)</span> Har den enkelte kommune en sagsbehandling, der sikrer, at der foreligger en konkret afgørelse, herunder dokumentation for vurdering af behovet for omfanget af tabt arbejdsfortjeneste, inden støtten udmøntes?</p>\r\n<p class=\"Liste1\">\r\n   <span class=\"Liste1Nr\">5)</span> Har den enkelte kommune sikret, at der er tilrettelagt en sagsbehandling, der sikrer løbende opfølgning i sagerne, jf. servicelovens § 148?</p>\r\n<p class=\"Liste1\">\r\n   <span class=\"Liste1Nr\">6)</span> Har den enkelte kommune etableret hensigtsmæssige procedurer til at sikre, at der foretages korrekt beregning af den udmålte støtte som følge af tabt arbejdsfortjeneste?</p>\r\n<p class=\"Liste1\">\r\n   <span class=\"Liste1Nr\">7)</span> Har den enkelte kommune tilrettelagt en sagsbehandling, der sikrer, at der tages højde for sparede udgifter?</p>\r\n<p class=\"Liste1\">\r\n   <span class=\"Liste1Nr\">8)</span> Har den enkelte kommune tilrettelagt en sagsbehandling, der sikrer, at der beregnes korrekte pensionsbidrag?</p>\r\n<p class=\"Liste1\">\r\n   <span class=\"Liste1Nr\">9)</span> Har den enkelte kommune tilrettelagt en sagsbehandling, der sikrer, at beregning og udbetaling af tillæg til ferieformål foretages korrekt?</p>\r\n<p>Social- og Ældreministeriet vil udsende en vejledning, hvor ovenstående fokuspunkter uddybes.</p>\r\n<p>\r\n   <span class=\"Bold\">Metode og afgrænsning af lovområde</span>\r\n</p>\r\n<p>Alle kommuner er i udgangspunktet omfattet af temarevisionen. Det følger dog af § 79 i regnskabsbekendtgørelsen, at reglerne i § 66 stk. 4, ikke gælder for regnskabsåret 2021 i Esbjerg Kommune, Frederikssund Kommune, Gladsaxe Kommune, Greve Kommune, Jammerbugt Kommune, Københavns Kommune, Middelfart Kommune, Odder Kommune, Ringkøbing-Skjern Kommune, Tønder Kommune og Tårnby Kommune<a class=\"FodnoteHenvisning\" name=\"Henvisning_id982e70c2-d982-416f-a231-9bb9a67aea44\" href=\"#id982e70c2-d982-416f-a231-9bb9a67aea44\">1)</a>.</p>\r\n<p>Revisor bedes tilrettelægge omfanget af sager udtaget til personsagsgennemgang og revision, så der skabes klarhed over, om kommunens sagsbehandling og ledelsestilsyn sikrer, at kommunen hjemtager den korrekte statsrefusion for udgifter afholdt i henhold til servicelovens § 42.</p>\r\n<p class=\"BilagtekstListe\">Temarevisionen omfatter Social- og Ældreministeriets regler på følgende område:</p>\r\n<p class=\"Liste1\">\r\n   <span class=\"Liste1Nr\">•</span> Lov om social service</p>\r\n<p>\r\n   <span class=\"Bold\">Afrapportering</span>\r\n</p>\r\n<p>Temarevisionen afrapporteres i revisionsberetningerne for regnskabsåret 2021. Revisor bedes redegøre fyldigt og detaljeret for de forhold, der findes ved den særlige revision. Revisor kan i den forbindelse angive procedurer og hensigtsmæssige forretningsgange, der kan sikre, at kommunerne hjemtager den korrekte statsrefusion for udgifter afholdt i henhold til servicelovens § 42.</p>\r\n<p>Social- og Ældreministeriet vil udarbejde et skema til indrapportering af revisors redegørelse. Ministeriet opfordrer til, at dette skema i udfyldt stand inkorporeres i revisionsberetningen for 2021.</p>\r\n<p>Revisor bedes sikre, at det samlede antal gennemgåede personsager samt det samlede antal konstaterede fejl tydeligt fremgår i afrapporteringen.</p>\r\n<p>Kommunalbestyrelsen anmodes om at besvare revisors bemærkninger, således at Social- og Ældreministeriet oplyses om, hvilke initiativer kommunen har eller vil tage for at sikre korrekt forvaltning af servicelovens § 42, samt at betingelserne for at hjemtage statsrefusion efter servicelovens § 177, nr. 2, overholdes.</p>\r\n<p>Eventuelle spørgsmål kan rettes til chefkonsulent Inge Trads Kjeldsen, itrk@sm.dk</p><div class=\"Givet\" id=\"Givet\"><p class=\"Givet\" align=\"center\">Social- og Ældreministeriet, den 21. juni 2021</p><p class=\"Sign1\" align=\"center\">Julie Alsøe Krogsgaard</p><p class=\"Sign2\" align=\"right\"></p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id982e70c2-d982-416f-a231-9bb9a67aea44\" href=\"#Henvisning_id982e70c2-d982-416f-a231-9bb9a67aea44\">1)</a> Bekendtgørelse nr. 224 af 17. februar 2021 om statsrefusion og tilskud samt regnskabsaflæggelse og revision på visse områder inden for Social- og Ældreministeriets, Beskæftigelsesministeriets, Udlændinge- og Integrationsministeriets, Børne- og Undervisningsministeriets og Indenrigs- og Boligministeriets ressortområder.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/06/2021"
        },
        {
            "displayName": "Accession",
            "displayValue": "C20210947954"
        },
        {
            "displayName": "Entydig dokumentidentifikation",
            "displayValue": "DH000236"
        },
        {
            "displayName": "Dato for førstegangsindlæggelse",
            "displayValue": "24/06/2021"
        },
        {
            "displayName": "Dato for indlæggelse",
            "displayValue": "24/06/2021"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9479"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "21/06/2021"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Social- og Ældremin., j.nr. 2020-8893 "
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}