{
    "id": 48494,
    "title": "Bekendtgørelse om udtømning af affald fra skibe m.v. ",
    "documentTypeId": "60",
    "isSagsforlobPeriodValid": false,
    "shortName": "BEK nr 534 af 21/06/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om udtømning af affald fra skibe  \r\n\r\n m.v. </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 6, § 24, stk. 2 og 3, § 25, stk. 2, og § 61 i lov nr. 130 af  \r\n\r\n 9. april 1980 om beskyttelse af havmiljøet, som ændret ved lov nr. 181 af 8.  \r\n\r\n maj 1985 (havmiljøloven), fastsættes: </P>  \r\n\r\n<P> <I>Definitioner </I></P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Ved &#187;udtømning&#171; forstås enhver  \r\n\r\n udledning, udflydning eller bortskaffelse i havet af stoffer eller  \r\n\r\n materialer, som stammer fra den normale drift af skibet eller platformen,  \r\n\r\n bortset fra udledning af affald, som stammer direkte fra undersøgelse,  \r\n\r\n udnyttelse og lignende behandling til søs af havbundens mineralforekomster.  \r\n\r\n</P>  \r\n\r\n<P CLASS=STK> <I>Stk. 2. </I> Ved &#187;skib&#171; forstås et fartøj af en  \r\n\r\n hvilken som helst type, som bruges i havmiljøet. Ved &#187;skib&#171; forstås  \r\n\r\n også platforme, som forhales eller bugseres. </P>  \r\n\r\n<P CLASS=STK> <I>Stk. 3. </I> Ved &#187;affald&#171; forstås enhver form for  \r\n\r\n levnedsmiddel-, husholdnings- og driftsaffald, som fremkommer ved skibets  \r\n\r\n normale drift og som bortskaffes løbende eller periodevis. Definitionen  \r\n\r\n omfatter enhver form for ubrugelige, unødvendige eller overskydende stoffer  \r\n\r\n eller materialer. </P>  \r\n\r\n<P CLASS=STK> <I>Stk. 4. </I> Ved &#187;plastik&#171; forstås enhver  \r\n\r\n højpolymer, ikke metallisk forbindelse, som er syntetisk fremstillet, blandet  \r\n\r\n med andre stoffer såsom fyld- og farvestoffer samt blødgørings- og  \r\n\r\n hærdningsmidler og formet ved hjælp af varme, tryk eller formstøbning.  \r\n\r\n Definitionen omfatter et hvilket som helst stof eller materiale, hvori  \r\n\r\n plastik indgår, og definitionen omfatter fiskegarn, syntetisk tovværk m.v.  \r\n\r\n</P>  \r\n\r\n<P CLASS=STK> <I>Stk. 5. </I> Ved &#187;nærmeste kyst&#171; forstås  \r\n\r\n kystlinien eller den basislinie, som udgør grænsen mellem en kyststats indre  \r\n\r\n farvand og territorialfarvandet. Dog udgør &#187;nærmeste kyst&#171; ud for  \r\n\r\n Australiens nordøstlige kyst en linie, trukket fra punktet 11 grader S. - 142  \r\n\r\n grader 08'Ø. på den australske kyst til punktet 10 grader 35'S. - 141 grader  \r\n\r\n 55'Ø., og herfra gennem punkterne: </P>  \r\n\r\n<P>10 grader 00'S. - 142 grader 00'Ø. </P>  \r\n\r\n<P>09 grader 10'S. - 143 grader 52'Ø. </P>  \r\n\r\n<P>09 grader 00'S. - 144 grader 30'Ø. </P>  \r\n\r\n<P>13 grader 00'S. - 144 grader 00'Ø. </P>  \r\n\r\n<P>15 grader 00'S. - 146 grader 00'Ø. </P>  \r\n\r\n<P>18 grader 00'S. - 147 grader 00'Ø. og </P>  \r\n\r\n<P>21 grader 00'S. - 153 grader 00'Ø. til punktet </P>  \r\n\r\n<P>24 grader 42'S. - 153 grader 15'Ø. på den australske kyst. </P>  \r\n\r\n<P CLASS=STK> <I>Stk. 6. </I> Ved &#187;særligt havområde&#171; forstås et  \r\n\r\n havområde, hvor det under hensyn til områdets oceanografiske og økologiske  \r\n\r\n forhold og dets særlige trafik af anerkendte tekniske årsager er nødvendigt  \r\n\r\n at indføre særlige obligatoriske metoder til hindring af forurening af havet  \r\n\r\n med affald. Følgende havområder er &#187;særlige havområder&#171; efter denne  \r\n\r\n bekendtgørelse: </P>  \r\n\r\n<UL CLASS=PLAIN-LIST>  \r\n\r\n<LI>1) &#187;Middelhavsområdet&#171;, det vil sige det egentlige Middelhav  \r\n\r\n med de dertil hørende havbugter og have, således at grænsen mellem  \r\n\r\n Middelhavet og Sortehavet udgøres af den 41. nordlige breddegrad og grænsen  \r\n\r\n mod vest af Gibraltarstrædet ved meridianen 5 grader 36'V. </LI>  \r\n\r\n<LI>2) &#187;Østersøområdet&#171;, det vil sige Østersøen, Den botniske Bugt,  \r\n\r\n Den finske Bugt, Sundet, Bælterne samt Kattegat indtil breddeparallellen 57  \r\n\r\n grader44,8'N. gennem Skagen. </LI>  \r\n\r\n<LI>3) &#187;Sortehavet&#171;, det vil sige det egentlige Sortehav, således  \r\n\r\n at den 41. nordlige breddegrad udgør grænsen mellem Middelhavet og  \r\n\r\n Sortehavet. </LI>  \r\n\r\n<LI>4) &#187;Rødehavet&#171;, det vil sige det egentlige Rødehav med  \r\n\r\n Suez-golfen og Aqaba-bugten, afgrænset mod syd af kompaslinien mellem Ras si  \r\n\r\n Ane (12 grader 08,5'N. 43 grader 19,6'Ø.) og Husn Murad (12 grader 40,4'N. 43  \r\n\r\n grader 30,2'Ø.). </LI>  \r\n\r\n<LI>5) &#187;Golfområdet&#171;, det vil sige havområdet nordvest for  \r\n\r\n kompaslinien mellem Ras al Hadd (22 grader 30'N. 59 grader 48'Ø.) og Ras al  \r\n\r\n Fasteh (25 grader 04'N. 61 grader 25'Ø.). </LI>  \r\n\r\n<LI>6) &#187;Nordsøområdet&#171;, det vil sige den egentlige Nordsø samt  \r\n\r\n andre havområder inden for følgende grænse: </LI>  \r\n\r\n<LI>a) Nordsøen syd for den 62. nordlige breddegrad og øst for meridianen 4  \r\n\r\n grader V. </LI>  \r\n\r\n<LI>b) Skagerrak, afgrænset øst for Skagen af breddeparallellen 57 grader  \r\n\r\n 44,8'N. </LI>  \r\n\r\n<LI>c) Den engelske Kanal og adgangsvejene hertil øst for meridianen 5 grader  \r\n\r\n V. og nord for breddeparallellen 48 grader 30'N. </LI>  \r\n\r\n<LI>7) &#187;Det antarktiske Område&#171;, det vil sige havområdet syd for  \r\n\r\n den 60. sydlige breddegrad. </LI>  \r\n\r\n<LI>8) &#187;Det karibiske Område&#171;, det vil sige Den mexikanske Golf,  \r\n\r\n hele Det karibiske Hav med de dertil hørende havbugter og have samt den del  \r\n\r\n af Atlanterhavet, der afgrænses af breddeparallellen 30 grader 00'N. fra  \r\n\r\n Florida og østover til længdegraden 77 grader 30'V. Derfra en kompaslinie til  \r\n\r\n skæringspunktet mellem breddeparallellen 20 grader N. og længdegraden 50  \r\n\r\n grader 00'V. Derfra en ny kompaslinie mod sydvest til kysten ved Fransk  \r\n\r\n Guianas østlige afgrænsning. </LI>  \r\n\r\n</UL>  \r\n\r\n<P> <I>Anvendelsesområdet </I></P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Bekendtgørelsen omfatter alle skibe uanset  \r\n\r\n størrelsen, herunder lystfartøjer, jfr. dog § 8, der endvidere omfatter  \r\n\r\n platforme. </P>  \r\n\r\n<P CLASS=STK> <I>Stk. 2. </I> Bekendtgørelsen omfatter ikke: </P>  \r\n\r\n<UL CLASS=PLAIN-LIST>  \r\n\r\n<LI>1) udtømning af frisk fisk og dele deraf, og </LI>  \r\n\r\n<LI>2) bortskaffelse af stoffer eller materialer, som er omfattet af  \r\n\r\n havmiljølovens kapitel 2-5 og 8-9. </LI>  \r\n\r\n</UL>  \r\n\r\n<P> <I>Dansk Søterritorium </I></P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> På dansk søterritorium må udtømning af affald  \r\n\r\n ikke finde sted. </P>  \r\n\r\n<P> <I>Særlige havområder </I></P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> I særlige havområder må kun udtømmes  \r\n\r\n levnedsmiddelaffald. Udtømningen skal ske mere end 12 sømil fra nærmeste  \r\n\r\n kyst. </P>  \r\n\r\n<P CLASS=STK> <I>Stk. 2. </I> I Det karibiske Område må levnedsmiddelaffald  \r\n\r\n udtømmes såfremt udtømningen sker mere end 3 sømil fra nærmeste kyst og  \r\n\r\n såfremt affaldet på udtømningstidspunktet kan passere gennem en sigte med en  \r\n\r\n maskestørrelse på højst 25 mm. </P>  \r\n\r\n<P CLASS=STK> <I>Stk. 3. </I> I Det antarktiske Område må udtømning af affald  \r\n\r\n ikke finde sted. </P>  \r\n\r\n<P> <I>Andre havområder </I></P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> I andre havområder må udtømning af plastik ikke  \r\n\r\n finde sted. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Genstande, som kan flyde, herunder dunnage,  \r\n\r\n forings- og indpakningsmaterialer (herunder emballage), må kun udtømmes, når  \r\n\r\n skibet befinder sig mere end 25 sømil fra nærmeste kyst. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Andet affald må udtømmes, hvis skibet befinder  \r\n\r\n sig mere end 12 sømil fra nærmeste kyst. </P>  \r\n\r\n<P CLASS=STK> <I>Stk. 2. </I> Affald, som er nævnt i stk. 1, kan udtømmes,  \r\n\r\n når skibet befinder sig mere end 3 sømil fra nærmeste kyst, såfremt affaldet  \r\n\r\n på udtømningstidspunktet kan passere gennem en sigte, hvis maskestørrelse er  \r\n\r\n højst 25 mm. </P>  \r\n\r\n<P> <I>Platforme m.v. </I></P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Fra platforme, som ikke er under forhaling eller  \r\n\r\n bugsering, samt fra skibe, der befinder sig inden for en afstand af 500 m fra  \r\n\r\n en sådan platform, må udtømning af affald ikke finde sted. </P>  \r\n\r\n<P CLASS=STK> <I>Stk. 2. </I> Såfremt afstanden til nærmeste kyst er mindst  \r\n\r\n 12 sømil, må levnedsmiddelaffald fra de platforme og skibe, som er nævnt i  \r\n\r\n stk. 1, udtømmes, såfremt affaldet på udtømningstidspunktet kan passere  \r\n\r\n gennem en sigte med en maskestørrelse på højst 25 mm. </P>  \r\n\r\n<P> <I>Blandet affald </I></P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Når affald blandes med andre stoffer eller  \r\n\r\n materialer, der er omfattet af havmiljøloven, for hvilke der gælder andre  \r\n\r\n bestemmelser for udtømning, skal de strengeste bestemmelser følges. </P>  \r\n\r\n<P> <I>Undtagelser </I></P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Reglerne i §§ 3-9 finder ikke anvendelse i  \r\n\r\n følgende tilfælde: </P>  \r\n\r\n<UL CLASS=PLAIN-LIST>  \r\n\r\n<LI>1) hvis udtømningen sker af hensyn til skibets og de ombordværendes  \r\n\r\n sikkerhed eller for at redde menneskeliv på havet, </LI>  \r\n\r\n<LI>2) hvis udtømningen er en følge af skade på skibet eller dets udstyr,  \r\n\r\n under forudsætning af, at der før og efter skadens indtræden er iagttaget  \r\n\r\n alle rimelige forholdsregler med henblik på at forhindre udtømningen eller at  \r\n\r\n begrænse den mest muligt, eller </LI>  \r\n\r\n<LI>3) ved hændelige tab af fiskegarn eller dele heraf som følge af uheld,  \r\n\r\n såfremt alle rimelige forholdsregler er blevet iagttaget for at undgå tab.  \r\n\r\n</LI>  \r\n\r\n</UL>  \r\n\r\n<P CLASS=STK> <I>Stk. 2. </I> Tilfælde der er omfattet af stk. 1, skal  \r\n\r\n indberettes efter bekendtgørelse nr. 311 af 12. juni 1981 om indberetning i  \r\n\r\n henhold til lov om beskyttelse af havmiljøet. </P>  \r\n\r\n<P> <I>Straf og ikrafttræden </I></P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Medmindre højere straf er forskyldt efter anden  \r\n\r\n lovgivning, straffes med bøde eller hæfte den, som overtræder §§ 3-9. </P>  \r\n\r\n<P CLASS=STK> <I>Stk. 2. </I> For overtrædelser, der begås af aktieselskaber,  \r\n\r\n andelsselskaber, anpartsselskaber eller lignende, kan der pålægges selskabet  \r\n\r\n som sådant bødeansvar. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Denne bekendtgørelse træder i kraft den 1. juli  \r\n\r\n 1992, bortset fra bestemmelserne nævnt i stk. 2. </P>  \r\n\r\n<P CLASS=STK> <I>Stk. 2. </I> Tidspunktet for ikrafttræden af bestemmelserne  \r\n\r\n i § 1, stk. 6, 1), 3)-5) og 8) fastsættes af ministeren. </P>  \r\n\r\n<P CLASS=STK> <I>Stk. 3. </I> Følgende bekendtgørelser ophæves: </P>  \r\n\r\n<UL CLASS=PLAIN-LIST>  \r\n\r\n<LI>1) Bekendtgørelse nr. 802 af 15. december 1988 om udtømning af affald fra  \r\n\r\n skibe m.v. </LI>  \r\n\r\n<LI>2) Bekendtgørelse nr. 180 af 15. april 1981 om særlige havområder. </LI>  \r\n\r\n<LI>3) Bekendtgørelse nr. 183 af 15. april 1981 om bortskaffelse af  \r\n\r\n levnedsmiddelaffald fra platforme i Østersøområdet. </LI>  \r\n\r\n</UL>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Miljøministeriet, den 21. juni 1992 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Per Stig Møller </P>  \r\n\r\n<P CLASS=MINISTER ALIGN=RIGHT>/ Hans Jurgen Stehr </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/06/1992"
        },
        {
            "displayName": "Accession",
            "displayValue": "B19920053405"
        },
        {
            "displayName": "Entydig dokumentidentifikation",
            "displayValue": "CM007297"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "19/10/2005"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "534"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "21/06/1992"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Miljøstyrelsen"
        },
        {
            "displayName": "Ressortministeriets journalnummer",
            "displayValue": "Miljømin. J.nr. 22001-0025 Miljøstyrelsen J.nr. M 2014-0004"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}