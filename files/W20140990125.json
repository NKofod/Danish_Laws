{
    "id": 165698,
    "title": "Ankestyrelsens principafgørelse 61-14 om arbejdsskade - erhvervsevnetab - sygedagpenge - § 56-ordning",
    "documentTypeId": "240",
    "isSagsforlobPeriodValid": true,
    "shortName": "KEN nr 9901 af 14/11/2014",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 61-14 om arbejdsskade - erhvervsevnetab - sygedagpenge - § 56-ordning</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resumé:</span>\r\n   </p>\r\n   <p class=\"TekstGenerel\">\r\n      <span class=\"Bold\">Principafgørelsen fastslår</span>\r\n   </p>\r\n   <p class=\"TekstGenerel\">\r\n      <span class=\"Bold\">Beregning af indkomsten ved vurdering af ret til erstatning for tab af erhvervsevne, når tilskadekomne modtager sygedagpenge ved sygefravær med en § 56-aftale</span>\r\n   </p>\r\n   <p class=\"TekstGenerel\">En tilskadekommen har ikke ret til erstatning for tab af erhvervsevne, når den tilskadekomne fortsat er ansat på det ordinære arbejdsmarked og ikke har en lønnedgang på 15 procent eller derover i forhold til, hvad den tilskadekomne ville have tjent uden arbejdsskaden. Det gælder selvom, der er indgået en § 56-aftale efter sygedagpengeloven, hvor tilskadekomne ikke modtager løn fra sin arbejdsgiver ved sygemelding, men alene sygedagpenge. Sygedagpengene træder i denne situation i stedet for løn og indgår derfor ved beregningen af den aktuelle indkomst på lige fod med den almindelige løn.</p>\r\n</div>\r\n<p>\r\n   <span class=\"Bold\">Lov:</span>\r\n</p>\r\n<p>Lovbekendtgørelse nr. 278 af 14. marts 2013 om arbejdsskadesikring - § 17</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>\r\n   <span class=\"Bold\">1.</span> <span class=\"Bold\">Baggrund for at behandle sagen</span></p>\r\n<p>Ankestyrelsen har behandlet sagen for at afklare, i hvilket omfang sygedagpenge indgår i beregningen af skadelidtes indtjeningsevne, når sygedagpengene træder i stedet for løn i forbindelse med fravær ved en § 56-aftale.</p>\r\n<p>\r\n   <span class=\"Bold\">2.</span> <span class=\"Bold\">Reglerne</span></p>\r\n<p>Efter lov om arbejdsskadesikring § 17, stk. 1, og 2, har tilskadekomne ret til erstatning for tab af erhvervsevne, hvis arbejdsskaden har nedsat den pågældendes evne til at skaffe sig indtægt ved arbejde. Der ydes ikke erstatning, hvis tabet af erhvervsevne er mindre end 15 pct. Ved bedømmelsen af tabet af erhvervsevne tages hensyn til tilskadekomnes muligheder for at skaffe sig indtægt ved sådant arbejde, som med rimelighed kan forlanges af den pågældende efter dennes evner, uddannelse, alder og muligheder for erhvervsmæssig omskoling og optræning.</p>\r\n<p>\r\n   <span class=\"Bold\">3.</span> <span class=\"Bold\">Andre principafgørelser</span></p>\r\n<p>\r\n   <span class=\"Bold\">Gældende</span>\r\n</p>\r\n<p>Følgende principafgørelser er brugt ved afgørelsen og gælder stadig:</p>\r\n<p>\r\n   <span class=\"Bold\">84-11: </span>Her slog Ankestyrelsen fast – med henvisning til dom af 23. december 2009 fra Østre Landsret -, at en skadelidt, der havde indgået en såkaldt § 56-aftale efter sygedagpengeloven og modtog løn under sygdom, ikke havde noget erhvervsevnetab.</p>\r\n<p>\r\n   <span class=\"Bold\">4.</span> <span class=\"Bold\">Den konkrete afgørelse</span></p>\r\n<p>Ankestyrelsen har i principielt møde truffet afgørelse om godtgørelse for varigt mén og tab af erhvervsevne som følge af arbejdsskaden den 4. februar 2009.</p>\r\n<p>Ankestyrelsen har besluttet at behandle sagen principielt for at belyse, hvordan vi beregner indkomsten, når en arbejdstager, der har indgået i en § 56-aftale efter sygedagpengeloven, modtager sygedagpenge under sygefravær.</p>\r\n<p>Resultatet er</p>\r\n<p>• Du har ikke ret til godtgørelse for varigt mén på mere end de 5 procent, som du allerede har fået</p>\r\n<p>• Du har heller ikke ret til erstatning for tab af erhvervsevne</p>\r\n<p>Vi er således kommet til samme resultat som Arbejdsskadestyrelsen.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen om godtgørelse for varigt mén</span>\r\n</p>\r\n<p>Vi vurderer, at følgerne af arbejdsskaden svarer til méntabellens afsnit om skulderen, punkt D. 1.5.2., hvorefter daglige, belastningsudløste smerter og let nedsat bevægelighed bliver vurderet til et varigt mén på 5 procent.</p>\r\n<p>Vi har lagt vægt på dine oplysninger om, at du smerter, uro og kraftnedsættelse i din højre skulder. Du har ifølge de lægelige oplysninger ganske let nedsat bevægelighed og ingen muskelsvind i din armmuskulatur.</p>\r\n<p>Vi er opmærksomme på, at der er konstateret muskelsvind i selve skulderundingen. Dette ændrer ikke ved vores vurdering.</p>\r\n<p>Der udbetales godtgørelse for varigt mén, hvis méngraden er 5 procent eller mere.</p>\r\n<p>Arbejdsskadestyrelsen udarbejder ud fra erfaringer fra tidligere tilfælde en vejledende méntabel med méngrader for de mest almindelige skader. Ankestyrelsen tager normalt udgangspunkt i denne tabel ved vurderingen af en skade.</p>\r\n<p>Oplysningerne fremgår særligt af funktionsattesten af 28. juni 2012.</p>\r\n<p>\r\n   <span class=\"Bold\">Begrundelsen for afgørelsen om afslag på erstatning for tab af erhvervsevne</span>\r\n</p>\r\n<p>Vi vurderer, at du ikke har et tab af erhvervsevne på 15 procent eller mere som følge af arbejdsskaden.</p>\r\n<p>Vi har lagt vægt på, at du fortsat er ansat på det ordinære arbejdsmarked, og at de sygedagpenge, du modtager fra din arbejdsgiver, træder i stedet for løn. Du har ikke oplevet en lønnedgang på 15 procent eller derover.</p>\r\n<p>Vi har også lagt vægt på Ankestyrelsens principafgørelse 84-11. Her slog vi – med henvisning til dom af 23. december 2009 fra Østre Landsret - fast, at en skadelidt, der havde indgået en såkaldt § 56-aftale efter sygedagpengeloven, og modtog løn under sygdom, ikke havde noget erhvervsevnetab.</p>\r\n<p>Vi er opmærksomme på, at du, ifølge din overenskomst, ikke modtager løn under sygdom, men alene sygedagpenge fra din arbejdsgiver. Vi finder dog ikke, at dette kan ændre på resultatet, idet der i de situationer, hvor arbejdsgiveren udbetaler løn under sygdom, bliver ydet refusion fra kommunen til arbejdsgiveren, for de sygedagpenge, der ellers skulle være blevet udbetalt.</p>\r\n<p>Vi har lagt til grund, at du var sygemeldt på fuld tid efter arbejdsskaden og frem til den 2. november 2009, hvorefter du genoptog arbejdet som chauffør. Den 19. november 2009 fik du godkendt en § 56-aftale. Under sygefravær får du udbetalt sygedagpenge fra din arbejdsgiver. Din arbejdsgiver har herefter ret til refusion efter sygedagpengelovens § 56.</p>\r\n<p>Du havde i 2010 samlet 6 uger, hvor du var sygemeldt, og i 2011 havde du 7 uger, hvor du var sygemeldt.</p>\r\n<p>Din advokat har oplyst, at du frygter, at dit funktionsniveau bliver dårligere, og at det bliver nødvendigt med hyppigere sygemeldinger, for at du kan få en nogenlunde tålelig tilværelse. Du havde i slutningen af februar 2012 allerede været sygemeldt i 2 uger.</p>\r\n<p>Det fremgår af dine skatteoplysninger fra 2008, at du i dette år havde en A-indkomst på 305.160 kroner, pension (inklusiv 8 procent AM-bidrag) på 34.430 kroner og ATP-bidrag på samlet 3.087 kroner. Det svarer til en samlet indtjening i 2008 på afrundet 343.000 kroner. Opreguleret til 2011-niveau svarer det til en årlig indtjening på afrundet 375.000 kroner.</p>\r\n<p>Det fremgår af dine skatteoplysninger fra 2011, at du havde en A-indkomst på 292.731 kroner, pension (inklusiv 8 procent AM-bidrag) på 36.354 kroner og ATP-bidrag på 3.222 kroner. Samlet havde du i 2011 en indkomst på afrundet 332.000 kroner. Af din A-indkomst i 2011 var de 26.044 kroner bidragsfri. Dette svarer til dine sygedagpenge.</p>\r\n<p>Forskellen mellem din opregulerede indtjening forud for arbejdsskaden og din reelle indtjening i 2011 er på 43.000 kroner, svarende til en lønnedgang på 11,5 procent.</p>\r\n<p>Der udbetales erstatning for tab af erhvervsevne, hvis arbejdsskaden har medført nedsat evne til at skaffe sig indtægt ved arbejde. Der gives ikke erstatning, hvis erhvervsevnen er nedsat med mindre end 15 procent.</p>\r\n<p>Oplysningerne fremgår særligt af skatteoplysningerne fra 2008 og 2011, din besvarelse af Arbejdsskadestyrelsens spørgeskema, modtaget den 25. april 2012.</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>Din advokat har oplyst, at han mener, at ménet skal fastsættes til mere end 5 procent. Han henviser til, at méntabellens punkt D. 1.5.2. ikke tager højde for, at du også har smerter i hvile. Derudover mener din advokat, at det er en selvfølge, at der ikke er muskelsvind i højre arm, da du er kommet til skade med skulderen og ikke med armen. Hen henviser også til, at du har muskelsvind i moderat grad af skulderundingen, hvilket giver sig til udtryk i manglende kraft ved visse bevægelser med armen.</p>\r\n<p>I forhold til spørgsmålet om tab af erhvervsevne oplyser din advokat, at Arbejdsskadestyrelsens angivelser af din indtjening i 2011 ikke er dækkende til vurderingen af sagen. Han henviser til, at din A-indkomst i 2011 dels bestod af en bidragspligtig indkomst på 266.687 kroner og en bidragsfri A-indkomst på 26.044 kroner. Den bidragsfri indkomst er udgjort af dagpenge, som du har fået udbetalt som følge af § 56-ordningen, og din advokat mener, at dette beløb ikke skal indgå i beregningen, da der er tale om en social ydelse. Derfor mener din advokat, at din relevante A-indkomst i 2011 skal fastsættes til 300.133 kroner. Denne indkomst skal sættes i forhold til din indkomst i 2008, opreguleret til 2011-niveau, svarende til 368.992 kroner. Dette udgør en forskel i indkomsten på 18,7 procent. Endelig undrer din advokat sig over, hvor Arbejdsskadestyrelsen får beløbet 313.643 fra.</p>\r\n<p>Vi bemærker, at vi har medtaget din advokats oplysninger under sagens behandling. Vi vurderer, at de ikke kan føre til et ændret resultat. Vi har lagt afgørende vægt på, at du fortsat er ansat på det ordinære arbejdsmarked, og at de sygedagpenge, som du modtager fra din arbejdsgiver, træder i stedet for din løn. Dine sygedagpenge er derfor indgået i beregningen. Vi henviser i øvrigt til begrundelsen ovenfor. Vi skal yderligere bemærke, at du har mulighed for at anmode, om genoptagelse, hvis der sker en væsentlig ændring af dine erhvervsmæssige forhold.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/11/2014"
        },
        {
            "displayName": "Accession",
            "displayValue": "W20140990125"
        },
        {
            "displayName": "Entydig dokumentidentifikation",
            "displayValue": "CF000341"
        },
        {
            "displayName": "Dato for indlæggelse",
            "displayValue": "15/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9901"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "14/11/2014"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "2012-5015-48009"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}