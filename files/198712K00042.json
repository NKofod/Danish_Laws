{
    "id": 113181,
    "title": "1987 LSF 42   FORSLAG TIL LOV OM EN INDSKYDERGARANTIFOND ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 42",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 42 </P>  \r\n\r\n<P></P>  \r\n\r\n<P>Forslag til Lov om en indskydergarantifond </P>  \r\n\r\n<P></P>  \r\n\r\n<P>Fremsat af industriministeren (Nils Wilhjelm) </P>  \r\n\r\n<P></P>  \r\n\r\n<P>den 28. oktober 1987 </P>  \r\n\r\n<P></P>  \r\n\r\n<P>Vedtaget ved tredjebehandling den 16. december 1987 </P>  \r\n\r\n<P></P>  \r\n\r\n<P><a href=\"document.aspx?accn=A19870085030\"> LOV nr 850 af 23/12/1987</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Indskydergarantifonden er en privat, selvejende institution, der </P>  \r\n\r\n<P>skal yde indskydere i de i § 2, stk. 1, nævnte institutter dækning </P>  \r\n\r\n<P>for tab på indskud i tilfælde af konkurs. </P>  \r\n\r\n<P>§ 2. Loven omfatter navnenoterede indskud i banker, sparekasser, </P>  \r\n\r\n<P>andelskasser og filialer af udenlandske pengeinstitutter samt </P>  \r\n\r\n<P>navnenoterede indskud i kreditinstitutter som nævnt i § 4 b i lov </P>  \r\n\r\n<P>om visse kreditinstitutter (institutter). </P>  \r\n\r\n<P>Stk. 2. Loven omfatter dog ikke indskud fra det nødlidende instituts </P>  \r\n\r\n<P>direktører, bestyrelsesmedlemmer og aktionærer, der ejer 10 pct. </P>  \r\n\r\n<P>eller mere af aktiekapitalen, indskud fra andre institutter eller </P>  \r\n\r\n<P>indskud af ansvarlig kapital. </P>  \r\n\r\n<P>§ 3. Indskydergarantifonden dækker, efter fradrag af indskyderens </P>  \r\n\r\n<P>eventuelle forpligtelser over for det pågældende institut, indskud </P>  \r\n\r\n<P>i instituttet indtil 250.000 kr. pr. indskyder. </P>  \r\n\r\n<P>Stk. 2. Indskud på indekskonti, kapitalpensionskonti, </P>  \r\n\r\n<P>selvpensioneringskonti, ratepensionskonti, børneopsparingskonti, </P>  \r\n\r\n<P>boligopsparingskontrakter, uddannelsesopsparingskonti, indskud, </P>  \r\n\r\n<P>der indestår på advokaters klientkonti, indskud, der forvaltes i </P>  \r\n\r\n<P>godkendte forvaltningsafdelinger i henhold til lov om anbringelse </P>  \r\n\r\n<P>og bestyrelse af umyndiges midler m.v. eller arvelovens §§ 61 og </P>  \r\n\r\n<P>65, samt indskud, der er deponerede i henhold til </P>  \r\n\r\n<P>deponeringsloven, skal fonden dække fuldt ud. </P>  \r\n\r\n<P>Stk. 3. Fonden kan beslutte, at også andre former for indskud skal </P>  \r\n\r\n<P>dækkes fuldt ud. </P>  \r\n\r\n<P>§ 4. Udbetalinger fra fonden eller fondens overførsler af </P>  \r\n\r\n<P>kontoindeståender til konti i andre institutter skal finde sted </P>  \r\n\r\n<P>snarest muligt efter betalingsstandsningens eller konkursens </P>  \r\n\r\n<P>indtræden. </P>  \r\n\r\n<P>Stk. 2. Finanstilsynet fastsætter nærmere regler om meddelelse af </P>  \r\n\r\n<P>institutters betalingsstandsning eller konkurs samt om indskyderes </P>  \r\n\r\n<P>anmeldelse af krav til fonden. </P>  \r\n\r\n<P>§ 5. Fonden indtræder, i det omfang den har ydet dækning, i </P>  \r\n\r\n<P>indskyderens krav mod det institut, der er undergivet </P>  \r\n\r\n<P>betalingsstandsning eller trådt i konkurs. </P>  \r\n\r\n<P>§ 6. Efter forhandling med Nationalbanken fastsætter Finanstilsynet </P>  \r\n\r\n<P>regler om institutternes indbetaling til og eventuel </P>  \r\n\r\n<P>garantistillelse over for fonden (garantibidrag). </P>  \r\n\r\n<P>Stk. 2. Garantibidrag efter stk. 1 kan årligt højst udgøre et beløb </P>  \r\n\r\n<P>svarende til 2 promille af institutternes indlånsmasse. </P>  \r\n\r\n<P>Stk. 3. Industriministeren kan med Finansudvalgets tilslutning stille </P>  \r\n\r\n<P>garanti for lån optaget af fonden til opfyldelse af dens </P>  \r\n\r\n<P>forpligtelser. </P>  \r\n\r\n<P>§ 7. Finanstilsynet kan tilbagekalde et instituts tilladelse til at </P>  \r\n\r\n<P>drive virksomhed, hvis dette ikke opfylder lovens regler, regler </P>  \r\n\r\n<P>udstedt i medfør af loven eller bestemmelser i fondens vedtægter. </P>  \r\n\r\n<P>§ 8. Finanstilsynet kan fastsætte regler om, at også institutters </P>  \r\n\r\n<P>filialer i udlandet skal være omfattet af garantiordningen. </P>  \r\n\r\n<P>§ 9. Indskydergarantifonden ledes af en bestyrelse på 5 medlemmer, </P>  \r\n\r\n<P>der udnævnes af industriministeren. Bestyrelsens formand skal </P>  \r\n\r\n<P>repræsentere nationaløkonomisk og regnskabsmæssig sagkundskab. Et </P>  \r\n\r\n<P>medlem skal repræsentere juridisk sagkundskab. To medlemmer skal </P>  \r\n\r\n<P>repræsentere institutterne, og et medlem skal repræsentere </P>  \r\n\r\n<P>indskyderne. Medlemmerne og stedfortræderne for disse udnævnes for </P>  \r\n\r\n<P>3 år. </P>  \r\n\r\n<P>§ 10. Fondens vedtægter og bestyrelsens forretningsorden godkendes af </P>  \r\n\r\n<P>Finanstilsynet. </P>  \r\n\r\n<P>Stk. 2. Vedtægterne skal indeholde bestemmelser om anbringelse af </P>  \r\n\r\n<P>fondens midler samt om, hvilke former for indskud der skal dækkes </P>  \r\n\r\n<P>fuldt ud, jf. § 3, stk. 3. Beslutning om udvidelse af </P>  \r\n\r\n<P>dækningsomfanget træffes ved enstemmighed. </P>  \r\n\r\n<P>§ 11. Bestyrelsen antager fornøden medhjælp og afgiver inden 3 </P>  \r\n\r\n<P>måneder efter et kalenderårs udløb regnskab for det forløbne år </P>  \r\n\r\n<P>med beretning om fondens virksomhed til Finanstilsynet. </P>  \r\n\r\n<P>§ 12. Omkostningerne ved fondens administration afholdes af fonden. </P>  \r\n\r\n<P>Stk. 2. Fonden afholder tillige udgifterne ved statens tilsyn, jf. § </P>  \r\n\r\n<P>13. § 13. Finanstilsynet fører tilsyn med indskydergarantifonden. </P>  \r\n\r\n<P>Finanstilsynet og fonden kan af institutter og indskydere forlange </P>  \r\n\r\n<P>alle oplysninger, som skønnes nødvendige for at sikre, at lovens </P>  \r\n\r\n<P>regler, regler udstedt i medfør af loven og bestemmelser i fondens </P>  \r\n\r\n<P>vedtægter overholdes. </P>  \r\n\r\n<P>§ 14. For så vidt højere straf ikke er forskyldt efter den øvrige </P>  \r\n\r\n<P>lovgivning, straffes med bøde den, der </P>  \r\n\r\n<P>1) afgiver urigtige eller vildledende oplysninger eller fortier </P>  \r\n\r\n<P>oplysninger ved anmeldelse, opgørelse eller udbetaling af </P>  \r\n\r\n<P>dækningskrav eller </P>  \r\n\r\n<P>2) undlader at give de af tilsynet eller fonden i henhold til § 13 </P>  \r\n\r\n<P>krævede oplysninger eller i øvrigt afgiver urigtige eller </P>  \r\n\r\n<P>vildledende oplysninger til brug for kontrollen med </P>  \r\n\r\n<P>indskydergarantiordningen. </P>  \r\n\r\n<P>§ 15. For overtrædelser, der begås af aktieselskaber, </P>  \r\n\r\n<P>andelsselskaber, anpartsselskaber eller lignende, kan der pålægges </P>  \r\n\r\n<P>selskabet som sådant bødeansvar. Er overtrædelsen begået af en </P>  \r\n\r\n<P>kommune eller et kommunalt fællesskab, der er omfattet af § 60 i </P>  \r\n\r\n<P>lov om kommunernes styrelse, kan der pålægges kommunen eller det </P>  \r\n\r\n<P>kommunale fællesskab bødeansvar. </P>  \r\n\r\n<P>§ 16. Tidspunktet for lovens ikrafttræden fastsættes af </P>  \r\n\r\n<P>industriministeren. Ministeren kan herunder fastsætte, at </P>  \r\n\r\n<P>bestemmelserne i loven træder i kraft på forskellige tidspunkter. </P>  \r\n\r\n<P>Oprindeligt fremsat lovforslag </P>  \r\n\r\n<P>§ 1. Indskydergarantifonden er en privat, selvejende institution, der </P>  \r\n\r\n<P>skal yde indskydere i de i § 2, stk. 1, nævnte institutter dækning </P>  \r\n\r\n<P>for tab på indskud i tilfælde af konkurs. </P>  \r\n\r\n<P>§ 2. Loven omfatter navnenoterede indskud i banker, sparekasser, </P>  \r\n\r\n<P>andelskasser og filialer af udenlandske pengeinstitutter samt </P>  \r\n\r\n<P>navnenoterede indskud i kreditinstitutter, som nævnt i § 4b i lov </P>  \r\n\r\n<P>om visse kreditinstitutter (institutter). </P>  \r\n\r\n<P>Stk. 2. Loven omfatter dog ikke indskud fra det nødlidende instituts </P>  \r\n\r\n<P>direktører, bestyrelsesmedlemmer og aktionærer, der ejer 10 pct. </P>  \r\n\r\n<P>eller mere af aktiekapitalen, indskud fra andre institutter eller </P>  \r\n\r\n<P>indskud af ansvarlig kapital. </P>  \r\n\r\n<P>§ 3. Indskydergarantifonden dækker, efter fradrag af indskyderens </P>  \r\n\r\n<P>eventuelle forpligtelser overfor det pågældende institut, indskud </P>  \r\n\r\n<P>i instituttet indtil 250.000 kr. pr. indskyder. </P>  \r\n\r\n<P>Stk. 2. Indskud, der forvaltes i godkendte forvaltningsafdelinger i </P>  \r\n\r\n<P>henhold til lov om anbringelse og bestyrelse af umyndiges midler </P>  \r\n\r\n<P>m.v., arvelovens §§ 61 og 65, samt indskud, der er deponerede i </P>  \r\n\r\n<P>henhold til deponeringsloven, skal fonden dække fuldt ud. Fonden </P>  \r\n\r\n<P>kan beslutte, at også andre former for indskud skal dækkes fuldt </P>  \r\n\r\n<P>ud. </P>  \r\n\r\n<P>§ 4. Udbetalinger fra fonden eller fondens overførsler af </P>  \r\n\r\n<P>kontoindeståender til konti i andre institutter skal finde sted </P>  \r\n\r\n<P>snarest muligt efter betalingsstandsningens eller konkursens </P>  \r\n\r\n<P>indtræden. Finanstilsynet kan dog i tilfælde af </P>  \r\n\r\n<P>betalingsstandsning udsætte udbetalinger og overførsler op til 30 </P>  \r\n\r\n<P>dage med henblik på forhandlinger om fusion eller rekonstruktion </P>  \r\n\r\n<P>af instituttet. </P>  \r\n\r\n<P>Stk. 2. Finanstilsynet fastsætter nærmere regler om meddelelse af </P>  \r\n\r\n<P>institutters betalingsstandsning eller konkurs samt om indskyderes </P>  \r\n\r\n<P>anmeldelse af krav til fonden. </P>  \r\n\r\n<P>§ 5. Fonden indtræder, i det omfang den har ydet dækning, i </P>  \r\n\r\n<P>indskyderens krav mod det institut, der er undergivet </P>  \r\n\r\n<P>betalingsstandsning eller trådt i konkurs. </P>  \r\n\r\n<P>§ 6. Efter forhandling med Nationalbanken fastsætter Finanstilsynet </P>  \r\n\r\n<P>regler om institutternes indbetaling til og eventuel </P>  \r\n\r\n<P>garantistillelse overfor fonden (garantibidrag). </P>  \r\n\r\n<P>Stk. 2. Industriministeren kan med Finansudvalgets tilslutning stille </P>  \r\n\r\n<P>garanti for lån optaget af fonden til opfyldelse af dens </P>  \r\n\r\n<P>forpligtelser. </P>  \r\n\r\n<P>§ 7. Finanstilsynet kan tilbagekalde et instituts tilladelse til at </P>  \r\n\r\n<P>drive virksomhed, hvis dette ikke opfylder lovens regler, regler </P>  \r\n\r\n<P>udstedt i medfør af loven eller bestemmelser i fondens vedtægter. </P>  \r\n\r\n<P>§ 8. Finanstilsynet kan fastsætte regler om, at også institutters </P>  \r\n\r\n<P>filialer i udlandet skal være omfattet af garantiordningen. </P>  \r\n\r\n<P>§ 9. Indskydergarantifonden ledes af en bestyrelse på 5 medlemmer, </P>  \r\n\r\n<P>der udnævnes af industriministeren. Bestyrelsens formand skal </P>  \r\n\r\n<P>repræsentere nationaløkonomisk og regnskabsmæssig sagkundskab. Et </P>  \r\n\r\n<P>medlem skal repræsentere juridisk sagkundskab. To medlemmer skal </P>  \r\n\r\n<P>repræsentere institutterne, og et medlem skal repræsentere </P>  \r\n\r\n<P>indskyderne. Medlemmerne og stedfortræderne for disse udnævnes for </P>  \r\n\r\n<P>3 år. </P>  \r\n\r\n<P>§ 10. Fondens vedtægter og bestyrelsens forretningsorden godkendes af </P>  \r\n\r\n<P>Finanstilsynet. </P>  \r\n\r\n<P>Stk. 2. Vedtægterne skal indeholde bestemmelser om anbringelse af </P>  \r\n\r\n<P>fondens midler, samt om hvilke former for indskud, som skal dækkes </P>  \r\n\r\n<P>fuldt ud, jf. § 3, stk. 2, 2. pkt. Beslutning om udvidelse af </P>  \r\n\r\n<P>dækningsomfanget træffes ved eenstemmighed. </P>  \r\n\r\n<P>§ 11. Bestyrelsen antager fornøden medhjælp og afgiver inden 3 </P>  \r\n\r\n<P>måneder efter et kalenderårs udløb regnskab for det forløbne år </P>  \r\n\r\n<P>med beretning om fondens virksomhed til Finanstilsynet. </P>  \r\n\r\n<P>§ 12. Omkostningerne ved fondens administration afholdes af fonden. </P>  \r\n\r\n<P>Stk. 2. Fonden afholder tillige udgifterne ved statens tilsyn, jf. § </P>  \r\n\r\n<P>13. </P>  \r\n\r\n<P>§ 13. Finanstilsynet fører tilsyn med indskydergarantifonden. </P>  \r\n\r\n<P>Finanstilsynet og fonden kan af institutter og indskydere forlange </P>  \r\n\r\n<P>alle oplysninger, som skønnes nødvendige for at sikre, at lovens </P>  \r\n\r\n<P>regler, regler udstedt i medfør af loven og bestemmelser i fondens </P>  \r\n\r\n<P>vedtægter overholdes. </P>  \r\n\r\n<P>§ 14. For så vidt højere straf ikke er forskyldt efter den øvrige </P>  \r\n\r\n<P>lovgivning, straffes med bøde den, der </P>  \r\n\r\n<P>1) afgiver urigtige eller vildledende oplysninger eller fortier </P>  \r\n\r\n<P>oplysninger ved anmeldelse, opgørelse eller udbetaling af </P>  \r\n\r\n<P>dækningskrav, eller </P>  \r\n\r\n<P>2) undlader at give de af tilsynet eller fonden i henhold til § 13 </P>  \r\n\r\n<P>krævede oplysninger, eller i øvrigt afgiver urigtige eller </P>  \r\n\r\n<P>vildledende oplysninger til brug for kontrollen med </P>  \r\n\r\n<P>indskydergarantiordningen. </P>  \r\n\r\n<P>§ 15. For overtrædelser, der begås af aktieselskaber, </P>  \r\n\r\n<P>andelsselskaber, anpartsselskaber eller lignende, kan der pålægges </P>  \r\n\r\n<P>selskabet som sådant bødeansvar. Er overtrædelsen begået af en </P>  \r\n\r\n<P>kommune eller et kommunalt fællesskab, der er omfattet af § 60 i </P>  \r\n\r\n<P>lov om kommunernes styrelse, kan der pålægges kommunen eller det </P>  \r\n\r\n<P>kommunale fællesskab bødeansvar. </P>  \r\n\r\n<P>§ 16. Tidspunktet for lovens ikrafttræden fastsættes af </P>  \r\n\r\n<P>industriministeren. Ministeren kan herunder fastsætte, at </P>  \r\n\r\n<P>bestemmelserne i loven træder i kraft på forskellige tidspunkter. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>Formålet med lovforslaget er at tilvejebringe et grundlag til sikring </P>  \r\n\r\n<P>af indskydere i tilfælde af, at et pengeinstitut m.v. kommer i </P>  \r\n\r\n<P>økonomiske vanskeligheder. </P>  \r\n\r\n<P>Lovforslaget omfatter navnenoterede indskud i banker, sparekasser, </P>  \r\n\r\n<P>andelskasser, filialer af udenlandske pengeinstitutter samt </P>  \r\n\r\n<P>kreditinstitutter, som nævnt i § 4b i lov om visse </P>  \r\n\r\n<P>kreditinstitutter - i det følgende under eet benævnt institutter. </P>  \r\n\r\n<P>Baggrunden for lovforslaget er de problemer for indskyderne, som de </P>  \r\n\r\n<P>senere års vanskeligheder i enkelte pengeinstitutter har medført. </P>  \r\n\r\n<P>Vanskeligheder af denne karakter løses principielt bedst ved, at </P>  \r\n\r\n<P>pengeinstitutter i vanskeligheder overtages af andre </P>  \r\n\r\n<P>pengeinstitutter gennem fusioner. Herved kan pengeinstitutterne </P>  \r\n\r\n<P>opretholde den tillid, som er afgørende for både institutternes </P>  \r\n\r\n<P>funktioner i samfundet og deres anseelse i udlandet. </P>  \r\n\r\n<P>Erfaringen viser imidlertid, at ikke alle problemer i sektoren kan </P>  \r\n\r\n<P>løses ved rekonstruktioner. </P>  \r\n\r\n<P>2. Lovforslaget skal også tjene til at efterkomme EF-Kommissionens </P>  \r\n\r\n<P>henstilling af 22. december 1986 om indførelse af </P>  \r\n\r\n<P>indskudsgarantiordninger i Det europæiske Fællesskab (k(86)2527). </P>  \r\n\r\n<P>Ved henstillingens udfærdigelse havde alle EF-lande med undtagelse af </P>  \r\n\r\n<P>Danmark, Luxembourg og Grækenland gennemført eller forberedt en </P>  \r\n\r\n<P>form for indskydergarantiordning. De etablerede ordninger inden </P>  \r\n\r\n<P>for Fællesskabet er imidlertid udformet på vidt forskellig vis. </P>  \r\n\r\n<P>Ligesom administrativ praksis og aftaler, som ikke er offentligt </P>  \r\n\r\n<P>tilgængelige, antageligt indebærer betydelige forskelle i </P>  \r\n\r\n<P>indholdet af de enkelte landes ordninger. </P>  \r\n\r\n<P>Kommissionens henstilling opfordrer til en række fælles generelle </P>  \r\n\r\n<P>principper for de allerede etablerede eller forberedte ordninger, </P>  \r\n\r\n<P>samtidig med at det til de tre ovennævnte medlemslande henstilles </P>  \r\n\r\n<P>inden 1990 at indføre tilsvarende. </P>  \r\n\r\n<P>Henstillingen, der er udstedt med særlig henvisning til traktatens </P>  \r\n\r\n<P>artikel 155, og er offentliggjort i De europæiske Fællesskabers </P>  \r\n\r\n<P>Tidende, L 33, af 4. februar 1987, forudsættes senere udmøntet i </P>  \r\n\r\n<P>et direktiv. </P>  \r\n\r\n<P>3. Sikring af indskyderne foreslås etableret gennem oprettelse af en </P>  \r\n\r\n<P>privat, selvejende institution i form af en indskydergarantifond. </P>  \r\n\r\n<P>Ved udformningen af forslaget har det været et tungtvejende </P>  \r\n\r\n<P>hensyn, at indskyderen sikres effektivt uden samtidig at gribe </P>  \r\n\r\n<P>uhensigtsmæssigt ind i den finansielle sektors struktur. Det er </P>  \r\n\r\n<P>endvidere tilstræbt, at ordningens administration bliver så enkel </P>  \r\n\r\n<P>som mulig og som følge af sin karakter placeres uden for den </P>  \r\n\r\n<P>statslige forvaltning. </P>  \r\n\r\n<P>Det er forudsat, at fonden ikke kan bringes i anvendelse i </P>  \r\n\r\n<P>forbindelse med rekonstruktion af et nødlidende institut, herunder </P>  \r\n\r\n<P>ved fusion. Det er imidlertid regeringens opfattelse, at en </P>  \r\n\r\n<P>videreførelse af pengeinstitutternes fusionspraksis er ønskværdig. </P>  \r\n\r\n<P>Ordningen er derfor tilrettelagt således, at der ikke lægges </P>  \r\n\r\n<P>hindringer i vejen for fortsættelsen af denne praksis. </P>  \r\n\r\n<P>Indskydergarantifonden foreslås med enkelte undtagelser at skulle </P>  \r\n\r\n<P>dække enhver indskyders tab på navnenoterede indskud i </P>  \r\n\r\n<P>institutterne. Garantiordningen træder i kraft, når et institut er </P>  \r\n\r\n<P>kommet i så store økonomiske vanskeligheder, at det træder i </P>  \r\n\r\n<P>betalingsstandsning, eller der indgives konkursbegæring. Ordningen </P>  \r\n\r\n<P>indebærer, at fonden kan udbetale et beløb svarende til </P>  \r\n\r\n<P>indeståendet i det pågældende institut eller kan foranledige </P>  \r\n\r\n<P>overførsel af indeståender til konti i andre institutter. Er der </P>  \r\n\r\n<P>udsigt til en snarlig rekonstruktion af instituttet, eventuelt </P>  \r\n\r\n<P>gennem fusion, kan Finanstilsynet udsætte udbetalinger og </P>  \r\n\r\n<P>overførsler i op til 30 dage for at sikre rekonstruktionens </P>  \r\n\r\n<P>gennemførelse. </P>  \r\n\r\n<P>For så vidt angår dækningsomfanget, foreslås det, at </P>  \r\n\r\n<P>indskydergarantifonden som hovedregel dækker nettoindskud indtil </P>  \r\n\r\n<P>250.000 kr. pr. indskyder. En række nærmere definerede indskud </P>  \r\n\r\n<P>dækkes fuldt ud. Dækningsomfanget er forholdsvis højt sammenlignet </P>  \r\n\r\n<P>med andre europæiske ordninger. </P>  \r\n\r\n<P>4. Ordningen er obligatorisk for de af lovforslaget omfattede </P>  \r\n\r\n<P>institutter. Ethvert af de ovennævnte institutter skal opfylde </P>  \r\n\r\n<P>lovens regler som betingelse for at drive virksomhed omfattet af </P>  \r\n\r\n<P>henholdsvis bank- og sparekasseloven og lov om visse </P>  \r\n\r\n<P>kreditinstitutter. </P>  \r\n\r\n<P>Finanstilsynet fastsætter efter forhandling med Nationalbanken regler </P>  \r\n\r\n<P>om institutternes indbetaling til fonden og eventuel </P>  \r\n\r\n<P>garantistillelse heroverfor. Det er regeringens opfattelse, at et </P>  \r\n\r\n<P>først samlet garantibidrag på ca. 1/2 mia. kr. bør efterfølges af </P>  \r\n\r\n<P>en udbygning over en kortere periode til et niveau, hvor de </P>  \r\n\r\n<P>dækningskrav, der kan blive tale om selv ved et ret stort penge- </P>  \r\n\r\n<P>og kreditinstituts betalingsstandsning eller konkurs, efter </P>  \r\n\r\n<P>Finanstilsynets skøn kan imødekommes. Det skal herved bemærkes, at </P>  \r\n\r\n<P>fondens mulighed for at dække indskud ikke afhænger af, om der i </P>  \r\n\r\n<P>fonden gennem indbetaling af garantibidrag er opsamlet </P>  \r\n\r\n<P>tilstrækkelige fondsmidler. I fornødent omfang er det forudsat, at </P>  \r\n\r\n<P>fondens bestyrelse tilvejebringer midler gennem låneoptagelse, </P>  \r\n\r\n<P>eventuelt med statsgaranti. </P>  \r\n\r\n<P>Det tab, som skal dækkes af fondens midler, konstateres først ved den </P>  \r\n\r\n<P>endelige opgørelse af konkursboet. I en periode under </P>  \r\n\r\n<P>konkursbehandlingen kan det være nødvendigt at optage lån til </P>  \r\n\r\n<P>finansiering af garantiudbetalingerne. Denne låntagning kan finde </P>  \r\n\r\n<P>sted på pengemarkedet eller om nødvendigt i Nationalbanken, som et </P>  \r\n\r\n<P>led i dennes normale likviditetsformidling. Omkostningerne ved </P>  \r\n\r\n<P>låneoptagelsen indgår i den endelige tabsberegning. </P>  \r\n\r\n<P>Skulle den situation opstå, at et af de største pengeinstitutter </P>  \r\n\r\n<P>eller eventuelt en række institutter kommer i økonomiske </P>  \r\n\r\n<P>vanskeligheder, kan der være alvorlig risiko for det danske </P>  \r\n\r\n<P>pengeinstitutsystem, og der vil da være tale om en samfundsmæssig </P>  \r\n\r\n<P>nødsituation, hvor det offentlige må overveje at gribe direkte </P>  \r\n\r\n<P>ind. </P>  \r\n\r\n<P>5. Finanstilsynet pålægges at føre tilsyn med indskydergarantifonden </P>  \r\n\r\n<P>samt at godkende fondens vedtægter og bestyrelsens </P>  \r\n\r\n<P>forretningsorden. Industriministeren udpeger fondens bestyrelse. </P>  \r\n\r\n<P>6. Lovforslaget er udarbejdet efter forhandlinger med Den Danske </P>  \r\n\r\n<P>Bankforening, Danmarks Sparekasseforening, Foreningen af Danske </P>  \r\n\r\n<P>Børsmæglerselskaber, Sammenslutningen Danske Andelskasser og </P>  \r\n\r\n<P>Danmarks Nationalbank. </P>  \r\n\r\n<P>7. De opgaver, der ved loven henlægges til Finanstilsynet, skønnes at </P>  \r\n\r\n<P>medføre en meget begrænset forøgelse af ressourcebehovet hos </P>  \r\n\r\n<P>Finanstilsynet. De hermed forbundne merudgifter for Finanstilsynet </P>  \r\n\r\n<P>afholdes af fonden. Bemærkninger til lovforslagets enkelte </P>  \r\n\r\n<P>bestemmelser </P>  \r\n\r\n<P>Til § 1 </P>  \r\n\r\n<P>Fonden foreslås oprettet som en privat, selvejende institution, i </P>  \r\n\r\n<P>lighed med den gennem mange år eksisterende rejsegarantifond. Det </P>  \r\n\r\n<P>har ved udformningen af ordningen været et tungtvejende hensyn at </P>  \r\n\r\n<P>undgå etablering af en egentlig offentlig, administrativ </P>  \r\n\r\n<P>organisation. Samtidig er ordningen tilrettelagt således, at den i </P>  \r\n\r\n<P>perioder, hvor den ikke træder i funktion, blot kræver et minimum </P>  \r\n\r\n<P>af administration i fondsregi. Til § 2 </P>  \r\n\r\n<P>Med bestemmelsen fastlægges garantiordningens anvendelsesområde. Den </P>  \r\n\r\n<P>dækker for det første indskud i banker, sparekasser, andelskasser </P>  \r\n\r\n<P>og filialer af udenlandske pengeinstitutter. Bortset fra staten er </P>  \r\n\r\n<P>pengeinstitutterne i medfør af lov om banker og sparekasser m.v. </P>  \r\n\r\n<P>eneberettigede til ved henvendelse til offentligheden at tilbyde </P>  \r\n\r\n<P>sig som modtagere af indlån. </P>  \r\n\r\n<P>For det andet omfatter loven indskud i kreditinstitutter, som nævnt i </P>  \r\n\r\n<P>§ 4 b i lov om visse kreditinstitutter. Det vil sige indskud i de </P>  \r\n\r\n<P>bankierfirmaer, der efter fondsbørsreformen kan drive deres </P>  \r\n\r\n<P>virksomhed som kreditinstitutter med særlig tilladelse i henhold </P>  \r\n\r\n<P>til den nævnte bestemmelse. Kreditinstitutter med særlig </P>  \r\n\r\n<P>tilladelse kan modtage indlån eller andre midler fra </P>  \r\n\r\n<P>offentligheden samt yde lån for egen regning. Som sådan </P>  \r\n\r\n<P>sidestilles de i store dele af offentligheden med </P>  \r\n\r\n<P>pengeinstitutter. </P>  \r\n\r\n<P>Det understreges, at ordningen kun omfatter navnenoterede indskud. </P>  \r\n\r\n<P>Det vil sige, at alene kontante indlån dækkes, medens værdipapirer </P>  \r\n\r\n<P>ikke er omfattet. </P>  \r\n\r\n<P>Stk. 2 opregner en række undtagelser fra reglen i stk. 1. </P>  \r\n\r\n<P>Bestemmelsen undtager indskud fra indskydere, der har særlig </P>  \r\n\r\n<P>tilknytning til det institut, hvis økonomiske vanskeligheder </P>  \r\n\r\n<P>forårsager, at fonden må udrede indskyders krav mod det pågældende </P>  \r\n\r\n<P>institut. Det nødlidende instituts direktører, </P>  \r\n\r\n<P>bestyrelsesmedlemmer og aktionærer, der besidder 10 pct. eller </P>  \r\n\r\n<P>mere af aktiekapitalen, holdes i den egenskab udenfor </P>  \r\n\r\n<P>garantiordningen. Tilsvarende dækker fonden ikke indskud fra andre </P>  \r\n\r\n<P>institutter omfattet af loven. Indskud i form af ansvarlig kapital </P>  \r\n\r\n<P>dækkes heller ikke. Til § 3 </P>  \r\n\r\n<P>Inden for rammerne af de grænser, som er afstukket i § 2, dækker </P>  \r\n\r\n<P>fonden som hovedregel indskud indtil en beløbsgrænse på 250.000 </P>  \r\n\r\n<P>kr. pr. indskyder. Den enkelte indskyders dækningskrav skal dog </P>  \r\n\r\n<P>opgøres netto ved fradrag af indskyderens eventuelle forpligtelser </P>  \r\n\r\n<P>overfor det pågældende institut. </P>  \r\n\r\n<P>I stk. 2 er fastsat bestemmelser om særlige indskud. Indskud, der </P>  \r\n\r\n<P>forvaltes i godkendte forvaltningsafdelinger i henhold til lov om </P>  \r\n\r\n<P>anbringelse og bestyrelse af umyndiges midler m.v., arvelovens §§ </P>  \r\n\r\n<P>61 og 65, samt indskud, der er deponerede i henhold til </P>  \r\n\r\n<P>deponeringsloven, dækker fonden fuldt ud. De vil sige uden </P>  \r\n\r\n<P>hensyntagen til beløbsgrænsen og uden fradrag af den berørte </P>  \r\n\r\n<P>indskyders forpligtelser. </P>  \r\n\r\n<P>Det følger af konkursloven, at indlagt depot indtager </P>  \r\n\r\n<P>separatiststilling i betalingsstandsnings- eller konkursboet. </P>  \r\n\r\n<P>Indlagt depot omfattes derfor ikke af ordningen. </P>  \r\n\r\n<P>Bestemmelsens 2. pkt. bemyndiger desuden fondens bestyrelse til at </P>  \r\n\r\n<P>beslutte, at også andre former for indlån dækkes uden begrænsning, </P>  \r\n\r\n<P>jf. § 10, stk. 1. Pengeinstitutterne har i den forbindelse bl.a. </P>  \r\n\r\n<P>udtrykt interesse for ubegrænset dækning af særlige </P>  \r\n\r\n<P>pensionsopsparingskonti. </P>  \r\n\r\n<P>Til § 4 </P>  \r\n\r\n<P>Afhængig af arten af de dækkede indskud kan godtgørelse fra fonden </P>  \r\n\r\n<P>ske ved udbetaling eller ved overførelse af kontoindeståender til </P>  \r\n\r\n<P>konti i andre institutter. Båndlagte indeståender vil ikke kunne </P>  \r\n\r\n<P>udbetales, men overføres til andet institut, efter indskyders </P>  \r\n\r\n<P>anvisning. </P>  \r\n\r\n<P>Med henblik på at sikre den berørte indskyder mod mangel på </P>  \r\n\r\n<P>likviditet i perioden fra et institut træder i betalingsstandsning </P>  \r\n\r\n<P>eller konkurs indtræder, og frem til det nødlidende instituts </P>  \r\n\r\n<P>økonomiske forhold er endeligt afklarede, skal dækning finde sted </P>  \r\n\r\n<P>så hurtigt som praktisk muligt efter betalingsstandsningens eller </P>  \r\n\r\n<P>konkursens indtræden. </P>  \r\n\r\n<P>Pligten til en hurtig dækning bør imidlertid ikke hindre bestræbelser </P>  \r\n\r\n<P>på at rekonstruere det nødlidende institut. Finanstilsynet kan </P>  \r\n\r\n<P>derfor, hvor der er udsigt til en snarlig rekonstruktion, herunder </P>  \r\n\r\n<P>fusion af instituttet, udsætte udbetalinger og overførsler i op </P>  \r\n\r\n<P>til 30 dage med henblik på forhandlinger herom. </P>  \r\n\r\n<P>Meddelelsen om udsættelse af udbetalinger og overførsler skal </P>  \r\n\r\n<P>øjeblikkeligt tilgå den samme kreds som omtalt i bemærkningerne </P>  \r\n\r\n<P>til stk. 2. Finanstilsynet har hertil en frist på 3 dage. </P>  \r\n\r\n<P>Efter stk. 2 fastsætter Finanstilsynet nærmere regler om meddelelse </P>  \r\n\r\n<P>af instituttets betalingsstandsning eller konkurs, samt om </P>  \r\n\r\n<P>indskyders anmeldelse af krav til fonden. </P>  \r\n\r\n<P>Det må tilstræbes, at samtlige berørte indskydere bliver informeret </P>  \r\n\r\n<P>om instituttets betalingsstandsning eller konkurs og får en reel </P>  \r\n\r\n<P>mulighed for anmeldelse af krav i garantifonden. </P>  \r\n\r\n<P>Der kan ved fastsættelse af nærmere regler for meddelelse tages </P>  \r\n\r\n<P>hensyn til, om instituttet er lokalt, landsdækkende eller </P>  \r\n\r\n<P>internationalt. Det forudsættes, at garantifonden i samarbejde med </P>  \r\n\r\n<P>Finanstilsynet har adgang til at udvælge relevante </P>  \r\n\r\n<P>informationskilder, som tilgodeser de nævnte hensyn. </P>  \r\n\r\n<P>Af meddelelsen skal fremgå, hvor og hvorledes en indskyder skal </P>  \r\n\r\n<P>anmelde sit krav i fonden og inden for hvilken frist, dette skal </P>  \r\n\r\n<P>ske. Det findes hensigtsmæssigt, at frist for anmeldelse af krav i </P>  \r\n\r\n<P>garantifonden regnes fra den dato, hvor anmeldelse af </P>  \r\n\r\n<P>betalingsstandsning eller konkurs finder sted, jf. konkurslovens </P>  \r\n\r\n<P>nærmere bestemmelse af &#187;fristdagen&#171;. </P>  \r\n\r\n<P>Fristen bør fastsættes under hensyntagen til instituttets størrelse </P>  \r\n\r\n<P>og forholdene omkring betalingsstandsningen eller konkursen. Under </P>  \r\n\r\n<P>alle omstændigheder bør fristen dog ikke være under 6 måneder. </P>  \r\n\r\n<P>Krav, som anmeldes efter en fastsat frist, kan lades ude af </P>  \r\n\r\n<P>betragtning, med mindre den sene anmeldelse skyldes årsager, som </P>  \r\n\r\n<P>indskyderen ikke kan holdes ansvarlig for. </P>  \r\n\r\n<P>Reglerne bør tillige indeholde nærmere bestemmelser om, hvorledes </P>  \r\n\r\n<P>kravet skal dokumenteres. Til § 5 </P>  \r\n\r\n<P>I overensstemmelse med almindelige konkursretlige regler indtræder </P>  \r\n\r\n<P>fonden i indskyders krav mod det nødlidende institut, i det omfang </P>  \r\n\r\n<P>den har udbetalt eller overført indeståender på indskyders konti i </P>  \r\n\r\n<P>instituttet. Til § 6 </P>  \r\n\r\n<P>Med bestemmelsen i stk. 1 forudsættes, at fordelingsnøglen for </P>  \r\n\r\n<P>indbetaling til fonden fastsættes efter forhandling mellem de </P>  \r\n\r\n<P>involverede parter, Danmarks Nationalbank og Tilsynet. </P>  \r\n\r\n<P>Udgangspunktet for fordelingen mellem institutterne skal være et </P>  \r\n\r\n<P>udtryk dels for risikoen for, at garantiordningen træder i kraft, </P>  \r\n\r\n<P>dels for størrelsen af de midler, der i så fald skal udredes. </P>  \r\n\r\n<P>Risikoen kan udtrykkes ved egenkapitalprocenten, der i fremtiden skal </P>  \r\n\r\n<P>beregnes ud fra institutternes risikovægtede aktiver. </P>  \r\n\r\n<P>Størrelsen af de midler, der skal udredes kan beregnes som summen af </P>  \r\n\r\n<P>de samlede navnenoterede indlån i et institut, idet det af </P>  \r\n\r\n<P>praktiske og kontrolmæssige årsager vil være uhensigtsmæssigt at </P>  \r\n\r\n<P>beregne forholdet på basis af de dækkende nettoindlån. </P>  \r\n\r\n<P>Fordelingsnøglen beregnes een gang om året. </P>  \r\n\r\n<P>Ved lovens ikrafttræden forudsættes de omfattede institutter at </P>  \r\n\r\n<P>skulle indbetale et første samlet garantibidrag på ca. 1/2 mia. </P>  \r\n\r\n<P>kr. </P>  \r\n\r\n<P>Herefter indbetales over nogle år bidrag, som kan bringe fondens </P>  \r\n\r\n<P>beholdning op i en størrelsesorden på nogle få milliarder kr. </P>  \r\n\r\n<P>Fondens beholdning må bero på et skøn over størrelsen af det tab, </P>  \r\n\r\n<P>som vil indtræde ved selv et ret stort pengeinstituts konkurs. </P>  \r\n\r\n<P>Fondens mulighed for at dække indskud afhænger ikke af, om der i </P>  \r\n\r\n<P>fonden gennem indbetaling af garantibidrag er opsamlet </P>  \r\n\r\n<P>tilstrækkelige fondsmidler. I fornødent omfang er det forudsat, at </P>  \r\n\r\n<P>fondens bestyrelse tilvejebringer midler gennem låneoptagelse, </P>  \r\n\r\n<P>eventuelt med statsgaranti. Derfor bemyndiges industriministeren i </P>  \r\n\r\n<P>stk. 2 til med Finansudvalgets tilslutning at stille garanti for </P>  \r\n\r\n<P>lån optaget af fonden til opfyldelse af dennes forpligtelser. Til </P>  \r\n\r\n<P>§ 7 </P>  \r\n\r\n<P>Med bestemmelsen i § 7 gøres ordningen obligatorisk. I det omfang et </P>  \r\n\r\n<P>institut ikke opfylder lovens regler, regler udstedt i medfør af </P>  \r\n\r\n<P>loven eller de af Finanstilsynet godkendte bestemmelser i fondens </P>  \r\n\r\n<P>vedtægter, er konsekvensen derfor den samme som for et institut, </P>  \r\n\r\n<P>der på anden vis ikke opfylder betingelserne for tilladelse til at </P>  \r\n\r\n<P>drive virksomhed som penge- eller kreditinstitut. </P>  \r\n\r\n<P>Tilbagekaldelsesbeføjelsen er henlagt til Finanstilsynet og svarer </P>  \r\n\r\n<P>til bestemmelsen i bank- og sparekasselovens § 43 og til § 3 i lov </P>  \r\n\r\n<P>om visse kreditinstitutter. Til § 8 </P>  \r\n\r\n<P>Institutternes filialer i udlandet vil i vidt omfang være omfattet af </P>  \r\n\r\n<P>indskydergarantiordninger, der er etableret i de respektive lande. </P>  \r\n\r\n<P>Med henblik på en så effektiv sikring af indskydere i danske </P>  \r\n\r\n<P>pengeinstitutter som muligt, kan Finanstilsynet dog fastsætte </P>  \r\n\r\n<P>regler om, at filialer i udlandet er omfattet af nærværende </P>  \r\n\r\n<P>ordning. Bemyndigelsen er givet med særlig henblik på filialer i </P>  \r\n\r\n<P>lande, hvor der ikke er etableret en garantiordning. Således er </P>  \r\n\r\n<P>det også forudsat, at der ikke finder en dobbeltdækning sted, men </P>  \r\n\r\n<P>at fonden i givet fald kun dækker indskud i omfattede udenlandske </P>  \r\n\r\n<P>filialer af danske institutter, dersom ingen anden dækning finder </P>  \r\n\r\n<P>sted. Til § 9 </P>  \r\n\r\n<P>Som ansvarlig for indskydergarantifonden indsættes en bestyrelse på 5 </P>  \r\n\r\n<P>medlemmer, som udnævnes af industriministeren. Økonomisk og </P>  \r\n\r\n<P>regnskabsmæssig sagkundskab repræsenteres ved formanden. Et medlem </P>  \r\n\r\n<P>skal repræsentere juridisk sagkundskab. To medlemmer skal </P>  \r\n\r\n<P>repræsentere de institutter, der bidrager til fonden, og et medlem </P>  \r\n\r\n<P>skal repræsentere indskyderne. Af hensyn til bestyrelsens </P>  \r\n\r\n<P>beredskab er det nødvendigt at udpege suppleanter for </P>  \r\n\r\n<P>bestyrelsesmedlemmerne. Til § 10 </P>  \r\n\r\n<P>Fondens vedtægter og bestyrelsens forretningsorden forudsættes </P>  \r\n\r\n<P>fastsat af bestyrelsen, og kræves godkendt af Finanstilsynet. </P>  \r\n\r\n<P>Vedtægterne må indeholde retningslinjerne for anbringelsen af fondens </P>  \r\n\r\n<P>midler samt en fortegnelse over, hvilke indskud, der skal dækkes </P>  \r\n\r\n<P>fuldt ud. </P>  \r\n\r\n<P>Bestyrelsens adgang til at udvide ordningens dækningsomfang, jf. § 3, </P>  \r\n\r\n<P>stk. 2, 2. pkt., forudsætter, at beslutningen træffes ved </P>  \r\n\r\n<P>enstemmighed således, at alle berørte parter er indforstået med en </P>  \r\n\r\n<P>udvidelse. </P>  \r\n\r\n<P>Fondens midler forvaltes af Nationalbanken. Midlerne placeres med </P>  \r\n\r\n<P>henblik på den bedst mulige forrentning under hensyntagen til, at </P>  \r\n\r\n<P>midlerne skal være sikkert anbragt og til enhver tid i </P>  \r\n\r\n<P>tilstrækkeligt omfang skal være til rådighed. </P>  \r\n\r\n<P>Herudover forudsættes vedtægterne at indeholde bestemmelser om, </P>  \r\n\r\n<P>hvorledes fonden tegnes, vederlag til medlemmer af fondens </P>  \r\n\r\n<P>bestyrelse, tavshedspligt for bestyrelsesmedlemmer og andre, der </P>  \r\n\r\n<P>er beskæftigede med fondens virksomhed, aflæggelse af regnskab og </P>  \r\n\r\n<P>revision. Til § 11 </P>  \r\n\r\n<P>Bestemmelsen tillader bestyrelsen at antage fornøden medhjælp. </P>  \r\n\r\n<P>Samtidig stilles krav til bestyrelsen om årligt at fremsende et </P>  \r\n\r\n<P>regnskab til Finanstilsynet med beretning om fondens virksomhed. </P>  \r\n\r\n<P>Når de fornødne oplysninger om de af loven omfattede institutter er </P>  \r\n\r\n<P>indhentet og bearbejdet, vil fondens administration, sålænge </P>  \r\n\r\n<P>betalingsstandsninger og konkurser undgås, væsentligt begrænse sig </P>  \r\n\r\n<P>til ovennævnte krav og kontrollen med institutternes indbetaling </P>  \r\n\r\n<P>af garantibidrag. </P>  \r\n\r\n<P>Administrationen forudsættes således at kunne bestrides med yderst </P>  \r\n\r\n<P>begrænset ekstern bistand til bestyrelsen. </P>  \r\n\r\n<P>Samtidig må fonden imidlertid uden varsel kunne påtage sig en </P>  \r\n\r\n<P>betydelig administrativ arbejdsbyrde. Det forudsættes derfor, at </P>  \r\n\r\n<P>fondens bestyrelse træffer de nødvendige beredskabsmæssige </P>  \r\n\r\n<P>foranstaltninger til, at fonden i påkommende tilfælde kan løse de </P>  \r\n\r\n<P>opgaver, den bliver stillet overfor, i eget regie. Det vil </P>  \r\n\r\n<P>formentlig være hensigtsmæssigt og nødvendigt at søge bistand hos </P>  \r\n\r\n<P>institutterne og deres organisationer til løsning af disse </P>  \r\n\r\n<P>administrative opgaver. Til § 12 </P>  \r\n\r\n<P>Omkostninger ved fondens administration afholdes efter bestemmelsen i </P>  \r\n\r\n<P>stk. 1 af fonden selv. </P>  \r\n\r\n<P>Efter bestemmelsen i stk. 2 afholder fonden tillige omkostninger ved </P>  \r\n\r\n<P>statens tilsyn med fonden. Til § 13 </P>  \r\n\r\n<P>Statens tilsyn med fonden varetages af Finanstilsynet, der som nævnt </P>  \r\n\r\n<P>også godkender vedtægtsbestemmelser og dermed ændringer deraf. </P>  \r\n\r\n<P>Tilsynets væsentligste opgave er at påse fondens overholdelse af </P>  \r\n\r\n<P>denne lov og de regler, der er udstedt i medfør af loven, herunder </P>  \r\n\r\n<P>indseendet med fondens regnskab og beretning. </P>  \r\n\r\n<P>Bestemmelsen fastslår i den forbindelse ikke alene oplysningspligt </P>  \r\n\r\n<P>overfor fonden, men også overfor Finanstilsynet. </P>  \r\n\r\n<P>Oplysningspligten gælder for såvel institutterne som indskyderne </P>  \r\n\r\n<P>men begrænses til oplysninger, der skønnes nødvendige for at </P>  \r\n\r\n<P>sikre, at lovens regler, regler udstedt i medfør af loven og </P>  \r\n\r\n<P>bestemmelser i fondens vedtægter overholdes. Til §§ 14 og 15 </P>  \r\n\r\n<P>Strafbestemmelserne er i det væsentligste rettet mod andre end </P>  \r\n\r\n<P>institutterne. Den væsentligste reaktionsmulighed mod disse er </P>  \r\n\r\n<P>reglen i § 7. Til § 16 </P>  \r\n\r\n<P>Af praktiske hensyn foreslås, at industriministeren fastsætter </P>  \r\n\r\n<P>tidspunkt for ikrafttrædelse. Der er i den forbindelse lagt vægt </P>  \r\n\r\n<P>på, at ordningen sættes i kraft under hensyntagen til opfyldelsen </P>  \r\n\r\n<P>af de bemyndigelsesbestemmelser, som loven indeholder. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00042"
        },
        {
            "displayName": "Entydig dokumentidentifikation",
            "displayValue": "CL004689"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "42"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}