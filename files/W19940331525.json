{
    "id": 38746,
    "title": "Omregning af ukontrollerbar arbejdstid. Arbejdstiden som taksator for forsikringsselskab fundet kontrollerbar, fordi arbejdsgiveren har mulighed for at kontrollere den. ",
    "documentTypeId": "240",
    "isSagsforlobPeriodValid": false,
    "shortName": "KEN nr 3315 af 08/08/1994",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En taksator havde indgået aftale med et forsikringsselskab, hvorefter  \r\n\r\n han skulle opgøre løsøreskader, tyverisikringsopgaver, mindre bygningsskader,  \r\n\r\n elskader og bygningsundersøgelser for indtegning af svamp. Opgaverne blev  \r\n\r\n tilsendt af forsikringsselskabet, hvortil de blev returneret. Timeregnskabet  \r\n\r\n skete månedsvis, medlemmet fik kørselsgodtgørelse og feriegodtgørelse. </I>  \r\n\r\n</P>  \r\n\r\n<P> <I>Ankenævnet fandt, at der ved opgørelsen af medlemmets arbejdstimer  \r\n\r\n skulle medregnes faktisk anvendte timer. Nævnet lagde vægt på, at  \r\n\r\n arbejdsgiveren havde udarbejdet statistik for tidsforbruget for de enkelte  \r\n\r\n arbejdsopgaver, og at timeforbruget blev godkendt, før lønnen blev udbetalt.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Omregning af ukontrollerbar arbejdstid.  \r\n\r\n Arbejdstiden som taksator for forsikringsselskab fundet kontrollerbar, fordi  \r\n\r\n arbejdsgiveren har mulighed for at kontrollere den. </H1>  \r\n\r\n<P></P>  \r\n\r\n<P>Det fremgår, at medlemmet indgik en samarbejdsaftale med et  \r\n\r\n forsikringsselskab. Ifølge denne aftale var medlemmets arbejdsopgaver  \r\n\r\n opgørelse af løsøreskader, tyverisikringsopgaver, opgørelse af mindre  \r\n\r\n bygningsskader, opgørelse af el-skader, bygningsundersøgelse for indtegning  \r\n\r\n af svampe - insekt og rørskadeforsikring. Arbejdsopgaverne ville blive  \r\n\r\n afregnet pr. time, p.t. med 225 kr. Derudover feriegodtgørelse, og  \r\n\r\n kørselsgodtgørelse herunder udgifter til færge. Opgaverne ville blive  \r\n\r\n tilsendt af forsikringsselskabets tekniske afdeling, hvortil de skulle  \r\n\r\n returneres efter udførelsen. Timeregnskabet skete månedsvis. </P>  \r\n\r\n<P>Medlemmet har oplyst, at der blev udfærdiget en udførlig rapport over hver  \r\n\r\n enkelt sag og en timeseddel med det faktiske tidsforbrug. Arbejdsgiver har  \r\n\r\n udarbejdet statistikker over timeforbruget for enkelte typer af opgaver.  \r\n\r\n Medlemmets chef kontrollerer og godkender den tid medlemmet har brugt på en  \r\n\r\n sag, før løn udbetales. Medlemmet får en lønseddel hver måned med timer og  \r\n\r\n timeløn. </P>  \r\n\r\n<P>Hovedledelsen fandt, at medlemmets arbejdstid måtte anses for  \r\n\r\n ukontrollerbar og arbejdstiden skulle ske på grundlag af omregning af  \r\n\r\n indtægt. Kassen lagde vægt på, at medlemmet udførte størstedelen af sit  \r\n\r\n arbejde uden for virksomheden og dermed uden for arbejdsgiverens kontrol.  \r\n\r\n Kassen fandt, at arbejdsgiveren havde gode muligheder for at kontrollere  \r\n\r\n medlemmets arbejdstid ved hjælp af statistikker og kendskab til sagens  \r\n\r\n konkrete omstændigheder, og muligheden for at rette henvendelse til kunden.  \r\n\r\n Under henvisning til en lignende afgørelse vedrørende en vurderingsmand  \r\n\r\n afgjort af direktoratet fandt kassen imidlertid, at også medlemmets  \r\n\r\n arbejdstid var ukontrollerbar. </P>  \r\n\r\n<P>Direktoratet for Arbejdsløshedsforsikringen fandt, at medlemmets faktiske  \r\n\r\n arbejdstid som taksator ikke eller kun vanskeligt kunne kontrolleres ved  \r\n\r\n arbejdsgiverens registrering. Ved beregning af medlemmets eventuelle ret til  \r\n\r\n dagpenge, skulle arbejdstiden derfor beregnes ved omregning af indtægten med  \r\n\r\n den til enhver tid gældende omregningssats. </P>  \r\n\r\n<P>Direktoratet lagde vægt på, at arbejdsgiveren ikke havde mulighed for at  \r\n\r\n kontrollere den faktiske arbejdstid, eftersom arbejdet blandt andet blev  \r\n\r\n udført på bopælen. Det forhold, at der forelå statistikker m.v. om det  \r\n\r\n sædvanlige tidsforbrug ved forskellige taksatoropgaver, og at arbejdsgiveren  \r\n\r\n havde mulighed for efterfølgende at kontakte kunden, betød ikke, at den  \r\n\r\n samlede anvendte faktiske arbejdstid kunne anses for kontrollerbar. </P>  \r\n\r\n<P>Medlemmet fastholdt, at hans arbejdstid og arbejdsydelse blev kontrolleret  \r\n\r\n af arbejdsgiveren. </P>  \r\n\r\n<P>Ankenævnet fandt, at der ved opgørelsen af medlemmets arbejdstimer for  \r\n\r\n skulle medregnes faktisk anvendte timer. </P>  \r\n\r\n<P>Ankenævnet lagde vægt på det oplyste om, at arbejdsgiveren havde  \r\n\r\n udarbejdet statistik for tidsforbruget for de enkelte arbejdsopgaver, og at  \r\n\r\n timeforbruget blev godkendt, før lønnen blev udbetalt. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19940331525"
        },
        {
            "displayName": "Entydig dokumentidentifikation",
            "displayValue": "CA006681"
        },
        {
            "displayName": "Dato for indlæggelse",
            "displayValue": "20/08/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "3315"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "08/08/1994"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "1994-1-2047"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}