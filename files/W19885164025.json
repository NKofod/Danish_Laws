{
    "id": 35450,
    "title": "Tvist vedr. biintervenientens betaling af sagsomkostninger samt voldgiftsrettens omkostninger. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 51640 af 04/08/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En bank indtrådte i en sag om opgørelsen af et mellemværende - som  \r\n\r\n biintervenient -, tilsluttede sig voldgiftsrettens tilkendegivelse, betalte  \r\n\r\n bankgarantiens beløb, men nægtede at betale de indklagede pålagte  \r\n\r\n omkostninger til klageren og voldgiftsretten. </I> </P>  \r\n\r\n<P> <I>Da banken ved sin indtræden i sagen havde været årsag til  \r\n\r\n voldgiftssagens gennemførelse, fandtes banken at burde betale de med  \r\n\r\n gennemførelsen forbundne omkostninger i overensstemmelse med voldgiftrettens  \r\n\r\n tilkendegivelse, jfr. retsplejelovens § 252, stk. 4. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tvist vedr. biintervenientens betaling af  \r\n\r\n sagsomkostninger samt voldgiftsrettens omkostninger. (* 1) </H1>  \r\n\r\n<P></P>  \r\n\r\n<BR>  \r\n\r\n<P>K E N D E L S E </P>  \r\n\r\n<P>i </P>  \r\n\r\n<P>Voldgiftssag nr. </P>  \r\n\r\n<P>C 1785 </P>  \r\n\r\n<P> Bygge- og Anlægsfirmaet K A/S, </P>  \r\n\r\n<P>mod </P>  \r\n\r\n<P> A A/S </P>  \r\n\r\n<P>Biintervenient: B Bank </P>  \r\n\r\n<P>Efter opførelse af X Varmeværk opstod der mellem totalentreprenøren, A  \r\n\r\n A/S, og underentreprenøren, Bygge- og Anlægsfirmaet K A/S, uoverensstemmelse  \r\n\r\n om opgørelsen af deres indbyrdes mellemværende. Da parterne ikke kunne nå til  \r\n\r\n enighed, indbragte Bygge- og Anlægsfirmaet K A/S ved klageskrift af 23. maj  \r\n\r\n 1986 sagen for en i henhold til &#187;Regler for behandling af sager ved  \r\n\r\n Voldgiftsnævnet for Bygge- og Anlægsvirksomhed&#171; nedsat voldgiftsret  \r\n\r\n bestående af civilingeniør J.E. Ahrensbach, direktør, civilingeniør Per  \r\n\r\n Dibbern Johansen og højesteretsdommer Johannes Bangert med sidstnævnte som  \r\n\r\n formand. </P>  \r\n\r\n<P>Da parterne, hvoraf indklagede var repræsenteret af advokat C, Y-by, havde  \r\n\r\n udvekslet processkrifter, blev det for voldgiftsretten oplyst, at indklagede  \r\n\r\n havde standset sine betalinger den 15. december 1986. </P>  \r\n\r\n<P>På begæring af klageren og med indklagedes tiltræden blev sagen berammet  \r\n\r\n til mundtlig forhandling den 2. juli 1987, men på indklagedes begæring blev  \r\n\r\n den mundtlige forhandling omberammet til den 11. august. </P>  \r\n\r\n<P>Ved den mundtlige forhandlings begyndelse oplyste advokat C, at han  \r\n\r\n repræsenterede B Bank, der havde stillet garanti for indklagede. </P>  \r\n\r\n<P>Klageren begærede sagen fremmet efter voldgiftsreglernes § 24, medmindre  \r\n\r\n banken indestod for omkostningerne. </P>  \r\n\r\n<P>Advokat C erklærede herefter, at banken indtrådte i sagen, men alene for  \r\n\r\n så vidt angik bankgarantien. </P>  \r\n\r\n<P>Voldgiftretten fandt, at sagen ikke på dette grundlag kunne fremmes efter  \r\n\r\n reglernes § 24 og bestemte derfor, at sagen skulle behandles efter de  \r\n\r\n almindelige regler. </P>  \r\n\r\n<P>Klageren nedlagde påstand om betaling af 375.186 kr. 85 øre med sædvanlig  \r\n\r\n procesrente fra den 26. maj 1986. </P>  \r\n\r\n<P>Indklagede nedlagde påstand om frifindelse, subsidiært mod betaling af et  \r\n\r\n mindre beløb og gjorde tillige gældende, at indklagede havde et modkrav på  \r\n\r\n 604.220 kr., som dog kun gjordes gældende til kompensation. </P>  \r\n\r\n<P>Efter gennemførelsen af den mundtlige forhandling voterede  \r\n\r\n voldgiftsrettens medlemmer og fremkom med følgende tilkendegivelse: </P>  \r\n\r\n<P>Indklagede betaler til klageren kr. 375.186,85 med rente diskontoen + 6%  \r\n\r\n fra den 26. maj 1986. </P>  \r\n\r\n<P>I sagsomkostninger betaler indklagede til klageren kr. 20.000,00. </P>  \r\n\r\n<P>Beløbene betales inden 14 dage fra forligsforslagets accept. </P>  \r\n\r\n<P>Voldgiftsrettens omkostninger betales af indklagede efter opgørelse og  \r\n\r\n påkrav fra Voldgiftsnævnet. </P>  \r\n\r\n<P>Klageren tiltrådte tilkendegivelsen. Indklagede ville meddele sin  \r\n\r\n stillingtagen inden 14 dage. </P>  \r\n\r\n<P>Ved skrivelse af 1. september 1987 meddelte advokat C, at B Bank havde  \r\n\r\n tilsluttet sig voldgiftsrettens forligsforslag. </P>  \r\n\r\n<P>Banken har siden betalt bankgarantiens beløb, men har nægtet at betale de  \r\n\r\n pålagte omkostninger til klageren og voldgiftsretten. </P>  \r\n\r\n<P>Efter brevveksling om dette spørgsmål har klageren anmodet voldgiftsretten  \r\n\r\n om at træffe en afgørelse, hvorved det pålægges banken at betale sagens  \r\n\r\n omkostninger. </P>  \r\n\r\n<P>Indklagede har erklæret, at man ønsker at henholde sig til det med  \r\n\r\n voldgiftsretten indgåede forlig primært begrundet i, at indklagedes advokat  \r\n\r\n har fastholdt, at B Bank ikke kunne anses som part i sagen. </P>  \r\n\r\n<P>Voldgiftsretten skal om dette spørgsmål udtale: </P>  \r\n\r\n<P>B Bank har ved påbegyndelsen af den mundtlige forhandling erklæret, at man  \r\n\r\n indtrådte i sagen, for så vidt angik garantistillelsens beløb og har herefter  \r\n\r\n i egen interesse ført sagen på indklagedes vegne. Banken har således haft  \r\n\r\n stilling som biintervenient, jfr. retsplejelovens § 252. Ifølge denne  \r\n\r\n bestemmelse stk. 4, 2. punktum kan retten pålægge en biintervenient  \r\n\r\n sagsomkostninger. </P>  \r\n\r\n<P>Voldgiftsretten kunne i sin tilkendegivelse alene tage stilling til,  \r\n\r\n hvilke beløb indklagede skulle betale, og tilkendegivelsen indeholder intet  \r\n\r\n om, i hvilket omfang banken hæftede for disse beløb. Da banken ved sin  \r\n\r\n indtræden i sagen har været årsag til voldgiftssagens gennemførelse, findes  \r\n\r\n denne at burde betale de med gennemførelsen forbundne omkostninger i  \r\n\r\n overensstemmelse med voldgiftsrettens tilkendegivelse. </P>  \r\n\r\n<P> K E N D E L S E: </P>  \r\n\r\n<P>B A/S skal inden 14 dage efter modtagelsen af denne kendelse betale 20.000  \r\n\r\n kr. til klageren, Bygge- og Anlægsfirmaet K A/S. </P>  \r\n\r\n<P>B Bank skal endvidere friholde klageren for udgifterne til  \r\n\r\n voldgiftsrettens behandling af sagen. </P>  \r\n\r\n<P>København, den 4. august 1988 </P>  \r\n\r\n<P>Per Dibbern Johansen Johannes Bangert J.E. Ahrensbach </P>  \r\n\r\n<P>P.v.c. </P>  \r\n\r\n<P>G. Stark </P>  \r\n\r\n</DIV>",
    "isHistorical": false,
    "editorialNotes": [
        "(* 1) Offentliggjort i Kendelser om fast ejendom 1988 side 132-134 af Jurist- og Økonomforbundets forlag."
    ],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19885164025"
        },
        {
            "displayName": "Entydig dokumentidentifikation",
            "displayValue": "CA003385"
        },
        {
            "displayName": "Dato for indlæggelse",
            "displayValue": "29/04/2004"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "51640"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "04/08/1988"
        },
        {
            "displayName": "Administrerende myndighed",
            "displayValue": "Voldgiftsretten for Bygge- og Anlægsvirksomhed"
        },
        {
            "displayName": "Ressortministeriets journalnummer",
            "displayValue": "Voldgiftssag nr. C 1785"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}