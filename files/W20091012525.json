{
    "id": 130066,
    "title": "Ikke konkret fare for nedstyrtning ved skorstensfejning",
    "documentTypeId": "240",
    "isSagsforlobPeriodValid": true,
    "shortName": "KEN nr 10125 af 28/08/2009",
    "documentHtml": "<div class=\"bjelke\">Den fulde tekst</div><p class=\"Titel2\">Ikke konkret fare for nedstyrtning ved skorstensfejning</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Ikke konkret fare for nedstyrtning ved skorstensfejning</div>\r\n        </p>\r\n        <p class=\"Tekst2\">\r\n          <div>Arbejdstilsynet førte tilsyn med skorstensfejerarbejde. Arbejdet bestod i at feje skorstene fra ejendommens tag og derefter foretage rensning af ejendommens kedel i kælderen.</div>\r\n        </p>\r\n        <p class=\"Tekst2\">\r\n          <div>Skorstensfejersvenden kravler op gennem en lem og ud på ejendommens tag, der var fladt. Fra lemmen var der 1½ til 2 meter til tagets kant. Der var ikke rækværk ved tagets kant.</div>\r\n        </p>\r\n        <p class=\"Tekst2\">\r\n          <div>For at komme hen til skorstenen, skulle svenden gå 8-10 meter fra taglem til skorsten. Langs adgangsvejen var der ligeledes 1½ til 2 meter ud til tagkanten.</div>\r\n        </p>\r\n        <p class=\"Tekst2\">\r\n          <div>Adgangsvej og skorstensfejningen foregik i ca. 21 meters højde.</div>\r\n        </p>\r\n        <p class=\"Tekst2\">\r\n          <div>Arbejdstilsynet vurderede, at der er risiko for nedstyrtning, når en person arbejder i 21 meters højde og 2 meter fra kanten på et fladt tag, fx hvis pågældende falder. Arbejdstilsynet gav derfor påbud om straks at sikre forsvarlig adgangsvej i forbindelse med skorstensfejning på den pågældende bygning.</div>\r\n        </p>\r\n        <p class=\"Tekst2\">\r\n          <div>Arbejdsmiljøklagenævnet fandt, at der skal træffes effektive foranstaltninger til at forebygge nedstyrtning i forbindelse med skorstensfejning, hvis der er konkret fare for nedstyrtning, men Arbejdstilsynet havde ikke dokumenteret en sådan konkret nedstyrtningsfare i den aktuelle situation, og påbuddet blev derfor ophævet.</div>\r\n        </p>\r\n        <p class=\"Tekst2\">\r\n          <div>Nævnet lagde vægt på, at adgangsvejen var et fladt tag uden forhindringer, hvor der var 1½ til 2 meter til tagets kant, og at der alene er tale om færden i forbindelse med adgang til skorstensfejerarbejde.</div>\r\n        </p>\r\n        <p class=\"Tekst2\">\r\n          <div>Et samtidigt påbud om brug af autoriseret arbejdsmiljørådgiver blev derfor også ophævet.</div>\r\n        </p>\r\n      </div>\r\n      <p class=\"TekstV\">[Adressat udeladt]</p>\r\n      <p class=\"TekstV\">Arbejdsmiljøklagenævnet har på møde den 25. august 2009 behandlet klage fra [navn udeladt] på vegne af [virksomhedens navn udeladt].</p>\r\n      <p class=\"TekstV\">[Navn udeladt] har klaget over Arbejdstilsynets afgørelse af 28. november 2008, hvor virksomheden har fået påbud om straks at sikre forsvarlig adgangsvej i forbindelse med skorstensfejning på ejendommen [adresse udeladt]. Virksomheden har samtidig fået påbud om at bruge autoriseret arbejdsmiljørådgiver til at forbygge, at overtrædelsen gentager sig.</p>\r\n      <p class=\"TekstV\">Nævnet traf følgende</p>\r\n      <p class=\"TekstV\" style=\"text-align: Center;\"><span class=\"Bold\">A F G Ø R E L S E</span></p>\r\n      <p class=\"TekstV\">Arbejdsmiljøklagenævnet er ikke enig med Arbejdstilsynet i, at der er grundlag for at afgive påbud om straks at sikre forsvarlig adgangsvej ved skorstensfejning i ejendommen [adresse udeladt].</p>\r\n      <p class=\"TekstV\">Arbejdsmiljøklagenævnet finder ikke grundlag for at træffe afgørelse om brug af autoriseret arbejdsmiljørådgiver.</p>\r\n      <p class=\"TekstV\">Arbejdsmiljøklagenævnet ophæver således Arbejdstilsynets afgørelse af 28. november 2008.</p>\r\n      <p class=\"TekstV\" style=\"text-align: Center;\"><span class=\"Italic\">B E G R U N D E L S E</span></p>\r\n      <p class=\"TekstV\"><span class=\"Bold\">Påbud om at sikre forsvarlig adgangsvej</span></p>\r\n      <p class=\"TekstV\">Ved Arbejdstilsynets tilsynsbesøg den 24. november 2008, blev der på [adresse udeladt] udført skorstensfejerarbejde. Arbejdet bestod i at feje skorstene fra ejendommens tag og derefter foretage rensning af ejendommens kedel i kælderen.</p>\r\n      <p class=\"TekstV\">Skorstensfejersvenden fik adgang til taget ved at benytte en lem fra bagtrappen. Han kravler op gennem lemmen og ud på ejendommens tag, der er fladt. Lemmen er 1½ til 2 meter fra tagets kant. Der er ikke rækværk ved tagets kant. Svenden medbragte egen stige.</p>\r\n      <p class=\"TekstV\">For at komme hen til skorstenen, skulle svenden gå 8-10 meter fra taglem til skorsten, dvs. at han fra lemmen til skorstenen går 1½ til 2 meter fra tagets kant.</p>\r\n      <p class=\"TekstV\">Adgangsvej og skorstensfejningen foregik i ca. 21 meters højde.</p>\r\n      <p class=\"TekstV\">Det blev i øvrigt oplyst af svenden, at han var nødsaget til at stå på toppen af en elevator for at kunne nå skorstenen.</p>\r\n      <p class=\"TekstV\">Arbejdstilsynet har vurderet, at der er risiko for nedstyrtning, når en person arbejder i 21 meters højde og 2 meter fra kanten på et fladt tag, fx hvis pågældende falder. Arbejdstilsynet finder derfor, at der skal være truffet effektive foranstaltninger til at forebygge risikoen for nedstyrtning.</p>\r\n      <p class=\"TekstV\">Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt. Det fremgår af § 38, stk. 1 i lov om arbejdsmiljø.</p>\r\n      <p class=\"TekstV\">Ved udførelsen af arbejdet skal det sikres at der er truffet effektive foranstaltninger til at forebygge risiko for nedstyrtning. Det fremgår af § 13, nr. 1 i bekendtgørelsen om arbejdets udførelse.</p>\r\n      <p class=\"TekstV\">Arbejdsmiljøklagenævnet finder, at der skal træffes effektive foranstaltninger til at forebygge nedstyrtning i forbindelse med skorstensfejning, hvis der er konkret fare for nedstyrtning i forhold til brugen af taget alene som adgangsvej.</p>\r\n      <p class=\"TekstV\">Arbejdsmiljøklagenævnet finder, at Arbejdstilsynet ikke har dokumenteret en sådan konkret nedstyrtningsfare i forhold til, at taget alene anvendtes som adgangsvej. Arbejdstilsynet har alene henvist til den generelle fare der er ved at arbejde på et tag ved udførelsen af bygge- og anlægsarbejde.</p>\r\n      <p class=\"TekstV\">Arbejdsmiljøklagenævnet har herved lagt vægt på, at adgangsvejen er et fladt tag uden forhindringer, hvor der er 1½ til 2 meter til tagets kant, og at der alene er tale om færden i forbindelse med adgang til skorstensfejerarbejde.</p>\r\n      <p class=\"TekstV\"><span class=\"Bold\">Påbud om brug af autoriseret arbejdsmiljørådgiver</span></p>\r\n      <p class=\"TekstV\">Arbejdstilsynet kan påbyde, at modtageren af påbud skal indhente bistand fra en autoriseret arbejdsmiljørådgiver, bl.a. med henblik på, at det forebyggende arbejdsmiljøarbejde i virksomheden styrkes. Det fremgår af § 77 a, stk. 1 i loven.</p>\r\n      <p class=\"TekstV\">Arbejdsgiveren skal efterkomme påbud om brug af autoriseret arbejdsmiljørådgiver, når Arbejdstilsynet afgiver en eller flere afgørelser om overtrædelser af arbejdsmiljølovgivningen om et eller flere komplekse og alvorlige arbejdsmiljøproblemer, der indebærer risiko for sikkerhed og sundhed og som angivet i kapitel 3, når overtrædelserne er</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> konstateret ved et enkeltstående tilsyn eller ved et tilsynsforløb bestående af screening og et deraf efterfølgende tilsyn, og</p>\r\n        <p class=\"Liste1\"><span class=\"Liste1Nr\" id=\"\">2)</span> konstateret ved tilsyn med arbejde tilknyttet én produktionsenhed.</p>\r\n      </p>\r\n      <p class=\"TekstV\">Forudsætningen for at give et påbud om brug af autoriseret arbejdsmiljørådgiver er således, at Arbejdstilsynet har givet et påbud i forbindelse med en overtrædelse af arbejdsmiljøloven.</p>\r\n      <p class=\"TekstV\">Arbejdsmiljøklagenævnet finder ikke grundlag for påbuddet om brug af autoriseret arbejdsmiljørådgiver, fordi nævnet ved afgørelsen ovenfor har ophævet påbuddet om at sikre forsvarlig adgangsvej.</p>\r\n      <p class=\"TekstV\" style=\"text-align: Center;\">R E G L E R</p>\r\n      <p class=\"TekstV\">Arbejdsmiljøklagenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 38, stk. 1, § 39, stk. 1, nr. 1, § 77, stk. 1 og § 77 a, stk. 1 i Lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 175 af 27. februar 2007</p>\r\n        <p class=\"Liste1\"><span class=\"Liste1Nr\" id=\"\">–</span> § 13, nr. 1 i Arbejdstilsynets bekendtgørelse nr. 559 af 17. juni 2004 om arbejdets udførelse</p>\r\n        <p class=\"Liste1\"><span class=\"Liste1Nr\" id=\"\">–</span> § 6, stk. 1 i Arbejdstilsynets bekendtgørelse nr. 259 af 20. marts 2007 om brug af autoriserede arbejdsmiljørådgivere.</p>\r\n      </p>\r\n      <p class=\"TekstV\" style=\"text-align: Center;\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som klagenævnet har modtaget fra Arbejdstilsynet samt brev af 23. april 2009 fra [navn udeladt].</p>\r\n      <p class=\"TekstV\">På klagenævnets vegne</p>\r\n      <p class=\"TekstV\">Kopi til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> [Adressat udeladt]</p>\r\n        <p class=\"Liste1\"><span class=\"Liste1Nr\" id=\"\">–</span> [Adressat udeladt]</p>\r\n        <p class=\"Liste1\"><span class=\"Liste1Nr\" id=\"\">–</span> Arbejdstilsynet, Tilsynscenter , Postboks 1228, 0900 København C.</p>\r\n        <p class=\"Tekst2\">\r\n          <div>J.nr.</div>\r\n        </p>\r\n      </p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\"><span class=\"Bold\">Regler</span></p>\r\n      <p class=\"TekstV\"><span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 175 af 27. februar 2007</span></p>\r\n      <p class=\"TekstV\">…</p>\r\n      <p class=\"TekstV\" style=\"text-align: Center;\"><span class=\"Bold\">Kapitel 5</span></p>\r\n      <p class=\"TekstV\" style=\"text-align: Center;\"><span class=\"Bold\">Arbejdets udførelse</span></p>\r\n      <p class=\"TekstV\"><span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n      <p class=\"TekstV\"><span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n      <p class=\"TekstV\"><span class=\"Bold\">§ 39.</span> Beskæftigelsesministeren kan fastsætte nærmere regler om, hvilke krav der skal være opfyldt, for at arbejdet kan anses for fuldt forsvarligt planlagt, tilrettelagt og udført, herunder om</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> sikkerheds- og sundhedsmæssige foranstaltninger vedrørende arbejder, arbejdsprocesser og -metoder, f.eks. for at undgå sammenstyrtning, nedstyrtning, sammenskridning, rystelser, stråling, støj eller eksplosions-, brand- eller sundhedsfare ved luftarter, dampe, støv og røg, hede, kulde eller lugt, sygdomssmitte eller forkerte arbejdsstillinger, bevægelser eller belastninger,</p>\r\n        <p class=\"Liste1\"><span class=\"Liste1Nr\" id=\"\">2)</span> forbud mod særligt farlige arbejder, arbejdsprocesser og -metoder,</p>\r\n        <p class=\"Liste1\"><span class=\"Liste1Nr\" id=\"\">3)</span> opslag eller egnet markering.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Beskæftigelsesministeren kan endvidere fastsætte regler om særligt arbejdstøj og personlige værnemidler, herunder om hvem der skal afholde udgifterne hertil.</p>\r\n      <p class=\"TekstV\">…</p>\r\n      <p class=\"TekstV\" style=\"text-align: Center;\"><span class=\"Bold\">Kapitel 13</span></p>\r\n      <p class=\"TekstV\" style=\"text-align: Center;\"><span class=\"Bold\">Arbejdstilsynet</span></p>\r\n      <p class=\"TekstV\"><span class=\"Bold\">§ 77.</span> Arbejdstilsynet kan påbyde, at forhold, der strider mod loven eller mod regler eller afgørelser i medfør af loven, bringes i orden straks eller inden en frist.</p>\r\n      <p class=\"TekstV\"><span class=\"Italic\">Stk. 2.</span> …</p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 77 a.</span> Arbejdstilsynet kan påbyde, at modtageren af påbud skal indhente bistand fra en autoriseret arbejdsmiljørådgiver, bl.a. med henblik på, at det forebyggende arbejdsmiljøarbejde i virksomheden styrkes.</p>\r\n      <p class=\"TekstV\"><span class=\"Italic\">Stk. 2.</span> Beskæftigelsesministeren fastsætter nærmere regler om rådgivningspåbuddets indhold, omfang og varighed og de nærmere vilkår herfor.</p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">Arbejdstilsynets bekendtgørelse nr. 559 af 17. juni 2004 om arbejdets udførelse</span></p>\r\n      <p class=\"TekstV\">…</p>\r\n      <p class=\"TekstV\" style=\"text-align: Center;\"><span class=\"Bold\">Kapitel 3</span></p>\r\n      <p class=\"TekstV\" style=\"text-align: Center;\"><span class=\"Bold\">Arbejdets udførelse</span></p>\r\n      <p class=\"TekstV\">…</p>\r\n      <p class=\"TekstV\" style=\"text-align: Center;\"><span class=\"Bold\">Særlige krav</span></p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 13.</span> Ved udførelsen af arbejdet skal det sikres</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> at der er truffet effektive foranstaltninger til at forebygge risiko for sammenstyrtning, nedstyrtning, sammenskridning, ulykker hidrørende fra elektrisk strøm, rystelser og lignende,</p>\r\n        <p class=\"Liste1\"><span class=\"Liste1Nr\" id=\"\">2)</span> at fare for eksplosion, brand, forgiftning og kvælning m.v. er effektivt forebygget,</p>\r\n        <p class=\"Liste1\"><span class=\"Liste1Nr\" id=\"\">3)</span> at der træffes effektive foranstaltninger for at forhindre udslip, lækage samt udvikling af støv, røg, damp, lugt, gas m.v., hvor dette kan medføre fare for sikkerhed eller sundhed,</p>\r\n        <p class=\"Liste1\"><span class=\"Liste1Nr\" id=\"\">4)</span> at der træffes effektive foranstaltninger for at beskytte de ansatte, hvor arbejdsprocessen eller de forhold, hvorunder arbejdet foregår, rummer mulighed for sygdomssmitte og</p>\r\n        <p class=\"Liste1\"><span class=\"Liste1Nr\" id=\"\">5)</span> at klima- og belysningsforholdene er sikkerheds- og sundhedsmæssigt fuldt forsvarlige, under hensyntagen til det arbejde, der skal udføres. Der skal herunder træffes foranstaltninger til at beskytte de ansatte mod stærk hede eller kulde.</p>\r\n      </p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">Arbejdstilsynets bekendtgørelse nr. 259 af 20. marts 2007 om brug af autoriserede arbejdsmiljørådgivere</span></p>\r\n      <p class=\"TekstV\">…</p>\r\n      <p class=\"TekstV\" style=\"text-align: Center;\"><span class=\"Bold\">Kapitel 2</span></p>\r\n      <p class=\"TekstV\" style=\"text-align: Center;\"><span class=\"Bold\">Påbud om brug af autoriserede arbejdsmiljørådgivere</span></p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 6.</span> Arbejdsgiveren skal efterkomme påbud om brug af autoriseret arbejdsmiljørådgiver, når Arbejdstilsynet afgiver en eller flere afgørelser om overtrædelser af arbejdsmiljølovgivningen om et eller flere komplekse og alvorlige arbejdsmiljøproblemer, der indebærer risiko for sikkerhed og sundhed og som angivet i kapitel 3, når overtrædelserne er</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> konstateret ved et enkeltstående tilsyn eller ved et tilsynsforløb bestående af screening og et deraf efterfølgende tilsyn, og</p>\r\n        <p class=\"Liste1\"><span class=\"Liste1Nr\" id=\"\">2)</span> konstateret ved tilsyn med arbejde tilknyttet én produktionsenhed.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Der afgives ikke påbud efter stk. 1, hvis arbejdsgiveren inden for det seneste år har løst et identisk arbejdsmiljøproblem på samme arbejdssted, og løsningen umiddelbart kan overføres.</p>\r\n      <p class=\"TekstV\">…</p>\r\n      <p class=\"TekstV\" style=\"text-align: Center;\"><span class=\"Bold\">Kapitel 3</span></p>\r\n      <p class=\"TekstV\" style=\"text-align: Center;\"><span class=\"Bold\">Komplekse og alvorlige overtrædelser af arbejdsmiljølovgivningen</span></p>\r\n      <p class=\"TekstV\">…</p>\r\n      <p class=\"TekstV\" style=\"text-align: Center;\"><span class=\"Bold\">Det fysiske område</span></p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 23.</span> Nedstyrtningsfare eller fare for sammenstyrtning ved arbejde på tage og konstruktioner samt i bygninger.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/02/2010"
        },
        {
            "displayName": "Accession",
            "displayValue": "W20091012525"
        },
        {
            "displayName": "Entydig dokumentidentifikation",
            "displayValue": "BE003967"
        },
        {
            "displayName": "Dato for indlæggelse",
            "displayValue": "02/02/2010"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10125"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "28/08/2009"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmiljøklagenævnet, j.nr. 5900050-09 og 5900059-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}