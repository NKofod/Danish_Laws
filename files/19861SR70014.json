{
    "id": 105549,
    "title": "1986 BR 14   BERETNING OVER PLACERING AF ET KORTBØLGESENDEANLÆG PÅ BUKSØR ODDE    NR 70014 1986-87, 1. SAMLING BLAD NR 751 ",
    "documentTypeId": "370",
    "isSagsforlobPeriodValid": false,
    "shortName": "1986/1 BR 14",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BR 14 </P>  \r\n\r\n<P></P>  \r\n\r\n<P>Beretning over Placering af et kortbølgesendeanlæg på Buksør Odde <BR>  \r\n\r\n Nr 70014 1986-87, 1. samling Blad nr 751 </P>  \r\n\r\n<P></P>  \r\n\r\n<P>Afgivet af miljø- og planlægningsudvalget </P>  \r\n\r\n<P></P>  \r\n\r\n<P>Afgivet: 19870422 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har drøftet placeringen af et kortbølgesendeanlæg (en </P>  \r\n\r\n<P>tæppeantenne på 80 x 80 m) på Buksør Odde på Mors i et samråd den </P>  \r\n\r\n<P>8. april 1987 med henholdsvis ministeren for offentlige arbejder og </P>  \r\n\r\n<P>miljøministeren. Det samme spørgsmål har ligeledes været drøftet i </P>  \r\n\r\n<P>1982, men en placering på Buksør Odde blev opgivet, bl.a. fordi de </P>  \r\n\r\n<P>involverede naturinteresser ikke kunne sikres på forsvarlig vis. </P>  \r\n\r\n<P>Udvalget har på baggrund af meddelelser fremkommet i dagspressen samt </P>  \r\n\r\n<P>svar på spørgsmål stillet til henholdsvis ministeren for offentlige </P>  \r\n\r\n<P>arbejder og miljøministeren behandlet spørgsmålet om de fornyede </P>  \r\n\r\n<P>overvejelser om, at Buksør Odde vælges som primær </P>  \r\n\r\n<P>placeringsmulighed for 2 kortbølgesendere på hver 500 kW. Disse </P>  \r\n\r\n<P>overvejelser har fundet sted i et embedsmandsudvalg under </P>  \r\n\r\n<P>Finansministeriet. </P>  \r\n\r\n<P>Som bilag er optrykt nogle af udvalgets spørgsmål samt spørgsmål </P>  \r\n\r\n<P>stillet i medfør af § 20 i Folketingets forretningsorden til </P>  \r\n\r\n<P>miljøministeren og ministeren for offentlige arbejder og disses </P>  \r\n\r\n<P>svar herpå. </P>  \r\n\r\n<P>Som bilag er optrykt nogle af udvalgets spørgsmål samt spørgsmål </P>  \r\n\r\n<P>stillet i medfør af Folketingets forretningsorden § 20 til </P>  \r\n\r\n<P>miljøministeren og ministeren for offentlige arbejder og disses </P>  \r\n\r\n<P>svar herpå. </P>  \r\n\r\n<P>På denne baggrund udtaler et flertal (Socialdemokratiets, </P>  \r\n\r\n<P>Socialistisk Folkepartis og Det Radikale Venstres medlemmer af </P>  \r\n\r\n<P>udvalget), at det er med betydelig forundring, at flertallet må </P>  \r\n\r\n<P>konstatere, at overvejelserne om placering af de nævnte </P>  \r\n\r\n<P>kortbølgesendefaciliteter på Buksør Odde er genoptaget. Navnlig </P>  \r\n\r\n<P>finder flertallet anledning til at bemærke, at området nu er </P>  \r\n\r\n<P>omfattet af EFs fuglebeskyttelsesdirektiv, at Danmark har tiltrådt </P>  \r\n\r\n<P>Bern-konventionen, samt at området anses for vigtigt for rastende </P>  \r\n\r\n<P>nordiske trækfuglebestande. Derudover er området omfattet af en </P>  \r\n\r\n<P>række nationale beskyttelsesbestemmelser, og der er igangsat </P>  \r\n\r\n<P>arbejde med henblik på fredning. En del af disse forhold har været </P>  \r\n\r\n<P>regeringen bekendt, idet de dels var fremdraget, da spørgsmålet </P>  \r\n\r\n<P>sidst blev behandlet i 1982, dels er blevet relevante umiddelbart </P>  \r\n\r\n<P>efter. </P>  \r\n\r\n<P>Flertallet har endelig noteret sig, at Skov- og Naturstyrelsen ifølge </P>  \r\n\r\n<P>miljøministerens oplysninger over for udvalget den 8. april 1987 </P>  \r\n\r\n<P>har fastholdt Fredningsstyrelsens tidligere indsigelser mod </P>  \r\n\r\n<P>placeringen af sendeanlægget. </P>  \r\n\r\n<P>Flertallet skal afslutningsvis henstille til regeringen, at Buksør </P>  \r\n\r\n<P>Odde endeligt opgives som lokalitet for kortbølgesendestationerne. </P>  \r\n\r\n<P>Et mindretal (Det Konservative Folkepartis, Venstres og Kristeligt </P>  \r\n\r\n<P>Folkepartis medlemmer af udvalget) beklager, at flertallet ønsker </P>  \r\n\r\n<P>at afgive beretning, før regeringen har fremlagt sine planer. </P>  \r\n\r\n<P>P. u. v. </P>  \r\n\r\n<P>Steffensen, </P>  \r\n\r\n<P>formand </P>  \r\n\r\n<P>Bilag </P>  \r\n\r\n<P>Nogle af udvalgets spørgsmål til miljøministeren </P>  \r\n\r\n<P>og dennes svar herpå </P>  \r\n\r\n<P>Spørgsmål: </P>  \r\n\r\n<P>Ministeren bedes inden samrådet (jf. alm. del - bilag 631) tilstille </P>  \r\n\r\n<P>udvalget kopi af de henvendelser, der kom fra henholdsvis Norge og </P>  \r\n\r\n<P>EF om placering af et sendeanlæg på Buksør Odde. </P>  \r\n\r\n<P>Svar: </P>  \r\n\r\n<P>De ønskede henvendelser fremsendes herved i 80 eksemplarer. </P>  \r\n\r\n<P>DET KONGELIGE MILJØVERNDEPARTEMENT </P>  \r\n\r\n<P>Statsråden </P>  \r\n\r\n<P>11. august 1982 </P>  \r\n\r\n<P>Miljøminister Erik Holst, </P>  \r\n\r\n<P>Danmark </P>  \r\n\r\n<P>Kjære Erik Holst </P>  \r\n\r\n<P>I et brev jeg nylig mottok fra direktøren for Det internasjonale byrå </P>  \r\n\r\n<P>for vannfuglforskning (IWRB), henledes Miljøverndepartementets </P>  \r\n\r\n<P>opmerksomhet på danske planer om et kortbølgeanlegg på Buksør </P>  \r\n\r\n<P>Odde, Dråby Vig, Jylland. </P>  \r\n\r\n<P>Ifølge brevet vil lokaliteten, som IWRB anser som en viktig </P>  \r\n\r\n<P>rasteplass for nordiske trekkfuglbestanner, kunne påvirkes negativt </P>  \r\n\r\n<P>av et slikt anlegg. Jeg minner også om våre samtaler om dette tema </P>  \r\n\r\n<P>i Arendal og Stockholm, og om henvendelse i sakens anledning fra de </P>  \r\n\r\n<P>3 norske stortingsrepresentanter som er medlemmer av Nordisk Råds </P>  \r\n\r\n<P>Miljøvernutskott. </P>  \r\n\r\n<P>Jeg sitter ikke inne med nok opplysninger til å kunne vurdere denne </P>  \r\n\r\n<P>sakens bakgrunn, omfanget av skadevirkninger eller spørsmålet om </P>  \r\n\r\n<P>alternative lokaliseringer. Vern av våre trekkfugler påkaller </P>  \r\n\r\n<P>imidlertid betydelig interesse hos den norske allmenheten. </P>  \r\n\r\n<P>Vi hadde dessuten for få år tilbake en tilsvarende sak her i Norge, </P>  \r\n\r\n<P>der Miljøverndepartementet, utfra de samme hensyn, grep inn for å </P>  \r\n\r\n<P>hindre lokalisering av en radiosender i et av våre viktigste </P>  \r\n\r\n<P>våtmarksområder. På overnevnte bakgrunn ville jeg sette stor pris </P>  \r\n\r\n<P>på å bli nærmere informert om hvordan de danske </P>  \r\n\r\n<P>miljøvernmyndigheter vurderer denne saken. </P>  \r\n\r\n<P>Med vennlig hilsen </P>  \r\n\r\n<P>Wenche Frogn Sellæg </P>  \r\n\r\n<P>FREDNINGSSTYRELSEN </P>  \r\n\r\n<P>Økologisk kontor </P>  \r\n\r\n<P>Den 27. oktober 1986 </P>  \r\n\r\n<P>A F S K R I F T </P>  \r\n\r\n<P>af telegram til Udenrigsministeriet, </P>  \r\n\r\n<P>EF-repræsentationen Bruxelles </P>  \r\n\r\n<P>Repræsentationen har fra Kommissionen modtaget følgende telex citb. </P>  \r\n\r\n<P>Subject: </P>  \r\n\r\n<P>Council directive 79/ 409/ eec of 2 april 1979 on the conservation af </P>  \r\n\r\n<P>wild birds. </P>  \r\n\r\n<P>Conservation of Buksoer Odde as a site of international importance </P>  \r\n\r\n<P>for birds. </P>  \r\n\r\n<P>The directorate general for the enviroment, consumer protection and </P>  \r\n\r\n<P>nuclear safety has been informed that there are plans for the </P>  \r\n\r\n<P>construction of a shortwave aerial network at Buksoer Odde. It </P>  \r\n\r\n<P>seems that this type of construction would constitute a serious </P>  \r\n\r\n<P>threat to the birds using the area on their migration route and </P>  \r\n\r\n<P>would particularly affect the golden plover, a species listed in </P>  \r\n\r\n<P>annex I to council directive 79/ 409/ eec. Your government has not </P>  \r\n\r\n<P>yet communicated the list of special protection areas for the </P>  \r\n\r\n<P>conservation af annex I species and migratory birds not listed in </P>  \r\n\r\n<P>that annex (see article 4 of the directive and the council </P>  \r\n\r\n<P>resolution of 2 april 1979 on the subject). I would therefore like </P>  \r\n\r\n<P>to draw your attention to the fact that Buksoer Odde has been </P>  \r\n\r\n<P>included by my directorate general in a preliminary list of bird </P>  \r\n\r\n<P>areas of community importance. In the light of the available </P>  \r\n\r\n<P>information the directorate for the environment, consumer </P>  \r\n\r\n<P>protection and nuclear safety is of opinion that appropriate steps </P>  \r\n\r\n<P>should be taken to undertake a full assessment of the likely </P>  \r\n\r\n<P>effects of the project on the environment associating other </P>  \r\n\r\n<P>departments with competence in that matter. Such an assessment </P>  \r\n\r\n<P>should in the view of the commission also include an examination of </P>  \r\n\r\n<P>possible alternative sites which are more acceptable from the </P>  \r\n\r\n<P>ecological point of view. </P>  \r\n\r\n<P>A. Andreopoulos </P>  \r\n\r\n<P>director general </P>  \r\n\r\n<P>cits </P>  \r\n\r\n<P>Spørgsmål 420: </P>  \r\n\r\n<P>Ministeren bedes tilstille udvalget sin besvarelse af </P>  \r\n\r\n<P>samrådsspørgsmålet. </P>  \r\n\r\n<P>Svar: </P>  \r\n\r\n<P>Som svar på udvalgets spørgsmål fremsendes min besvarelse af </P>  \r\n\r\n<P>samrådsspørgsmålet. </P>  \r\n\r\n<P>&#187;Lad mig indledningsvis slå fast, at jeg lægger vægt på, at der </P>  \r\n\r\n<P>bliver truffet beslutning om at etablere en kortbølgesender, </P>  \r\n\r\n<P>således at danske søfolk og danskere i udlandet kan høre dansk </P>  \r\n\r\n<P>radio. </P>  \r\n\r\n<P>Dette er baggrunden for, at Miljøministeriet er gået meget grundigt </P>  \r\n\r\n<P>ind i arbejdet med at finde en placering af kortbølgesenderen, der </P>  \r\n\r\n<P>både kan tilfredsstille de tekniske og miljømæssige krav. </P>  \r\n\r\n<P>Jeg anser en placering på Buksør Odde for at være meget uheldig både </P>  \r\n\r\n<P>af landskabelige og økologiske grunde, selv om jeg er opmærksom på </P>  \r\n\r\n<P>de tekniske fortrin ved denne placering. </P>  \r\n\r\n<P>Foruden at være et nationalt biologisk interesseområde er de konkrete </P>  \r\n\r\n<P>arealer omfattet af de generelle beskyttelsesbestemmelser i </P>  \r\n\r\n<P>naturfredningslovens § 43 b (vedrørende strandenge, strandoverdrev </P>  \r\n\r\n<P>m.v.). Endvidere er det område, hvor anlægget skulle ligge, </P>  \r\n\r\n<P>omfattet af standbeskyttelseslinien i medfør af </P>  \r\n\r\n<P>naturfredningslovens § 46. Endelig har Danmarks </P>  \r\n\r\n<P>Naturfredningsforening i 1984 ønsket området fredet, hvilket Skov- </P>  \r\n\r\n<P>og Naturstyrelsen har været enig i. Styrelsen har på denne baggrund </P>  \r\n\r\n<P>forberedt en erhvervelse af hovedparten af selve Buksør Odde netop </P>  \r\n\r\n<P>for at sikre biotopen den bedst mulige beskyttelse. </P>  \r\n\r\n<P>Buksør Odde er en fuglelokalitet af national og international </P>  \r\n\r\n<P>betydning og må henregnes til de 9-10 vigtigste </P>  \r\n\r\n<P>vadefuglelokaliteter i Danmark, specielt for den nordiske bestand </P>  \r\n\r\n<P>af hjejler. </P>  \r\n\r\n<P>De konkrete naturværdier på Buksør Odde og den nærliggende Dråby Vig </P>  \r\n\r\n<P>betød, at området i 1983 blev udpeget som et </P>  \r\n\r\n<P>EF-fulgebeskyttelsesområde. </P>  \r\n\r\n<P>Skov- og Naturstyrelsen er i besiddelse af optællingsdata fra </P>  \r\n\r\n<P>perioden 1982-86, der viser, at den internationalt betydningsfulde </P>  \r\n\r\n<P>forekomst af hjejle på Buksør Odde fortsat er til stede. </P>  \r\n\r\n<P>Tilsvarende gælder områdets store betydning som yngleplads for </P>  \r\n\r\n<P>terner og vadefugle. </P>  \r\n\r\n<P>I 1982 udarbejdede den daværende Fredningssstyrelse et notat om </P>  \r\n\r\n<P>statistisk/ biologisk skøn over det forventede antal kollisioner </P>  \r\n\r\n<P>ved Buksør Odde. I notatet blev refereret den væsentligste </P>  \r\n\r\n<P>internationale litteratur om emnet, og det skønnedes, at der ved en </P>  \r\n\r\n<P>eventuel opstilling af tæppeantenner på Buksør Odde ville ske </P>  \r\n\r\n<P>adskillige tusinde dødsfald årligt som følge af de tusmørke- og </P>  \r\n\r\n<P>nataktive fugles kollisioner med antennerne (især hjejler, ænder og </P>  \r\n\r\n<P>gæs). </P>  \r\n\r\n<P>I 1982 blev ikke foretaget nogen vurdering af kollisionsrisici ved </P>  \r\n\r\n<P>etablering af den tilsvarende kortbølgesender på Gylling Næs. </P>  \r\n\r\n<P>Men det er i dag både Skov- og Naturstyrelsens samt </P>  \r\n\r\n<P>Landbrugsministeriets Vildtforvaltnings opfattelse, at der her er </P>  \r\n\r\n<P>tale om en langt mindre risiko. Det skyldes, at anlægget på Gylling </P>  \r\n\r\n<P>Næs kan placeres uden for fugleområder, inde i et sammenhængende </P>  \r\n\r\n<P>landbrugsland - og ikke ude på en smal odde omgivet af fladvand og </P>  \r\n\r\n<P>strandenge som Buksør Odde. </P>  \r\n\r\n<P>De tidligere overvejelser, i 1982, om en placering på Buksør Odde </P>  \r\n\r\n<P>udløste nationale og internationale protester, bl.a. fra Danmarks </P>  \r\n\r\n<P>Naturfredningsforening, Dansk Ornitologisk Forening, </P>  \r\n\r\n<P>EF-Kommissionen og det Norske Miljøverndepartement. </P>  \r\n\r\n<P>Siden diskussionen i 1982 har vi her i landet ratificeret </P>  \r\n\r\n<P>Bernkonventionen om beskyttelse af Europas vilde dyr og planter </P>  \r\n\r\n<P>samt naturlige levesteder, og vi har foretaget en udpegning af </P>  \r\n\r\n<P>EF-fuglebeskyttelsesområder. </P>  \r\n\r\n<P>Jeg er naturligivs bekendt med, at der fra lokalbefolkningens og </P>  \r\n\r\n<P>organisationernes side også er kommet indsigelser mod en placering </P>  \r\n\r\n<P>af en kortbølgesender på Gylling Næs. De argumenter, der fremføres </P>  \r\n\r\n<P>mod denne placering, vejer imidlertid både formelt og reelt langt </P>  \r\n\r\n<P>tungere på Buksør Odde. </P>  \r\n\r\n<P>Jeg er derfor fortsat af den opfattelse, at Gylling Næs under en </P>  \r\n\r\n<P>række nærmere forudsætninger bør vælges som placering for en ny </P>  \r\n\r\n<P>kortbølgesender, og at det fornødne planlægningsgrundlag kan </P>  \r\n\r\n<P>tilvejebringes gennem et landsplandirektiv. </P>  \r\n\r\n<P>Regeringen vil nu drøfte de økonomiske, tekniske og miljømæssige </P>  \r\n\r\n<P>forhold, hvorefter der vil blive truffet en beslutning. </P>  \r\n\r\n<P>Nogle af udvalgets spørgsmål til ministeren for offentlige arbejder </P>  \r\n\r\n<P>og dennes svar herpå </P>  \r\n\r\n<P>Spørgsmål 410: </P>  \r\n\r\n<P>&#187;Med henblik på det kommende samråd (Alm. del - bilag 630) bedes </P>  \r\n\r\n<P>ministeren oplyse, hvorvidt der teknisk eksisterer muligheder for </P>  \r\n\r\n<P>at benytte norske eller svenske kortbølgefrekvenser i forbindelse </P>  \r\n\r\n<P>med danske kortbølgeudsendelser til søfolk og danske i udlandet?&#187;  \r\n\r\n</P>  \r\n\r\n<P>Svar: </P>  \r\n\r\n<P>Frekvensanvendelsen for kortbølgeradiofoni fastlægges fire gange om </P>  \r\n\r\n<P>året af hvert enkelt land på en sådan måde, at man så vidt muligt </P>  \r\n\r\n<P>undgår at forstyrre eller at blive forstyrret af andre landes </P>  \r\n\r\n<P>sendinger. I en del tilfælde koordineres de enkelte udsendelser ved </P>  \r\n\r\n<P>aftaler mellem interesserede lande. Der er således ikke som ved </P>  \r\n\r\n<P>f.eks. fjernsyn nogen internationalt aftalt fordeling af </P>  \r\n\r\n<P>kortbølgefrekvenserne til bestemte lande. Muligheden for at bruge </P>  \r\n\r\n<P>de samme frekvenser som Norge og Sverige er derfor til stede, og </P>  \r\n\r\n<P>der praktiseres da også et samarbejde med bl.a. Norge om tidsdeling </P>  \r\n\r\n<P>af frekvenser, som landene derved udnytter i fællesskab. </P>  \r\n\r\n<P>Spørgsmål 411: </P>  \r\n\r\n<P>&#187;Såfremt spørgsmål 410 besvares bekræftende, bedes ministeren oplyse,  \r\n\r\n</P>  \r\n\r\n<P>hvorvidt der påtænkes eller har været ført forhandlinger med norske </P>  \r\n\r\n<P>og svenske myndigheder om dansk sendetid på de nævnte frekvenser?&#187;  \r\n\r\n</P>  \r\n\r\n<P>Svar: </P>  \r\n\r\n<P>Muligheden for at få dansk sendetid på de eksisterende norske og </P>  \r\n\r\n<P>svenske kortbølgesendere har tidligere været undersøgt med negativt </P>  \r\n\r\n<P>resultat, idet nabolandenes sendekapacitet er fuldt udnyttet til </P>  \r\n\r\n<P>egne udsendelser. For at påtage sig sending også af de danske </P>  \r\n\r\n<P>udsendelser vil de andre landes stationer derfor skulle udbygges </P>  \r\n\r\n<P>med en ny sender og eön eller flere antenner. </P>  \r\n\r\n<P>Det er oplyst, at der mellem radiofonierne har været tanker fremme om </P>  \r\n\r\n<P>nærmere programmæssigt samarbejde baseret på ensartede </P>  \r\n\r\n<P>senderessourcer i hvert land. Det skal i den forbindelse bemærkes, </P>  \r\n\r\n<P>at Norge og Sverige allerede råder over 500 kW-sendere. </P>  \r\n\r\n<P>Det er i øvrigt anset for principielt betænkeligt at lade </P>  \r\n\r\n<P>udsendelserne være helt afhængige af forholdene i et andet land, </P>  \r\n\r\n<P>idet kortbølgetjenesten ud over formidling af almindelige </P>  \r\n\r\n<P>nyhedsudsendelser også udfører en vigtig funktion med hensyn til </P>  \r\n\r\n<P>formidling af informationer, råd og vejledning til danske i </P>  \r\n\r\n<P>kriseramte områder. En placering af stationen uden for Danmarks </P>  \r\n\r\n<P>grænser vil derfor af sikkerheds- og beredskabsmæssige årsager </P>  \r\n\r\n<P>kunne anses for at være uhensigtsmæssig. </P>  \r\n\r\n<P>Spørgsmål stillet i medfør af Folketingets forretningsorden § 20 </P>  \r\n\r\n<P>af Leif Hermann (SF) til ministeren for offentlige arbejder </P>  \r\n\r\n<P>og dennes svar herpå </P>  \r\n\r\n<P>Spørgsmål nr. S 861: </P>  \r\n\r\n<P>&#187;Kan ministeren oplyse, hvorvidt planerne om placering af en </P>  \r\n\r\n<P>kortbølgesender på Buksør Odde endeligt er opgivet?&#187; </P>  \r\n\r\n<P>Svar: </P>  \r\n\r\n<P>Arbejdet med det projekt, som P &amp; T havde udarbejdet på foranledning  \r\n\r\n</P>  \r\n\r\n<P>af Industriministeriet i henhold til finansudvalgets aktstykke nr. </P>  \r\n\r\n<P>272 af 14. marts 1979 om opførelse af en ny </P>  \r\n\r\n<P>kortbølgeradiofonistation, blev stillet i bero af regeringen i </P>  \r\n\r\n<P>oktober 1982 bl.a. under indtryk af den økonomiske situation. </P>  \r\n\r\n<P>I mediekommissionens 6. betænkning (nr. 1029/ 1985) har et flertal </P>  \r\n\r\n<P>bl.a. foreslået, at der snarest etableres to 500 kW-sendere til </P>  \r\n\r\n<P>kortbølgeradiofonitjenesten. Dette spørgsmål er for tiden under </P>  \r\n\r\n<P>behandling og forberedelse i et embedsmandsudvalg under </P>  \r\n\r\n<P>Finansministeriets ledelse med deltagelse af de berørte ministerier </P>  \r\n\r\n<P>(Udenrigsministeriet, Industriministeriet, Miljøministeriet, </P>  \r\n\r\n<P>Kulturministeriet og Ministeriet for Offentlige Arbejder). </P>  \r\n\r\n<P>Udvalgets arbejde er endnu ikke afsluttet. </P>  \r\n\r\n<P>Spørgsmål stillet i medfør </P>  \r\n\r\n<P>af Folketingets forretningsorden § 20 af Leif Hermann (SF) til </P>  \r\n\r\n<P>miljøministeren </P>  \r\n\r\n<P>og dennes svar herpå </P>  \r\n\r\n<P>Spørgsmål nr. S 862: </P>  \r\n\r\n<P>&#187;Kan ministeren oplyse, hvorvidt der har været planer om erhvervelse  \r\n\r\n</P>  \r\n\r\n<P>af arealer på Buksør Odde i fredningsøjemed og i bekræftende fald, </P>  \r\n\r\n<P>hvorvidt disse planer er opgivet eller stillet i bero samt årsagen </P>  \r\n\r\n<P>hertil?&#187; </P>  \r\n\r\n<P>Svar: </P>  \r\n\r\n<P>Skov- og Naturstyrelsen (tidligere Fredningsstyrelsen) har igennem </P>  \r\n\r\n<P>det seneste års tid arbejdet på at erhverve Buksør Odde i medfør af </P>  \r\n\r\n<P>lov 230 om erhvervelse af fast ejendom til fritidsformål. </P>  \r\n\r\n<P>Formålet med en sådan erhvervelse skulle være at sikre en fortsat </P>  \r\n\r\n<P>hensigtsmæssig pleje, helst ved afgrænsning af odden, der er et </P>  \r\n\r\n<P>vigtigt fugleområde, at forhindre, at der fortsat drives jagt på </P>  \r\n\r\n<P>odden, samt at søge at åbne muligheder for, at offentligheden får </P>  \r\n\r\n<P>adgang til det spændende naturområde i en del af året. </P>  \r\n\r\n<P>Ejerens prisforlangende er godkendt af Statsskattedirektoratet. </P>  \r\n\r\n<P>Erhvervelsesudvalget, som rådgiver ministeriet i sager om erhvervelse </P>  \r\n\r\n<P>af fast ejendom til fritidsformål, har den 28. oktober 1986 </P>  \r\n\r\n<P>tiltrådt forslaget om erhvervelse af odden. </P>  \r\n\r\n<P>Da imidlertid Buksør Odde er en af de lokaliteter, som af et flertal </P>  \r\n\r\n<P>i kortbølgesenderudvalget er udpeget som mulig placering for </P>  \r\n\r\n<P>Danmarks nye kortbølgesenderanlæg, har Miljøministeriets sag om </P>  \r\n\r\n<P>erhvervelse af odden været stillet i bero. Den afventer nu en </P>  \r\n\r\n<P>regeringsbeslutning om placeringen af kortbølgesenderanlægget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861SR70014"
        },
        {
            "displayName": "Entydig dokumentidentifikation",
            "displayValue": "CL005129"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Selvstændig beretning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "14"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}