{
    "id": 34829,
    "title": "Barseldagpenge - beregning - dagpengegivende indtægt - registreret/skønnet - ventetid for arbejdsløshedsdagpenge efter optagelse i arbejdsløshedskasse (* 2) (* 4) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19390 af 24/10/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En kvinde modtog - efter at have haft arbejde i 6 måneder -  \r\n\r\n kontanthjælp efter bistandsloven i ventetiden for arbejdsløshedsdagpenge  \r\n\r\n efter indmeldelse i arbejdsløshedskasse. </I> </P>  \r\n\r\n<P> <I>Ankestyrelsen fandt, at barseldagpenge til sikrede skulle fastsættes  \r\n\r\n ud fra en skønnet indtægt. Ankestyrelsen fandt ikke grundlag for at fastsætte  \r\n\r\n denne til et større beløb end indtægten fra de 6 måneders arbejde suppleret  \r\n\r\n med indtægten fra et forudgående 2 måneders specialarbejderkursus, og kunne  \r\n\r\n således ikke tiltræde amtsankenævnets afgørelse om at fastsætte den skønnede  \r\n\r\n indtægt til det beløb, som sikrede ville have været berettiget til i  \r\n\r\n arbejdsløshedsdagpenge, hvis hun ikke havde været afskåret herfra på grund af  \r\n\r\n arbejdsløshedslovgivningens regler om ventetid efter indmeldelse. (* 1) </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Barseldagpenge - beregning - dagpengegivende  \r\n\r\n indtægt - registreret/skønnet - ventetid for arbejdsløshedsdagpenge efter  \r\n\r\n optagelse i arbejdsløshedskasse (* 2) (* 4) </H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN: </P>  \r\n\r\n<P>En sikret, der i december 1983 og juni 1984 deltog i et  \r\n\r\n specialarbejderkursus, var herefter fra den 1. februar til den 31. juli 1984  \r\n\r\n i beskæftigelse under &#187;ung i arbejde&#171;, og havde en indtægt på  \r\n\r\n 53.500 kr. Fra 1. august 1984 modtog hun kontanthjælp efter bistandsloven,  \r\n\r\n indtil hun pr. 31. oktober 1984 anmodede om dagpenge på grund af forventet  \r\n\r\n fødsel den 27. november 1984. </P>  \r\n\r\n<P>Sikrede var medlem af arbejdsløshedskasse, men var på grund af  \r\n\r\n arbejdsløshedslovgivningens regler om ventetid efter indmeldelsen først  \r\n\r\n berettiget til arbejdsløshedsdagpenge fra 1. februar 1985. </P>  \r\n\r\n<P>Det sociale udvalg fandt, at sikrede i medfør af bestemmelserne i  \r\n\r\n dagpengelovens § 34, stk. 2, var berettiget til dagpenge i forbindelse med  \r\n\r\n graviditet og fødsel. </P>  \r\n\r\n<P>Det sociale udvalg fandt, at beregningsgrundlaget skulle fastsættes ud fra  \r\n\r\n en skønnet indtægt, således at indtægten for perioden 1. februar til 31. juli  \r\n\r\n 1984 suppleret med indtægten fra specialarbejderkurset anvendtes. </P>  \r\n\r\n<P>Det sociale udvalg meddelte, at dagpengene fra 1. februar 1985 ville blive  \r\n\r\n beregnet ud fra en skønnet indtægt på 98.500 kr., svarende til det beløb, som  \r\n\r\n sikrede fra dette tidspunkt ville have været berettiget til i  \r\n\r\n arbejdsløshedsdagpenge. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet fandt som det sociale udvalg sikrede berettiget til  \r\n\r\n dagpenge i forbindelse med graviditet og fødsel, ligesom nævnet fandt, at  \r\n\r\n disse dagpenge skulle beregnes ud fra en skønnet indtægt. </P>  \r\n\r\n<P>Herudfra fandt nævnet, uanset det forhold, at sikrede ved overgangen til  \r\n\r\n dagpenge oppebar kontanthjælp, som ikke er dagpengegivende indtægt, at  \r\n\r\n indtægten skulle opgøres i overensstemmelse med reglerne dagpengelovens § 34,  \r\n\r\n stk. 3, nr. 2. </P>  \r\n\r\n<P>Nævnet fandt derfor, at dagpengene skulle beregnes ud fra, hvad sikrede  \r\n\r\n kunne have oppebåret i arbejdsløshedsdagpenge fra arbejdsløshedskassen, idet  \r\n\r\n hun alene var afskåret herfra på grund af arbejdsløshedslovgivningens regler  \r\n\r\n om ventetid efter indmeldelse. Dagpengene skulle således beregnes i  \r\n\r\n overensstemmelse med principperne i § 3, stk. 2, i socialministeriets  \r\n\r\n bekendtgørelse nr. 689 af 20. december 1982. </P>  \r\n\r\n<P>Nævnet pålagde det sociale udvalg at udbetale dagpenge efter ovenstående  \r\n\r\n retningslinier fra den 31. oktober 1984. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Sagen blev anket af det sociale udvalg, der gjorde gældende, at  \r\n\r\n bestemmelsen i dagpengelovens § 34, stk. 3, nr. 2, kun havde betydning for  \r\n\r\n vurderingen af berettigelsen til dagpenge og ikke for beregningen. </P>  \r\n\r\n<P>Efter udvalgets opfattelse kom § 34, stk. 3, nr. 2, slet ikke til  \r\n\r\n anvendelse i dette tilfælde, idet betingelserne for udbetaling af dagpenge  \r\n\r\n allerede var opfyldt i § 34, stk. 1, nr. 2, og stk. 2. </P>  \r\n\r\n<P>Med hensyn til bestemmelserne i § 3, stk. 2, i socialministeriets  \r\n\r\n bekendtgørelse nr. 689 af 20. december 1982, anførte udvalget, at denne  \r\n\r\n bestemmelse udelukkende omhandlede dagpenge under sygdom til arbejdsløse,  \r\n\r\n dagpengeberettigede medlemmer af anerkendt arbejdsløshedskasse, og kunne  \r\n\r\n derfor - efter udvalgets opfattelse - ikke anvendes ved udbetaling under  \r\n\r\n graviditet til et medlem, der ikke var dagpengeberettiget i  \r\n\r\n arbejdsløshedskassen. </P>  \r\n\r\n<P>LOVGRUNDLAG: </P>  \r\n\r\n<P>Lov om dagpenge ved sygdom eller fødsel, § 21, § 23, nr. 3 og § 34. </P>  \r\n\r\n<P>§ 3, stk. 2 og § 8 i socialministeriets bekendtgørelse nr. 689 af 20.  \r\n\r\n december 1982 om dagpengegivende indtægter. </P>  \r\n\r\n<P>ANKESTYRELSEN AFGØRELSE: </P>  \r\n\r\n<P>Ankestyrelsen er enig med det sociale udvalg og amtsankenævnet i, at  \r\n\r\n sikrede i medfør af dagpengelovens § 34, stk. 2, jfr. stk. 3, er berettiget  \r\n\r\n til dagpenge. </P>  \r\n\r\n<P>Ankestyrelsen er desuden enig i, at beregningsgrundlaget skal fastsættes  \r\n\r\n ud fra en skønnet indtægt, jfr. § 23, nr. 3. </P>  \r\n\r\n<P>På baggrund af sikredes arbejds- og indtægtsmæssige forhold finder  \r\n\r\n ankestyrelsen ikke grundlag for at fastsætte en skønnet indtægt til et større  \r\n\r\n beløb end det af kommunen anvendte indtægtsgrundlag. </P>  \r\n\r\n<P>Ankestyrelsen ændrer således amtsankenævnets afgørelse for så vidt angår  \r\n\r\n ansættelse af den skønnede indtægt. </P>  \r\n\r\n<P>Afgørelsen medfører ikke, at sikrede skal tilbagebetale de dagpenge, der  \r\n\r\n er udbetalt hende i overensstemmelse med amtsankenævnets afgørelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Se endvidere D-meddelelse nr. D-016-86 </P>  \r\n\r\n</DIV>",
    "isHistorical": true,
    "editorialNotes": [
        "(* 4) Overført til historisk base ved saneringsrunden 1991.",
        "(* 3) Dagældende retsforskrift: Bekendtgørelse nr. 689 af 20. december 1982 om dagpengegivende indtægter, § 3, stk 2. og § 8.",
        "(* 2) Offentliggjort af Sikringsstyrelsen i SM D-017-86 05/01/1987."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19861939025"
        },
        {
            "displayName": "Entydig dokumentidentifikation",
            "displayValue": "CA002760"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19390"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "24/10/1986"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20319-85"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}