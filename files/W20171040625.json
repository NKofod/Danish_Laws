{
    "id": 198349,
    "title": "Skrivelse om, hvorvidt et medlem af et regionsråd, der er dømt for overtrædelse af straffelovens § 152, stk. 1, er valgbar (Valgbarhedsnævnets skrivelse af 18. december 2017 til et regionsråd)",
    "documentTypeId": "240",
    "isSagsforlobPeriodValid": true,
    "shortName": "KEN nr 10406 af 18/12/2017",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om, hvorvidt et medlem af et regionsråd, der er dømt for overtrædelse af straffelovens § 152, stk. 1, er valgbar</p>\r\n<p class=\"UnderTitel2\">(Valgbarhedsnævnets skrivelse af 18. december 2017 til et regionsråd)</p>\r\n<p>Ved e-post af 20. november 2017 har Region X i henhold til § 101, stk. 4, i lov om kommunale og regionale valg, jf. lovbekendtgørelse nr. 1089 af 26. september 2017, indberettet til Valgbarhedsnævnet, at regionsrådsmedlem N. N. ved Retten i X er blevet idømt 10 dagbøder á 500 kr. med forvandlingsstraf af fængsel i 10 dage for overtrædelse af straffelovens § 152, stk. 1.</p>\r\n<p>Det fremgår af sagen, at den pågældende uberettiget har videregivet et fortroligt notat til en journalist, idet den pågældende til journalisten videresendte en e-mail vedhæftet notatet, som den pågældende havde modtaget i kraft af sit hverv.</p>\r\n<p>Retten i X har fundet, at notatet indeholdt oplysninger, som det var nødvendigt at hemmeligholde af hensyn til en igangværende politiefterforskning og således til varetagelse af væsentlige hensyn til offentlige interesser, og at notatet dermed var fortroligt.</p>\r\n<p>Retten har desuden fundet, at det må have stået den pågældende klart, at videregivelsen var uberettiget, og at det forhold, at forskellige journalister over for den pågældende eventuelt havde givet udtryk for, at de var i besiddelse af notatet eller en del heraf, ikke kunne føre til et andet resultat. Retten har derfor fundet, at den pågældende har haft det fornødne forsæt.</p>\r\n<p>Af dommen fremgår derudover, at retten ikke har fundet at kunne lægge til grund, at tiltalte ved fremsendelsen af notatet har handlet i berettiget varetagelse af åbenbar almeninteresse eller af eget eller andres tarv, jf. straffelovens § 152 e.</p>\r\n<p>I den anledning skal det meddeles, at Valgbarhedsnævnet ikke har fundet fuldt tilstrækkeligt grundlag for at fastslå, at den begåede handling – uanset de krav, der må stilles til personer, der beklæder hverv som medlem af kommunale og regionale råd – i almindeligt omdømme gør den pågældende uværdig til at være medlem af kommunale og regionale råd, jf. den kommunale og regionale valglovs § 4.</p>\r\n<p>Den pågældende må derfor anses for valgbar.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/02/2018"
        },
        {
            "displayName": "Accession",
            "displayValue": "W20171040625"
        },
        {
            "displayName": "Entydig dokumentidentifikation",
            "displayValue": "CR000658"
        },
        {
            "displayName": "Dato for indlæggelse",
            "displayValue": "08/02/2018"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10406"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "18/12/2017"
        },
        {
            "displayName": "Ressortministeriets journalnummer",
            "displayValue": "Økonomi- og Indenrigsmin., j.nr. 2017-5661"
        },
        {
            "displayName": "Stikord",
            "displayValue": "Valgbar"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}