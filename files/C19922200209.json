{
    "id": 74228,
    "title": "Cirkulære om lokal lønpulje ved de frie grundskoler (* 1) (Til alle frie grundskoler) ",
    "documentTypeId": "140",
    "isSagsforlobPeriodValid": false,
    "shortName": "CIR nr 22002 af 04/03/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om lokal lønpulje ved de frie  \r\n\r\n grundskoler (* 1) </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til alle frie grundskoler) </P>  \r\n\r\n<BR>  \r\n\r\n<P>Hermed fremsendes Undervisningsministeriets endelige cirkulære af 4. marts  \r\n\r\n 1992 om lokallønsordningen for de frie grundskoler. Cirkulæret erstatter  \r\n\r\n ministeriets foreløbige cirkulære af 24. januar 1992 om lokal lønpulje ved de  \r\n\r\n frie grundskoler. </P>  \r\n\r\n<P>Det er nu fastsat, at alle skoler - uanset tilhørsforhold - sender  \r\n\r\n forhandlingsresultatet og den endelige opgørelse over forbrugte puljemidler  \r\n\r\n til Vikarkassen for friskoler, private grundskoler m.v. </P>  \r\n\r\n<P>Ændringerne i forhold til det foreløbige cirkulære af 24. januar 1992 er  \r\n\r\n markeret med streg i margenen. Ud for hver overskrift er anført henvisninger  \r\n\r\n til de relevante bestemmelser i cirkulæret. </P>  \r\n\r\n<P>Cirkulæret udsendes, da aftalen mellem Finansministeriet og Lærernes  \r\n\r\n Centralorganisation af 4. december 1987 om kommunens folkeskolepulje er  \r\n\r\n ændret ved aftale af 28. juni 1991. </P>  \r\n\r\n<P> Puljens størrelse (§ 3, stk. 1) </P>  \r\n\r\n<P>Meddelelse om skolens pulje for overenskomståret 1. april 1991 - 31. marts  \r\n\r\n 1992 er udsendt som bilag til cirkulæret af 24. januar 1992. </P>  \r\n\r\n<P>Skolens pulje beregnes for begge årene i overenskomstperioden 1. april  \r\n\r\n 1991 - 31. marts 1993 som skolens andel af den samlede pulje i forhold til  \r\n\r\n skolens normerede løntimetal pr. 1. september 1991, således som dette  \r\n\r\n anvendes ved beregningen af rammetilskuddet for perioden 1. august 1991 til  \r\n\r\n 31. december 1991. </P>  \r\n\r\n<P> <B>Fra og med overenskomståret 1991-92 indgår tilskud til skolens pulje i  \r\n\r\n det generelle driftstilskud</B> (tilskud for perioden 1. april 1991 til 31.  \r\n\r\n december 1991 indgår i rammetilskuddet for perioden 1. august 1991 til 31.  \r\n\r\n december 1991). </P>  \r\n\r\n<P>Der udbetales således ikke længere et særskilt beløb til dette formål.  \r\n\r\n</P>  \r\n\r\n<P>Den samlede pulje til de frie grundskoler udgør i overenskomståret 1.  \r\n\r\n april 1991 - 31. marts 1992 4.082.000 mio. kr. (niveau 1. april 1991) og for  \r\n\r\n overenskomståret 1. april 1992 - 31. marts 1993 5.541.000 mio. kr. (niveau 1.  \r\n\r\n april 1991) incl. særlig feriegodtgørelse. </P>  \r\n\r\n<P>Umiddelbart efter 1. april 1992 vil Undervisningsministeriet meddele  \r\n\r\n puljens størrelse for overenskomståret 1. april 1992 - 31. marts 1993 opgjort  \r\n\r\n i niveau 1. april 1992. </P>  \r\n\r\n<P> Hvad kan puljen anvendes til ? (§ 4) </P>  \r\n\r\n<P>Ordningens hovedprincip er, at der kan gives engangsvederlag, personlige  \r\n\r\n omklassificeringer og varige personlige tillæg. </P>  \r\n\r\n<P>Puljen kan således anvendes i forbindelse med fx rekruttering og  \r\n\r\n fastholdelse samt til betaling for særlig indsats efter objektive kriterier.  \r\n\r\n</P>  \r\n\r\n<P>Opgaver, som vederlægges efter andre regler fx i Undervisningsministeriets  \r\n\r\n cirkulære af 11. december 1989 om indgåelse af lokalaftale ved frie  \r\n\r\n grundskoler om vederlag for særlige arbejdsopgaver (tilsyn m.v.), skal ikke  \r\n\r\n betales med midler fra denne pulje. </P>  \r\n\r\n<P>Puljen kan ligeledes anvendes til individuelle lønforbedringer. </P>  \r\n\r\n<P>Det indskærpes, at den tidligere meddelte puljestørrelse skal anvendes til  \r\n\r\n formålet, jf. cirkulærets § 1, stk. 1. Undladelse af at anvende puljen hertil  \r\n\r\n indebærer, at skolen skal tilbagebetale puljen til Vikarkassen. </P>  \r\n\r\n<P> Aftaleindgåelse (§ 1) </P>  \r\n\r\n<P>Aftale indgås mellem skolens styrelse og repræsentanten for Frie  \r\n\r\n Grundskolers Lærerforening (FGL). </P>  \r\n\r\n<P>Hvis der på en skole ikke er valgt en repræsentant for FGL, forhandler en  \r\n\r\n eller flere repræsentanter for skolens lærere eller lærerne i fællesskab med  \r\n\r\n skolens styrelse. </P>  \r\n\r\n<P>Forhandlingsresultatet sendes til Vikarkassen og skal tiltrædes af  \r\n\r\n Vikarkassen og FGL i fællesskab, før en lokal aftale anses for at være  \r\n\r\n indgået. </P>  \r\n\r\n<P> Forhøjelse eller nedsættelse af puljen (§§ 6 og 7) </P>  \r\n\r\n<P>Parterne har mulighed for at aftale, at en del af puljen overføres til  \r\n\r\n skolens vederlagspulje, jf. cirkulæret herom. Beløb, der overføres, må højst  \r\n\r\n udgøre halvdelen af denne pulje. </P>  \r\n\r\n<P>Det er også muligt at forhøje denne pulje ved at overføre midler fra  \r\n\r\n skolens vederlagspulje. Dette sker ligeledes ved aftale mellem skolens  \r\n\r\n styrelse og repræsentanten for Frie Grundskolers Lærerforening. </P>  \r\n\r\n<P> Hvilke typer lønforbedringer ? (§ 4) </P>  \r\n\r\n<P>Puljen kan anvendes til engangsvederlag eller til personlige tillæg.  \r\n\r\n Personlige tillæg kan aftales ydet for en periode (fx et antal år) eller så  \r\n\r\n længe, den pågældende person er ansat i den stilling/varetager den funktion,  \r\n\r\n som tillægget er knyttet til. Der er endvidere mulighed for personlige  \r\n\r\n omklassificeringer, såfremt stillingsindehaveren er aflønnet i lønrammer over  \r\n\r\n lærerlønrammeforløbet, for tiden stillinger i lønramme 25 og derover.  \r\n\r\n Personlige omklassificeringer bortfalder ved ledighed i stillingen. </P>  \r\n\r\n<P> Hvor store lønforbedringer ? (§ 4) </P>  \r\n\r\n<P>Der er ikke nogen maksimums- eller minimumsgrænse for størrelse af den  \r\n\r\n enkelte individuelle lønforbedring. </P>  \r\n\r\n<P>Engangsvederlag og særlige tillæg ydet af puljen indgår i den årsløn, som  \r\n\r\n den sædvanlige feriegodtgørelse beregnes efter. </P>  \r\n\r\n<P> Lønforbedringer og overtidssatser (§ 4) </P>  \r\n\r\n<P>Lønforbedringer, der ydes som personlige tillæg, indgår i  \r\n\r\n beregningsgrundlaget ved beregningen af overtimebetaling. </P>  \r\n\r\n<P>Lønforbedringer, der ydes som engangsvederlag, indgår ikke i  \r\n\r\n beregningsgrundlaget ved beregningen af overtimebetaling. </P>  \r\n\r\n<P> Opgørelse af puljen (§ 8) </P>  \r\n\r\n<P>Skolen skal føre regnskab med forbruget af skolens pulje og hvert år sende  \r\n\r\n en opgørelse over forbruget af den pulje, der er meddelt af  \r\n\r\n Undervisningsministeriet for det pågældende overenskomstår til Vikarkassen.  \r\n\r\n Opgørelsen skal være underskrevet af både skolens styrelse og repræsentanten  \r\n\r\n for FGL eller de(n) repræsentant(er), som lærerne har valgt ved skoler, hvor  \r\n\r\n der ikke er valgt en repræsentant for FGL, jf. § 1, stk. 3, i cirkulæret.  \r\n\r\n</P>  \r\n\r\n<P> Frist for opgørelse af puljen for overenskomståret 1. april 1991 - 31.  \r\n\r\n marts 1992 (§ 8) </P>  \r\n\r\n<P>Fristen for indsendelse af opgørelse for overenskomståret 1991-92 er nu  \r\n\r\n fastsat til den 15. marts 1992. Skoler, der allerede har indsendt opgørelse  \r\n\r\n over forbrugte puljemidler til Frie Grundskolers Fællesråd, skal ikke  \r\n\r\n foretage sig videre. </P>  \r\n\r\n<P> Frist for opgørelse af puljen for overenskomståret 1. april 1992 - 31.  \r\n\r\n marts 1993 (§ 8) </P>  \r\n\r\n<P>Fristen for indsendelse af opgørelse for overenskomståret 1992-93 er den  \r\n\r\n 15. februar 1993. </P>  \r\n\r\n<P> Afsluttende bemærkninger </P>  \r\n\r\n<P>Ved tildeling af varige tillæg har skolen ved fordelingen af næste års  \r\n\r\n pulje forlods brugt den andel af den samlede pulje, som de/det varige tillæg  \r\n\r\n udgør. </P>  \r\n\r\n<P>Vælger skolen helt eller delvis at undlade at bruge den afsatte pulje,  \r\n\r\n skal de ubrugte midler tilbageføres til en central pulje ved, at disse  \r\n\r\n indbetales til Vikarkassen. Tilbagebetaling for et overenskomstår medfører  \r\n\r\n ikke, at skolens pulje for næste overenskomstår reduceres med det  \r\n\r\n tilbageførte beløb. </P>  \r\n\r\n<P>Med venlig hilsen </P>  \r\n\r\n<P>Dorthe Brinck </P>  \r\n\r\n<P>kontorfuldmægtig </P>  \r\n\r\n<P>Undervisnings- og Forskningsministeriets cirkulære af 4. marts 1992 </P>  \r\n\r\n<P>Cirkulære om lokal lønpulje ved de frie grundskoler </P>  \r\n\r\n<P>(Til alle frie grundskoler) </P>  \r\n\r\n<P>I henhold til § 45, stk. 1, i lov om tjenestemænd i staten, folkeskolen og  \r\n\r\n folkekirken, jf. lovbekendtgørelse nr. 671 af 2. oktober 1986, er der den 28.  \r\n\r\n juni 1991 indgået rammeaftale mellem Finansministeriet og Lærernes  \r\n\r\n Centralorganisation om kommunens folkeskolepulje. Denne aftale finder  \r\n\r\n tilsvarende anvendelse for ledere, lærere og børnehaveklasseledere ved de  \r\n\r\n frie grundskoler dog med de afvigelser, der følger af forskellene mellem de  \r\n\r\n to skoleformer. </P>  \r\n\r\n<P>Undervisningsministeriet fastsætter herefter følgende: </P>  \r\n\r\n<P> AFTALEINDGÅELSE </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Med henblik på, at den enkelte skole kan yde  \r\n\r\n individuelle lønforbedringer til skolens lærere, afsættes der til hver skole  \r\n\r\n en pulje. </P>  \r\n\r\n<P CLASS=STK> <I>Stk. 2. </I> Puljen anvendes ved aftale mellem skolens  \r\n\r\n styrelse og repræsentanten for Frie Grundskolers Lærerforening (FGL). </P>  \r\n\r\n<P CLASS=STK> <I>Stk. 3. </I> Hvis der på en skole ikke er valgt en  \r\n\r\n repræsentant for FGL, forhandler en eller flere repræsentanter for skolens  \r\n\r\n lærere eller lærerne i fællesskab med skolens styrelse.  \r\n\r\n Forhandlingsresultatet fremsendes til Vikarkassen for friskoler og private  \r\n\r\n grundskoler m.v. Vikarkassen og FGL i fællesskab tiltræder resultatet som  \r\n\r\n aftale for skolen. </P>  \r\n\r\n<P> PERSONKREDS </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ordningen omfatter ledere, lærere og  \r\n\r\n børnehaveklasseledere, i dette cirkulære betegnet lærere, ved frie  \r\n\r\n grundskoler. </P>  \r\n\r\n<P> SKOLENS PULJE </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Skolen disponerer i overenskomstperioden 1.  \r\n\r\n april 1991 til 31. marts 1993 hvert år inden 15. februar over en pulje til  \r\n\r\n individuelle lønforbedringer. Puljens størrelse beregnes ud fra skolens  \r\n\r\n normerede løntimetal pr. 1. september 1991. Undervisningsministeriet meddeler  \r\n\r\n skolen puljens størrelse for hvert overenskomstår. </P>  \r\n\r\n<P CLASS=STK> <I>Stk. 2. </I> I skolens pulje indgår følgende: </P>  \r\n\r\n<UL CLASS=PLAIN-LIST>  \r\n\r\n<LI>a) de personlige tillæg, som i perioden 1989-91 måtte være aftalt  \r\n\r\n udbetalt udover 31. marts 1991 i henhold til Undervisningsministeriets  \r\n\r\n cirkulære af 8. december 1989 om lokal pulje til øget fleksibilitet i  \r\n\r\n lønfastsættelsen for ledere, lærere og børnehaveklasseledere ved frie  \r\n\r\n grundskoler. </LI>  \r\n\r\n<LI>b) de midler, som i perioden 1989-91 måtte være aftalt anvendt til  \r\n\r\n vederlæggelse af de særlige arbejdsopgaver, som er anført i §§ 2-7 i  \r\n\r\n Undervisningsministeriets cirkulære af 11. december 1989 om indgåelse af  \r\n\r\n lokalaftaler ved frie grundskoler om vederlag for særlige arbejdsopgaver  \r\n\r\n (tilsyn mv.), jf. § 6 nedenfor. </LI>  \r\n\r\n</UL>  \r\n\r\n<P> LØNFORBEDRINGSFORMER </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Individuelle lønforbedringer kan ydes i form af:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>a) engangsvederlag, eller som </LI>  \r\n\r\n<LI>b) personlige tillæg, der bortfalder senest ved ledighed i stillingen  \r\n\r\n eller ved ophør af funktionen, eller som </LI>  \r\n\r\n<LI>c) personlige omklassificeringer, såfremt stillingsindehaveren er  \r\n\r\n aflønnet i lønrammer over lærerlønrammeforløbet, for tiden stillinger i  \r\n\r\n lønramme 25 og derover. Personlige omklassificeringer bortfalder ved ledighed  \r\n\r\n i stillingen. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Engangsvederlag og personlige tillæg, ydet  \r\n\r\n efter dette cirkulære, er ikke-pensionsgivende. </P>  \r\n\r\n<P CLASS=STK> <I>Stk. 3. </I> Personlige tillæg, ydet efter dette cirkulære,  \r\n\r\n reguleres som særlige tillæg til tjenestemænd i overensstemmelse med den til  \r\n\r\n enhver tid gældende aftale mellem Finansministeriet og  \r\n\r\n Centralorganisationernes Fællesudvalg om justering af tjenestemandslønninger.  \r\n\r\n</P>  \r\n\r\n<P> PROCEDURE </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Forslag om anvendelse af puljen kan fremsættes  \r\n\r\n af både skolens styrelse og af repræsentanten for FGL, jf. dog § 1, stk. 3.  \r\n\r\n Forslag fremsættes skriftligt. </P>  \r\n\r\n<P CLASS=STK> <I>Stk. 2. </I> Forhandlingen af fremsatte forslag gennemføres  \r\n\r\n snarest muligt og senest 6 uger efter, at de er modtaget af den anden part.  \r\n\r\n</P>  \r\n\r\n<P CLASS=STK> <I>Stk. 3. </I> Forslag kan kun gennemføres, hvis der ved  \r\n\r\n aftale er opnået enighed mellem parterne. </P>  \r\n\r\n<P> ANDEN ANVENDELSE AF PULJEN </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Udover at anvende puljen til individuelle  \r\n\r\n lønforbedringer kan parterne indgå aftale om, at en del af puljen anvendes  \r\n\r\n til vederlag for særlige arbejdsopgaver (tilsyn m.v.), jf. §§ 1-7 i  \r\n\r\n Undervisningsministeriets cirkulære af 11. december 1989 om indgåelse af  \r\n\r\n lokalaftale ved frie grundskoler om vederlag for særlige arbejdsopgaver  \r\n\r\n (tilsyn m.v.), herefter kaldet vederlagscirkulæret. </P>  \r\n\r\n<P CLASS=STK> <I>Stk. 2. </I> Indgås en sådan aftale, nedsættes puljen med  \r\n\r\n det beløb, som overføres. Det overførte beløb anvendes efter reglerne i  \r\n\r\n vederlagscirkulæret. </P>  \r\n\r\n<P CLASS=STK> <I>Stk. 3. </I> Beløb, som er overført i perioden 1989-91, må  \r\n\r\n sammen med beløb overført efter 1. april 1991 til enhver tid højst udgøre 1/2  \r\n\r\n af den i det pågældende år til rådighed værende pulje, jf. § 3. </P>  \r\n\r\n<P CLASS=STK> <I>Stk. 4. </I> Beløb fra den i dette cirkulære beskrevne  \r\n\r\n pulje, der er overført til vederlagspuljen, tilbageføres til puljen, hvis  \r\n\r\n vederlaget bortfalder som beskrevet i vederlagscirkulærets § 12, stk. 3. </P>  \r\n\r\n<P> FORHØJELSE AF PULJEN </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Hvis skolens styrelse og repræsentanten for FGL,  \r\n\r\n jf. dog § 1, stk. 3, indgår aftale efter reglerne i vederlagscirkulærets §  \r\n\r\n 13, stk. 3, om at overføre et antal enheder fra skolens pulje til vederlag  \r\n\r\n for særlige arbejdsopgaver til den i dette cirkulære beskrevne pulje,  \r\n\r\n forhøjes den med det dertil svarende beløb. </P>  \r\n\r\n<P CLASS=STK> <I>Stk. 2. </I> Det overførte beløb anvendes efter reglerne i  \r\n\r\n dette cirkulære. </P>  \r\n\r\n<P CLASS=STK> <I>Stk. 3. </I> Hvis der på skolen opnås enighed om, at der er  \r\n\r\n behov for flere puljemidler end tildelt, jf. § 3, inklusive eventuelt  \r\n\r\n overførte midler i henhold til stk. 1, kan skolen søge om at få del i  \r\n\r\n eventuelle overskydende midler fra andre skoler i henhold til § 8, stk. 2.  \r\n\r\n</P>  \r\n\r\n<P CLASS=STK> <I>Stk. 4. </I> Et eventuelt tildelt beløb i henhold til stk. 3  \r\n\r\n kan kun anvendes til engangsvederlag. </P>  \r\n\r\n<P> OPGØRELSE AF FORBRUGET </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Skolens styrelse fører regnskab over, hvor stor  \r\n\r\n en del af skolens pulje, der er anvendt. </P>  \r\n\r\n<P CLASS=STK> <I>Stk. 2. </I> Opgørelse over anvendelsen af skolens pulje for  \r\n\r\n hvert overenskomstår underskrives af skolens styrelse og repræsentanten for  \r\n\r\n FGL, jf. dog § 1, stk. 3. For overenskomståret 1991-92 er fristen for  \r\n\r\n indsendelse af opgørelsen den 15. marts 1992. For overenskomståret 1992-93 er  \r\n\r\n fristen for indsendelse af opgørelsen den 15. februar 1993. Ubrugte  \r\n\r\n puljemidler sendes ligeledes til Vikarkassen. Vikarkassen kan indhente  \r\n\r\n ansøgninger fra skolerne om tildeling af ubrugte puljemidler. Vikarkassen og  \r\n\r\n FGL i fællesskab indgår i så fald sammen aftale om fordeling af de herved  \r\n\r\n indkomne puljemidler. Vikarkassen sender hvert år en samlet opgørelse over  \r\n\r\n forbruget til Undervisningsministeriet. </P>  \r\n\r\n<P CLASS=STK> <I>Stk. 3. </I> Ubrugte puljemidler sendes af Vikarkassen til  \r\n\r\n Undervisningsministeriet. </P>  \r\n\r\n<P> IKRAFTTRÆDEN </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Cirkulæret har virkning for overenskomstperioden  \r\n\r\n 1. april 1991 - 31. marts 1993. </P>  \r\n\r\n<P CLASS=STK> <I>Stk. 2. </I> Undervisningsministeriets foreløbige cirkulære  \r\n\r\n af 24. januar 1992 om lokal lønpulje ved de frie grundskoler ophæves. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Undervisnings- og Forskningsministeriet,  \r\n\r\n den 4. marts 1992 </I> </P>  \r\n\r\n<P ALIGN=CENTER>P. m. v. </P>  \r\n\r\n<P ALIGN=CENTER>e. b. </P>  \r\n\r\n<P CLASS=UNDERSKREVET-AF ALIGN=CENTER>Dorthe Brinck </P>  \r\n\r\n<P ALIGN=CENTER>kontorfuldmægtig </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) Følgeskrivelse af 4. marts 1992 til alle frie grundskoler er medtaget som indledning til cirkulæreteksten"
    ],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19922200209"
        },
        {
            "displayName": "Entydig dokumentidentifikation",
            "displayValue": "CM033432"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22002"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "04/03/1992"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Økonomiafdelingen"
        },
        {
            "displayName": "Ressortministeriets journalnummer",
            "displayValue": "1991-42341-3"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}