{
    "id": 235595,
    "title": "Pressenævnets kendelse i sag nr. 2023-80-0954",
    "documentTypeId": "240",
    "isSagsforlobPeriodValid": true,
    "shortName": "KEN nr 9236 af 21/03/2023",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2023-80-0954</p>\r\n<div class=\"Resume\">\r\n   <p class=\"TekstGenerel\">Tidligere CS:GO-spiller får ikke slettet personoplysninger på HLTV.org</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">En person, som oplyste ikke længere at være aktiv CS:GO-spiller, klagede til Pressenævnet over, at hjemmesiden HLTV.org, der bringer nyheder og statistik om e-sporten Counter-Strike: Global Offence (CS:GO), havde afvist hans anmodning om at få slettet personoplysninger om ham (hans navn, alder og foto) fra en spillerprofil på hjemmesiden.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">HLTV.org er alene anmeldt til Pressenævnet efter lov om massemediers informationsdatabaser, og personens anmodning blev derfor behandlet efter denne lov. Pressenævnet fandt, at oplysningerne hverken kunne betegnes som følsomme eller private, ligesom disse oplysninger ikke kunne siges at vedrøre personens rent private forhold. Nævnet fandt derfor ikke grundlag for at pålægge HLTV.org at slette oplysningerne.</p>\r\n</div>\r\n<p>[Klager] har klaget til Pressenævnet over, at HLTV.org har afvist hans anmodning om at slette personoplysninger om ham (hans navn, alder og foto) fra en spillerprofil, som fremgår på HLTV.org, idet han mener, at lov om massemediers informationsdatabaser derved er overtrådt.</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">1 Sagsfremstilling</span>\r\n</p>\r\n<p>\r\n   <span class=\"Italic\">Den påklagede spillerprofil</span>\r\n</p>\r\n<p>[Klager]s foto fremgår af, hvad der fremstår som en spillerprofil på hjemmesiden HLTV.org. Hjemmesiden, og dermed også spillerprofilen, er på engelsk, og øverst på profilen oplyses spillerens profilnavn, som for [Klager]s vedkommende er ”[Spillernavnet]”, hans rigtige navn, nationalitet og alder, ligesom der fremgår et foto af ham. Fotoet af [Klager] fremstår som et portrætfoto, hvor hans ansigt og hans overkrop er synlig, og han ses at være iført en spillertrøje.</p>\r\n<p>\r\n</p>\r\n<p>Under disse oplysninger ses spillerprofilen at indeholde underkategorier med overskrifterne ”Info”, ”Teams”, ”Matches”, ”Achievements”, ”Trophies” og ”News”. På spillerprofilens forside, under kategorien ”Info”, ses oplysninger om spillerens statistik for de seneste tre måneder, ligesom der oplyses om kommende og nylige kampe, som for [Klager]s vedkommende ses senest at have fundet sted i 2018. Det fremgår ikke, hvornår fotoet af [Klager] er blevet offentliggjort på HLTV.org.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Om HLTV.org</span>\r\n</p>\r\n<p>HLTV.org er en hjemmeside, som beskæftiger sig med e-sporten Counter-Strike: Global Offence, som forkortes CS:GO. Hjemmesidens indhold er på engelsk og på hltv.org/terms beskrives hjemmesidens formål som følger:</p>\r\n<p>\r\n</p>\r\n<p>”HLTV.org have the intention to publicise CS:GO news, CS:GO match information and give the users the option to debate. ”</p>\r\n<p>\r\n</p>\r\n<p>På forsiden af HLTV.org fremgår øverst en række faner, som blandt andet har overskrifterne ”News”, ”Matches, ”Results” og ”Events”. Under fanen ”News” ses det, at HLTV.org dagligt offentliggør omkring fire artikler, der fremstår som journalistisk bearbejdede nyheder om CS:GO.</p>\r\n<p>\r\n</p>\r\n<p>[Klager] anmodede den 20. december 2022 HLTV.org om at slette personoplysninger om ham fra HLTV.org. HLTV.org afviste den 23. december 2022 [Klager]s anmodning. [Klager]s klage over HLTV.orgs afslag er modtaget i Pressenævnet den 23. december 2022.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2 Parternes synspunkter</span>\r\n</p>\r\n<p>\r\n   <span class=\"Bold\">2.1 [Klager]s synspunkter</span>\r\n</p>\r\n<p>\r\n   <span class=\"Italic\">Sletning efter lov om massemediers informationsdatabaser</span>\r\n</p>\r\n<p>[Klager] har anført, at HLTV.org har afvist hans anmodning om at slette personoplysninger om ham (hans navn, alder og foto) fra spillerprofilen på HLTV.org.</p>\r\n<p>\r\n</p>\r\n<p>[Klager] har i den forbindelse henvist til, at han er bekymret for, at oplysningerne kan have en negativ indvirkning på hans karriere i den konservative og konkurrenceprægede by [Bynavn]. [Klager] ønsker ikke at blive genkendt af kollegaer eller af nuværende/fremtidige arbejdsgivere, og han ønsker heller ikke, at hans e-sportshistorie skal være en faktor i hans nuværende/fremtidige arbejdsgiveres beslutningsproces. [Klager] har bemærket, at han ved mere end en lejlighed er blevet spurgt til hans e-sportshistorie til jobsamtaler.</p>\r\n<p>\r\n</p>\r\n<p>[Klager] har endvidere henvist til, at han ikke har spillet på konkurrenceniveau siden 2018, at han altid har været en amatørspiller, at han aldrig har modtaget løn for sine spil, ligesom han aldrig har vundet kampe af betydning, og at han ikke har nogen fans eller spil-relaterede ”socials”. [Klager] er i fuldtidsjob, som han har haft i et par år.</p>\r\n<p>\r\n</p>\r\n<p>Personoplysningerne om [Klager] blev opført på HLTV og Liquipedia alene fordi, der var en administrator fra HLTV fra den lille spilscene i [Bynavn], som tilfældigvis kan lide at registrere spillere og lægge oplysninger ud på internettet uden tilladelse.</p>\r\n<p>\r\n</p>\r\n<p>Spillere, der har bedre præstationer og præmiegevinster end [Klager], og som spiller på en større spilscene, har færre personoplysninger om dem på HLTV, herunder for eksempel alene deres spillernavn og spilstatistik på deres profil, uden angivelse af deres rigtige navn, alder og foto.</p>\r\n<p>\r\n</p>\r\n<p>Det er [Klager]s opfattelse, at han har en ret til at blive glemt og få sine personoplysninger slettet fra internettet. [Klager] er ikke en offentlig person eller kriminel, som personer har behov for at kende til eller være på vagt overfor. Hertil kommer, at de oplysninger, som [Klager] gav, kun var til turneringsarrangørerne til registreringsformål, og han har ikke givet samtykke til, at oplysningerne kunne blive offentliggjort.</p>\r\n<p>\r\n</p>\r\n<p>[Klager] har afslutningsvis anført, at hans interesse i at få fjernet personoplysningerne om ham overstiger offentlighedens interesse i at få adgang til personoplysningerne.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2.2 HLTV.orgs synspunkter</span>\r\n</p>\r\n<p>\r\n   <span class=\"Italic\">Sletning efter lov om massemediers informationsdatabaser</span>\r\n</p>\r\n<p>HLTV.org har oplyst, at hjemmesiden er ejet af HLTV.org ApS, som har postadresse i Aarhus. HLTV.org er én af verdens største kilder til information om CS:GO-spillere og CS:GO-events med gennemsnitligt 5.000.000 besøg på hjemmesiden hver måned. HLTV.org indeholder CS:GO-nyheder, informationer om kampe, resultater, events, statistik, gallerier/billeder og fora vedrørende CS:GO. Hjemmesiden inkluderer også indhold og statistik om de hold og de spillere, der deltager i offentligt tilgængelige CS:GO-turneringer. De oplysninger, HLTV.org indsamler og behandler, samt det indhold, der offentliggøres på hjemmesiden, anvendes i forbindelse med spredningen af CS:GO-nyheder og tilhørende oplysninger.</p>\r\n<p>\r\n</p>\r\n<p>I betragtning af, at HLTV.orgs indhold, herunder tekster, billeder og lydprogrammer, periodisk udbredes til offentligheden, og at en betydelig del af de offentliggjorte oplysninger har karakter af nyhedsformidling, samt at hjemmesiden er registreret som offentlig informationsdatabase hos Pressenævnet, har HLTV.org anført, at de anser sig for at være et massemedie i henhold til § 1, nr. 3 i medieansvarsloven. Som en konsekvens heraf har HLTV.org bemærket, at databeskyttelsesloven derfor ikke finder anvendelse på behandlingen af oplysninger hos HLTV.org, jf. databeskyttelseslovens § 3, stk. 4.</p>\r\n<p>\r\n</p>\r\n<p>HLTV.org har oplyst, at de, når de behandler og offentliggør personoplysninger, gør deres yderste for at beskytte privatlivets fred. HLTV.org følger bedste praksis vedrørende varetagelse af de respektive databeskyttelsesrettigheder, herunder retten til at få slettet personoplysninger. Retten til at få slettet personoplysninger er dog ikke ubetinget, og anmodninger fra privatpersoner kan afvises, hvis databehandlingen, herunder offentliggørelse af oplysninger til journalistiske formål, er nødvendig for udøvelse af retten til ytrings- og informationsfrihed, jf. databeskyttelseslovens §§ 3, stk. 4, og 8 og databeskyttelsesforordningens artikel 17, stk. 3, litra a.</p>\r\n<p>\r\n</p>\r\n<p>For så vidt angår [Klager]s klage har HLTV.org anført, at han har deltaget i offentlige CS:GO-events. Disse events er blevet sendt via livestreaming til millioner af brugere over hele verden, og resultaterne og spillernes præstationer i sådanne events er bredt og offentligt tilgængelige. Reportere fra HLTV.org var til stede ved eventen, rapporterede om kampene og udfaldet af turneringen/turneringerne og tog billeder af officielle deltagere under deres deltagelse. Oplysninger om kampene, kommentarer og dertilhørende billeder blev efterfølgende offentliggjort på HLTV.org.</p>\r\n<p>\r\n</p>\r\n<p>HLTV.org har behandlet [Klager]s anmodning om sletning af fotos af ham, hans navn og alder fra profilen oprettet på HLTV.org efter deltagelse i de ovenfor beskrevne offentlige events, som en indsigelse mod HLTV.orgs behandling af [Klager]s personlige data. HLTV.org har i den forbindelse foretaget en gennemgang af indsigelsen for at fastslå, om HLTV.orgs legitime interesser i at behandle oplysningerne var forholdsmæssig. [Klager] har i forbindelse med sin anmodning og klage ikke forklaret, hvordan brugen af disse data indsamlet fra en offentlig begivenhed påvirkede hans privatliv, ligesom han ikke gav nogen væsentlige grunde til at retfærdiggøre suspensionen af en sådan databehandling.</p>\r\n<p>\r\n</p>\r\n<p>HLTV.org har anført, at [Klager] var bekendt med den offentlige karakter af de turneringer, han har deltaget i. [Klager] er endvidere bekendt med, at der er en generel interesse i retten til ytrings- og informationsfrihed, og at der er en løbende, offentlig interesse i CS:GO-turneringer og de deltagende spillere, samt i historiske statistikker og begivenhedsdetaljer. På den baggrund besluttede HLTV.org at afvise [Klager]s anmodning om sletning.</p>\r\n<p>\r\n</p>\r\n<p>Med henvisning til CS:GO-turneringernes offentlige karakter, og at CS:GO er en ny og hastigt voksende sport, samt at der er en stigende interesse for CS:GO-events og CS:GO-spillere, er det HLTV.orgs opfattelse, at behandling af personoplysninger om CS:GO-spillerne og opbevaring af historiske oplysninger om sporten til brug for journalistiske formål bør anses for lovlig. Der er således for massemedier en legitim interesse i at offentliggøre oplysninger om offentlige CS:GO-turneringer og turneringsdeltagerne, herunder om [Klager].</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">3 Pressenævnets begrundelse og afgørelse</span>:</p>\r\n<p>I sagens behandling har følgende nævnsmedlemmer deltaget:</p>\r\n<p>Anne Louise Bormann, Mads Sandemann, Ulrik Holmstrup og John Meinert Jacobsen.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Kompetence</span>\r\n</p>\r\n<p>Pressenævnet bemærker, at HLTV.org alene er anmeldt til Pressenævnet efter lov om massemediers informationsdatabaser. Sagen er derfor behandlet efter denne lov.</p>\r\n<p>\r\n</p>\r\n<p>Nævnet bemærker endvidere, at nævnet ikke har kompetence til at tage stilling til, hvorvidt der er sket en overtrædelse af databeskyttelseslovgivningen. Spørgsmål herom hører under domstolene og Datatilsynet og falder uden for Pressenævnets kompetence.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">God presseskik</span>\r\n</p>\r\n<p>\r\n   <span class=\"Italic\">Sletning efter lov om massemediers informationsdatabaser</span>\r\n</p>\r\n<p>[Klager] har anmodet Pressenævnet om at pålægge HLTV.org i medfør af § 12, jf. § 8, i lov om massemediers informationsdatabaser at slette personoplysninger om ham (hans navn, alder og foto) fra en spillerprofil, som er tilgængelig på HLTV.org.</p>\r\n<p>\r\n</p>\r\n<p>Pressenævnet bemærker indledningsvis, at HLTV.org ApS den 30. oktober 2020 anmeldte hjemmesiden HLTV.org til Pressenævnet og til Datatilsynet i medfør af § 6, stk. 1, i lov om massemediers informationsdatabaser som en offentligt tilgængelig informationsdatabase. Sagen behandles derfor efter reglerne i denne lov.</p>\r\n<p>\r\n</p>\r\n<p>Bestemmelsen i § 8 i lov om massemediers informationsdatabaser har følgende ordlyd:</p>\r\n<p>\r\n</p>\r\n<p>”§ 8. En offentligt tilgængelig informationsdatabase må ikke indeholde informationer, der ikke lovligt kan offentliggøres i et massemedie.</p>\r\n<p>Stk. 2. Informationsdatabasen må ikke indeholde informationer, hvis offentliggørelse ville være i strid med god presseskik.</p>\r\n<p>Stk. 3. Informationer om enkeltpersoners rent private forhold, herunder oplysninger om race, religion og hudfarve, om politiske, foreningsmæssige, seksuelle og strafbare forhold samt oplysninger om helbredsforhold, væsentlige sociale problemer og misbrug af nydelsesmidler og lignende, må ikke opbevares i informationsdatabasen, når der er forløbet 3 år efter, at den begivenhed, der har givet anledning til optagelsen i databasen, fandt sted, eller, hvis et sådant tidspunkt ikke kan fastsættes, 3 år efter, at informationerne er optaget i databasen.</p>\r\n<p>[…]”</p>\r\n<p>\r\n</p>\r\n<p>Af lovens § 12 fremgår:</p>\r\n<p>\r\n</p>\r\n<p>”§ 12. Undlader den, der er ansvarlig for en offentligt tilgængelig informationsdatabase, efter anmodning at slette informationer, der strider mod god presseskik, jf. § 8, stk. 2, eller som befinder sig i databasen i strid med tidsfristen i § 8, stk. 3, jf. stk. 4, eller nægter den ansvarlige at optage et genmæle, eller har vedkommende ikke inden 4 uger besvaret en henvendelse om sletning eller genmæle, kan den, informationerne angår, eller efter dennes død de nærmeste pårørende, indbringe spørgsmålet for Pressenævnet.</p>\r\n<p>[…]”</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Den konkrete sag</span>\r\n</p>\r\n<p>Det påklagede foto af [Klager] er et portrætfoto, som fremgår på HLTV.org som del af en spillerprofil, der indeholder oplysninger og resultater, som HLTV.org har registreret om ham i forbindelse med hans deltagelse i CS:GO-kampe mv. Om [Klager] fremgår, ud over portrætfotoet, hans navn, hans alder, hans spillernavn og hans nationalitet.</p>\r\n<p>\r\n</p>\r\n<p>En offentligt tilgængelig informationsdatabase må ikke indeholde information, hvis offentliggørelse ville være i strid med god presseskik, jf. § 8, stk. 2. Pressenævnet finder, at [Klager]s hans navn, alder og fotoet af ham ikke kan anses for følsomme eller private, hvorfor nævnet finder, at offentliggørelsen af disse oplysninger ikke er i strid med god presseskik. Nævnet bemærker hertil, at det i den forbindelse er uden betydning, om [Klager] har givet samtykke til offentliggørelsen af oplysningerne. Nævnet finder herefter ikke grundlag for at pålægge HLTV.org at slette [Klager]s navn, alder og fotoet af ham i medfør af denne bestemmelse.</p>\r\n<p>\r\n</p>\r\n<p>Efter lovens § 8, stk. 3, må informationer om enkeltpersoners rent private forhold, herunder oplysninger om race, religion og hudfarve, om politiske og strafbare forhold samt oplysninger om helbredsforhold, væsentlige problemer og misbrug af nydelsesmidler og lignende ikke opbevares i informationsdatabasen, når der er forløbet tre år efter, at den begivenhed, der har givet anledning til optagelsen i databasen, fandt sted. Pressenævnet finder, at [Klager]s navn, alder og fotoet af ham ikke vedrører hans rent private forhold. Nævnet finder herefter ikke grundlag for at pålægge HLTV.org at slette [Klager]s navn, alder og fotoet af ham i medfør af denne bestemmelse.</p>\r\n<p>\r\n</p>\r\n<p>Afgjort den 21. marts 2023</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/03/2023"
        },
        {
            "displayName": "Accession",
            "displayValue": "W20230923625"
        },
        {
            "displayName": "Entydig dokumentidentifikation",
            "displayValue": "AA013576"
        },
        {
            "displayName": "Dato for indlæggelse",
            "displayValue": "25/03/2023"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9236"
        },
        {
            "displayName": "År for udstedelse",
            "displayValue": "2023"
        },
        {
            "displayName": "Dato for underskrift",
            "displayValue": "21/03/2023"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2023-80-0954"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}