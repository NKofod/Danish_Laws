{
    "id": 116760,
    "title": "Udeblevet fra jobsøgningssamtale, UPH kode R56, ikke formidling i relation til reglerne om selvforskyldt ledighed, manglende rådighed i perioden uden kontakt",
    "documentTypeId": "240",
    "isSagsforlobPeriodValid": true,
    "shortName": "KEN nr 9136 af 21/01/2008",
    "documentHtml": "<div class=\"bjelke\">Den fulde tekst</div><p class=\"Titel2\">Udeblevet fra jobsøgningssamtale, UPH kode R56, ikke formidling i relation til reglerne om selvforskyldt ledighed, manglende rådighed i perioden uden kontakt</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet udeblev fra en samtale i AF den 16. oktober 2006, hvilket AF underrettede a-kassen om med kode R56: udeblevet fra jobsøgningssamtale.</div>\r\n        </p>\r\n        <p class=\"Tekst2\">\r\n          <div>Medlemmet kontaktede AF og a-kassen den 17. oktober 2006 og oplyste, at indkaldebrevet ved en fejl var blevet forlagt. Han havde først set brevet den 17. oktober 2006.</div>\r\n        </p>\r\n        <p class=\"Tekst2\">\r\n          <div>Både a-kassen og direktoratet fandt, at medlemmet mistede retten til dagpenge for den 16. oktober 206 grundet manglende rådighed, og at medlemmet skulle gennemgå en karantæne for selvforskyldt ledighed.</div>\r\n        </p>\r\n        <p class=\"Tekst2\">\r\n          <div>Ankenævnet fandt alene, at medlemmet mistede retten til dagpenge den 16. oktober 2006 grundet manglende rådighed.</div>\r\n        </p>\r\n        <p class=\"Tekst2\">\r\n          <div>Ankenævnet fandt ikke, at en udeblivelse fra en jobsøgningssamtale var omfattet af reglerne om selvforskyldt ledighed. AF havde ikke været i forudgående kontakt med arbejdsgiver, hvilket krævedes for at pålægge medlemmet en sanktion efter reglerne. Udeblivelsen kunne således ikke sidestilles med et afslag på formidlet arbejde.</div>\r\n        </p>\r\n        <p class=\"Tekst2\">\r\n          <div>Ankenævnet ændrede således delvist direktoratets afgørelse.</div>\r\n        </p>\r\n      </div>\r\n      <p class=\"Tekst\">Dato 21. januar 2008</p>\r\n      <p class=\"Tekst\">XX</p>\r\n      <p class=\"Tekst\">CPR-nr.</p>\r\n      <p class=\"Tekst\">Arbejdsmarkedets Ankenævn har behandlet Deres klage på møde den 17. januar 2008.</p>\r\n      <p class=\"Tekst\">Ankenævnet traf denne</p>\r\n      <p class=\"Tekst\">A F G Ø R E L S E</p>\r\n      <p class=\"Tekst\">De har ikke ret til dagpenge den 16. oktober 2006.</p>\r\n      <p class=\"Tekst\">De anses ikke for selvforskyldt ledig den 16. oktober 2006 og skal derfor ikke gennemgå en karantæne på 3 uger.</p>\r\n      <p class=\"Tekst\">Ankenævnet ændrer således delvist Arbejdsdirektoratets afgørelse af den 12. marts 2007.</p>\r\n      <p class=\"Tekst\">B E G R U N D E L S E</p>\r\n      <p class=\"Tekst\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\">–</span> AF (nu staten i jobcentret) i brev af 12. oktober 2006 skriftligt bad Dem om at ringe til AF den 16. oktober 2006 mellem kl. 09.00-12.00 vedrørende annonce id: 1663662 karosserismed,</p>\r\n        <p class=\"Liste1\"><span class=\"Liste1Nr\">–</span> der var tale om en jobannonce fra Jobnet, hvor AF ikke havde haft forudgående kontakt med arbejdsgiver,</p>\r\n        <p class=\"Liste1\"><span class=\"Liste1Nr\">–</span> det fremgik af brevet af 12. oktober 2006, at AF ville orientere Deres a-kasse, hvis De ikke ringede, og at det kunne få betydning for Deres dagpenge,</p>\r\n        <p class=\"Liste1\"><span class=\"Liste1Nr\">–</span> De ikke ringede til AF den 16. oktober 2006,</p>\r\n        <p class=\"Liste1\"><span class=\"Liste1Nr\">–</span> De kontaktede AF og a-kassen den 17. oktober 2006,</p>\r\n        <p class=\"Liste1\"><span class=\"Liste1Nr\">–</span> De har oplyst, at Deres manglende henvendelse til AF den 16. oktober 2006 skyldtes, at Deres brors barn havde tømt postkassen og fået lagt AF’s brev af 12. oktober 2006 i en bunke reklamer, som De herefter først opdagede den 17. oktober 2006, og</p>\r\n        <p class=\"Liste1\"><span class=\"Liste1Nr\">–</span> AF den 18. oktober 2006 underrettede a-kassen om hændelsen med kode R56 - medlemmet er udeblevet fra en jobsøgningssamtale.</p>\r\n      </p>\r\n      <p class=\"Tekst\"><span class=\"ItalicUnderline\">Rådighed</span></p>\r\n      <p class=\"Tekst\">Et medlem kan ikke få dagpenge, så længe medlemmet uden en gyldig grund udebliver fra en formidlingssamtale, som AF har indkaldt medlemmet til skriftligt og personligt.</p>\r\n      <p class=\"Tekst\">Et medlem kan heller ikke få dagpenge, så længe medlemmet udebliver fra anden samtale, som AF har indkaldt medlemmet til.</p>\r\n      <p class=\"Tekst\">Medlemmet kan igen få dagpenge, når medlemmet har henvendt sig til AF eller a-kassen vedrørende udeblivelsen.</p>\r\n      <p class=\"Tekst\">De kontaktede ikke AF den 16. oktober 2006 vedrørende en jobsøgningssamtale.</p>\r\n      <p class=\"Tekst\">Ankenævnet finder på grundlag heraf, at De ikke har ret til dagpenge for den 16. oktober 2006.</p>\r\n      <p class=\"Tekst\">Ankenævnet har herunder lagt vægt på, at De i brev af 12. oktober 2006 var blevet bedt om at kontakte AF den 16. oktober 2006 vedrørende den i brevet vedlagte jobannonce, og at De i brevet var blevet oplyst om, at manglende kontakt kunne få betydning for Deres dagpenge.</p>\r\n      <p class=\"Tekst\">Ankenævnet har videre lagt vægt på, at De kontaktede AF og a-kassen den 17. oktober 2006.</p>\r\n      <p class=\"Tekst\">Det forhold, at De ikke rettidigt fik orienteret Dem om indholdet af AF’s brev af 12. oktober 2006, finder ankenævnet, at De selv må bære ansvaret for, idet De skulle have sikret Dem kendskab til den daglige post, herunder have foretaget de nødvendige foranstaltninger for at kunne gøre dette, mens De delte postkasse med Deres bror og dennes familie.</p>\r\n      <p class=\"Tekst\"><span class=\"ItalicUnderline\">Selvforskyldt ledighed</span></p>\r\n      <p class=\"Tekst\">Et medlem er selvforskyldt ledig, hvis medlemmet uden en gyldig grund afslår et formidlet arbejde. Det sidestilles med et afslag, hvis et medlem udviser en adfærd, som gør, at AF ikke formidler arbejdet.</p>\r\n      <p class=\"Tekst\">Ved formidling af arbejde i forhold til reglerne om selvforskyldt ledighed forstås, at medlemmet af AF eller a-kassen henvises til en arbejdsgiver vedrørende et konkret job, efter forudgående aftale med arbejdsgiver.</p>\r\n      <p class=\"Tekst\">Ud fra sagens oplysninger er det lagt til grund, at AF ikke havde en forudgående aftale med arbejdsgiver om at henvise et bestemt antal ansøgere på tidspunktet, hvor De blev bedt om at ringe til AF vedrørende jobannoncen i Jobnet, annonce id: 1663662 karosserismed.</p>\r\n      <p class=\"Tekst\">Eftersom der ikke var en forudgående kontakt mellem arbejdsgiver og AF, kan Deres manglende opringning til AF ikke sidestilles med et afslag på formidlet arbejde og vil derfor ikke kunne sanktioneres efter reglerne om selvforskyldt ledighed.</p>\r\n      <p class=\"Tekst\">De skal således ikke gennemgå en karantæne på 3 uger for selvforskyldt ledighed.</p>\r\n      <p class=\"Tekst\">R E G L E R</p>\r\n      <p class=\"Tekst\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 62, stk. 2, nr. 5 og stk. 6, § 63, stk. 1, nr. 1 og stk. 5, i lov om arbejdsløshedsforsikring m.v., jf. lovbekendtgørelse nr. 874 af 11. september 2005,</p>\r\n        <p class=\"Liste1\"><span class=\"Liste1Nr\">–</span> § 3 og § 31 i Arbejdsdirektoratets bekendtgørelser nr. 516 af 17. juni 2003 om rådighed,</p>\r\n        <p class=\"Liste1\"><span class=\"Liste1Nr\">–</span> § 10, stk. 3, i Arbejdsdirektoratets bekendtgørelse nr. 514 af 17. juni 2003 om selvforskyldt ledighed, med de ændringer der følger af ændringsbekendtgørelse nr. 971 af 17. oktober 2005,</p>\r\n        <p class=\"Liste1\"><span class=\"Liste1Nr\">–</span> § 8 i lov om en aktiv beskæftigelsesindsats, jf. lovbekendtgørelse nr. 685 af 29. juni 2005,</p>\r\n        <p class=\"Liste1\"><span class=\"Liste1Nr\">–</span> § 33, § 34 og § 37 i Arbejdsmarkedsstyrelsens bekendtgørelse nr. 1099 af 18. november 2005 om en aktiv beskæftigelsesindsats.</p>\r\n      </p>\r\n      <p class=\"Tekst\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som ankenævnet har modtaget fra direktoratet samt fra jobcentret i Svendborg.</p>\r\n      <p class=\"Tekst\">På ankenævnets vegne</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\">Kopi til:</p>\r\n      <p class=\"Tekst\">Arbejdsløshedskassen</p>\r\n      <p class=\"Tekst\">Arbejdsdirektoratet</p>\r\n      <p class=\"Tekst\"><span class=\"BoldUnderline\">Regler</span></p>\r\n      <p class=\"Tekst\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 874 af 11. september 2005:</span></p>\r\n      <p class=\"Tekst\"><span class=\"Bold\">§ 62.</span> Der kan kun udbetales dagpenge til et medlem, som står til rådighed for arbejdsmarkedet. Det er en betingelse for at være til rådighed, at medlemmet</p>\r\n      <p>\r\n        <p class=\"Liste1\"><span class=\"Liste1Nr\">–</span> er aktivt arbejdssøgende,</p>\r\n        <p class=\"Liste1\"><span class=\"Liste1Nr\">–</span> kan og vil overtage arbejde med dags varsel,</p>\r\n        <p class=\"Liste1\"><span class=\"Liste1Nr\">–</span> kan og vil deltage i kontaktforløb og tilbud efter lov om en aktiv beskæftigelsesindsats og</p>\r\n        <p class=\"Liste1\"><span class=\"Liste1Nr\">–</span> giver arbejdsformidlingen de oplysninger, som er nødvendige for, at medlemmet kan formidles arbejde og gives tilbud efter lov om en aktiv beskæftigelsesindsats.</p>\r\n      </p>\r\n      <p class=\"Tekst\"><span class=\"Italic\">Stk. 2.</span> Dagpenge må ikke udbetales til et medlem,</p>\r\n      <p>\r\n        <p class=\"Liste1\"><span class=\"Liste1Nr\">–</span> som er sygt eller i øvrigt ude af stand til at påtage sig arbejde af normalt omfang,</p>\r\n        <p class=\"Liste1\"><span class=\"Liste1Nr\">–</span> som aftjener værnepligt eller unddrager sig denne,</p>\r\n        <p class=\"Liste1\"><span class=\"Liste1Nr\">–</span> som ved domstols- eller administrativ afgørelse er berøvet sin frihed, eller som unddrager sig frihedsberøvelse,</p>\r\n        <p class=\"Liste1\"><span class=\"Liste1Nr\">–</span> som forsørges på institution, eller</p>\r\n        <p class=\"Liste1\"><span class=\"Liste1Nr\">–</span> som af anden grund ikke står til rådighed for arbejdsmarkedet.</p>\r\n      </p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Stk. 6.</span> Direktøren for Arbejdsdirektoratet fastsætter efter forhandling med Beskæftigelsesrådet nærmere regler for anvendelsen af bestemmelserne i stk. 1 og 2. Der kan herunder fastsættes nærmere bestemmelser om</p>\r\n      <p>\r\n        <p class=\"Liste1\"><span class=\"Liste1Nr\">–</span> de betingelser, et medlem skal opfylde for at kunne anses for at stå til rådighed for arbejdsmarkedet,</p>\r\n        <p class=\"Liste1\"><span class=\"Liste1Nr\">–</span> medlemmets kontakt med arbejdsløshedskassen, arbejdsformidlingen og andre aktører i forbindelse med den aktive beskæftigelsespolitik samt</p>\r\n        <p class=\"Liste1\"><span class=\"Liste1Nr\">–</span> tab af dagpengeret som følge af manglende rådighed og generhvervelse af dagpengeret.</p>\r\n      </p>\r\n      <p class=\"Tekst\"><span class=\"Bold\">§ 63.</span> Dagpenge må ikke udbetales, jf. stk. 4, til et medlem, hvis ledighed skyldes,</p>\r\n      <p>\r\n        <p class=\"Liste1\"><span class=\"Liste1Nr\">–</span> at medlemmet uden fyldestgørende grund afslår et rimeligt arbejde, der er formidlet af arbejdsformidlingen, arbejdsløshedskassen eller andre efter kapitel 3 i lov om en aktiv beskæftigelsesindsats,</p>\r\n        <p class=\"Liste1\"><span class=\"Liste1Nr\">–</span> at medlemmet uden fyldestgørende grund ophører med sit arbejde,</p>\r\n        <p class=\"Liste1\"><span class=\"Liste1Nr\">–</span> at medlemmet afskediges af en grund, der væsentligst kan tilregnes medlemmet, eller</p>\r\n        <p class=\"Liste1\"><span class=\"Liste1Nr\">–</span> at medlemmet uden fyldestgørende grund afslår at medvirke til udarbejdelse eller revision af en jobplan, afslår eller afbryder et tilbud i henhold til en jobplan efter lov om en aktiv beskæftigelsesindsats eller afslår eller afbryder en uddannelse, som arbejdsformidlingen vurderer vil øge mulighederne for beskæftigelse.</p>\r\n      </p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Stk. 5.</span> Direktøren for Arbejdsdirektoratet fastsætter efter forhandling med Beskæftigelsesrådet nærmere regler for anvendelsen af bestemmelserne i stk. 1-4.</p>\r\n      <p class=\"Tekst\"><span class=\"Bold\">Arbejdsdirektoratets bekendtgørelse nr. 516 af 17. juni 2003 om rådighed:</span></p>\r\n      <p class=\"Tekst\"><span class=\"Bold\">§ 3.</span> Et ledigt medlem kan kun få dagpenge, hvis medlemmet står til rådighed for arbejdsmarkedet.</p>\r\n      <p class=\"Tekst\"><span class=\"Bold\">§ 30.</span> Et medlem kan ikke få dagpenge, så længe medlemmet uden en gyldig grund, jf. bekendtgørelse om selvforskyldt ledighed, udebliver fra en formidlingssamtale eller en samtale vedrørende tilbud efter lov om en aktiv beskæftigelsesindsats eller udarbejdelse eller revision af en jobplan, som AF har indkaldt medlemmet til skriftligt og personligt og med angivelse af samtalens formål.</p>\r\n      <p class=\"Tekst\"><span class=\"Italic\">Stk. 2.</span> Medlemmet kan igen få dagpenge, når medlemmet har henvendt sig til AF eller a-kassen vedrørende udeblivelsen.</p>\r\n      <p class=\"Tekst\"><span class=\"Italic\">Stk. 3.</span> Henvender medlemmet sig til AF før samtalen eller samme dag, som samtalen skulle have været afholdt, kan medlemmet ikke få dagpenge for den dag, hvor samtalen skulle have været afholdt.</p>\r\n      <p class=\"Tekst\"><span class=\"Bold\">§ 31.</span> Et medlem kan ikke få dagpenge, så længe medlemmet udebliver fra andre end de i § 30 nævnte møder eller aktiviteter, som AF har indkaldt medlemmet til skriftligt og personligt.</p>\r\n      <p class=\"Tekst\"><span class=\"Italic\">Stk. 2.</span> Medlemmet kan igen få dagpenge, når medlemmet har henvendt sig til AF eller a-kassen vedrørende udeblivelsen.</p>\r\n      <p class=\"Tekst\"><span class=\"Italic\">Stk. 3.</span> Henvender medlemmet sig til AF før samtalen eller samme dag, som samtalen skulle have været afholdt, kan medlemmet ikke få dagpenge for den dag, hvor samtalen skulle have været afholdt.</p>\r\n      <p class=\"Tekst\"><span class=\"Bold\">Arbejdsdirektoratets bekendtgørelse nr. 514 af 17. juni 2003 om selvforskyldt ledighed med de ændringer, der følger af ændringsbekendtgørelse nr. 971 af 17. oktober 2005:</span></p>\r\n      <p class=\"Tekst\"><span class=\"Italic\">Afslag på formidlet arbejde</span></p>\r\n      <p class=\"Tekst\"><span class=\"Bold\">§ 10.</span> Et medlem er selvforskyldt ledig, hvis medlemmet uden en gyldig grund, jf. kap. 3, afslår et formidlet arbejde. Dette gælder også, hvis medlemmet afslår et formidlet arbejde i en periode, hvor medlemmet:</p>\r\n      <p>\r\n        <p class=\"Liste1\"><span class=\"Liste1Nr\">1)</span> deltager i et tilbud efter en jobplan, eller</p>\r\n        <p class=\"Liste1\"><span class=\"Liste1Nr\">2)</span> får godtgørelse som ledig efter lov om godtgørelse ved deltagelse i erhvervsrettet voksen- og efteruddannelse eller får voksenuddannelsesstøtte efter lov om statens voksenuddannelsesstøtte.</p>\r\n      </p>\r\n      <p class=\"Tekst\"><span class=\"Italic\">Stk. 2.</span> Det sidestilles med et afslag, jf. stk. 1, hvis et medlem:</p>\r\n      <p>\r\n        <p class=\"Liste1\"><span class=\"Liste1Nr\">1)</span> melder afbud til eller ikke møder til en formidlingssamtale, som AF eller a-kassen har indkaldt medlemmet til, eller til en samtale om et formidlet arbejde hos arbejdsgiveren,</p>\r\n        <p class=\"Liste1\"><span class=\"Liste1Nr\">2)</span> melder afbud til eller ikke møder til en formidlingssamtale, som AF eller a-kassen har indkaldt medlemmet til, på grund af ferie, som medlemmet ikke har givet meddelelse om til AF senest 14 dage før ferien holdes,</p>\r\n        <p class=\"Liste1\"><span class=\"Liste1Nr\">3)</span> melder afbud til eller ikke møder til en formidlingssamtale, som AF eller a-kassen har indkaldt medlemmet til, på grund af afholdelse af en enkelt feriedag, som medlemmet ikke på tidspunktet for afsendelsen af AF's indkaldelse til samtalen har meddelt AF, eller</p>\r\n        <p class=\"Liste1\"><span class=\"Liste1Nr\">4)</span> ikke møder til en formidlingssamtale, som AF eller a-kassen har indkaldt medlemmet til, eller ikke møder til en formidlingssamtale hos arbejdsgiveren på grund af sygdom, som medlemmet ikke har givet besked om til AF eller arbejdsgiveren inden tidspunktet for samtalen.</p>\r\n      </p>\r\n      <p class=\"Tekst\"><span class=\"Italic\">Stk. 3.</span> Stk. 1 omfatter også andre situationer, der kan sidestilles med et afslag, herunder hvis et medlem udviser en adfærd, som gør, at AF eller a-kassen ikke formidler arbejdet, eller at arbejdsgiveren ikke ansætter medlemmet.</p>\r\n      <p class=\"Tekst\"><span class=\"Italic\">Stk. 4.</span> Det skal ikke sidestilles med et afslag, hvis et medlem ikke møder til en samtale eller et formidlet arbejde, hvis det skyldes, at medlemmet er til en jobsamtale.</p>\r\n      <p class=\"Tekst\"><span class=\"Italic\">Stk. 5.</span> Det skal ikke sidestilles med et afslag, hvis et medlem ikke møder til en formidlingssamtale eller et formidlet arbejde, hvis det dokumenteres, at udeblivelsen skyldes et akut, udefra kommende forhold, som medlemmet ikke har kunnet forudse eller forhindre. Det er tillige en forudsætning, at medlemmet havde vilje til at møde, og at medlemmet uden ugrundet ophold kontakter AF eller a-kassen om udeblivelsen.</p>\r\n      <p class=\"Tekst\"><span class=\"Italic\">Stk. 6.</span> Stk. 1-2 gælder ikke, hvis AF har fraveget kravet om, at medlemmet skal stå til rådighed for formidlet arbejde.</p>\r\n      <p class=\"Tekst\"><span class=\"Bold\">Lov om en aktiv beskæftigelsesindsats, jf. lovbekendtgørelse nr. 685 af 29. juni 2005:</span></p>\r\n      <p class=\"Tekst\"><span class=\"Bold\">§ 2.</span> Målgrupper efter afsnit III-VII i denne lov er:</p>\r\n      <p>\r\n        <p class=\"Liste1\"><span class=\"Liste1Nr\">1)</span> Ledige, der modtager dagpenge eller ydelser efter § 55 i lov om arbejdsløshedsforsikring m.v.,</p>\r\n      </p>\r\n      <p class=\"Tekst\">…</p>\r\n      <p class=\"Tekst\">Afsnit II</p>\r\n      <p class=\"Tekst\">Kapitel 3</p>\r\n      <p class=\"Tekst\"><span class=\"Italic\">Arbejdsformidlingens og kommunens formidlingsindsats</span></p>\r\n      <p class=\"Tekst\"><span class=\"Bold\">§ 5.</span> Arbejdsformidlingen har til opgave at formidle arbejde til alle arbejdssøgende samt yde assistance til arbejdsgivere til at finde arbejdskraft.</p>\r\n      <p class=\"Tekst\"><span class=\"Italic\">Stk. 2.</span> Formidling af arbejde kan bl.a. ske</p>\r\n      <p>\r\n        <p class=\"Liste1\"><span class=\"Liste1Nr\">1)</span> ved, at en arbejdssøgende direkte sættes i forbindelse med en arbejdsgiver, der har brug for arbejdskraft,</p>\r\n        <p class=\"Liste1\"><span class=\"Liste1Nr\">2)</span> ved at indhente og videregive information om udbud af arbejdskraft til arbejdsgivere og om beskæftigelsesmuligheder til arbejdssøgende eller</p>\r\n        <p class=\"Liste1\"><span class=\"Liste1Nr\">3)</span> ved at etablere mulighed for, at virksomheder og arbejdssøgende f.eks. via databaser selv kan etablere kontakt.</p>\r\n      </p>\r\n      <p class=\"Tekst\"><span class=\"Italic\">Stk. 3.</span> Kommunen kan formidle arbejde til personer, der modtager eller søger om hjælp efter lov om aktiv socialpolitik, lov om social pension, lov om social service og integrationsloven.</p>\r\n      <p class=\"Tekst\"><span class=\"Italic\">Stk. 4.</span> Arbejdsløshedskasserne kan formidle arbejde til egne ledige medlemmer.</p>\r\n      <p class=\"Tekst\"><span class=\"Bold\">§ 8.</span> Beskæftigelsesministeren fastsætter nærmere regler om formidling af arbejde, herunder formidling til tilbud efter kapitel 10-12, om særlige formidlingsaktiviteter og om støtte til arbejdssøgende, der skifter bopæl i forbindelse med overtagelse af arbejde. Beskæftigelsesministeren kan herunder fastsætte regler om, at personer, der er omfattet af § 2, nr. 1 og 2, kan pålægges at søge konkrete job, hvor arbejdsgiveren ikke har aftalt med arbejdsformidlingen eller kommunen, at der sker henvisning af arbejdssøgende.</p>\r\n      <p class=\"Tekst\"><span class=\"Bold\">Arbejdsmarkedsstyrelsens bekendtgørelse nr. 1099 af 18. november 2005 om en aktiv beskæftigelsesindsats:</span></p>\r\n      <p class=\"Tekst\"><span class=\"Bold\">§ 32.</span> Formidling af arbejde kan bl.a. ske</p>\r\n      <p>\r\n        <p class=\"Liste1\"><span class=\"Liste1Nr\">1)</span> ved, at en arbejdssøgende henvises til en arbejdsgiver, der har brug for arbejdskraft,</p>\r\n        <p class=\"Liste1\"><span class=\"Liste1Nr\">2)</span> ved at indhente og videregive information om udbud af arbejdskraft til arbejdsgivere og om beskæftigelsesmuligheder til arbejdssøgende, eller</p>\r\n        <p class=\"Liste1\"><span class=\"Liste1Nr\">3)</span> ved at etablere mulighed for, at virksomheder og arbejdssøgende f.eks. via databaser selv kan etablere kontakt.</p>\r\n      </p>\r\n      <p class=\"Tekst\"><span class=\"Bold\">§ 33.</span> Ved formidling efter § 32, nr. 1, til et konkret job skal der ske henvisning af en eller flere arbejdssøgende efter aftale med arbejdsgiveren.</p>\r\n      <p class=\"Tekst\"><span class=\"Italic\">Stk. 2.</span> Der skal ved udvælgelsen af egnede arbejdssøgende være overensstemmelse mellem den arbejdssøgendes kvalifikationer og jobprofilen. Udvælgelse af egnede arbejdssøgende til et konkret job sker med udgangspunkt i de oplysninger, som den arbejdssøgende har givet i henhold til § 19, herunder de oplysninger som indlægges i Job- og CV-banken.</p>\r\n      <p class=\"Tekst\"><span class=\"Bold\">§ 34.</span> Henvisningen til arbejdsgiveren skal være skriftlig. I særlige situationer, f.eks. inden for områder, hvor det er sædvane at formidle med kort varsel (korttidsformidling), kan henvisningen ske telefonisk. Den arbejdssøgende skal gøres bekendt med, at samtalen er en henvisning.</p>\r\n      <p class=\"Tekst\"><span class=\"Italic\">Stk. 2.</span> Forud for den skriftlige henvisning, jf. stk. 1, afholder Arbejdsformidlingen henholdsvis kommunen en formidlingssamtale (personligt eller telefonisk) med den arbejdssøgende, hvorunder den arbejdssøgende gøres bekendt med, at samtalen finder sted med henblik på en skriftlig henvisning.</p>\r\n      <p class=\"Tekst\"><span class=\"Bold\">§ 35.</span> Når en arbejdsgiver har fået henvist en arbejdssøgende, har arbejdsgiveren pligt til straks at give Arbejdsformidlingen henholdsvis kommunen meddelelse om resultatet af formidlingen, herunder hvis den arbejdssøgende ikke er blevet ansat, eller hvis arbejdsforholdet afbrydes umiddelbart efter overtagelsen.</p>\r\n      <p class=\"Tekst\"><span class=\"Bold\">§ 36.</span> Ved formidling efter § 32, nr. 2, bringes arbejdssøgende og arbejdsgivere i kontakt med hinanden, uden at der er tale om henvisning.</p>\r\n      <p class=\"Tekst\"><span class=\"Bold\">§ 37.</span> Arbejdsformidlingen og kommunen kan pålægge personer, der er omfattet af § 2, nr. 1 og 2, at søge konkrete job, hvor arbejdsgiveren ikke har aftalt med Arbejdsformidlingen eller kommunen, at der sker henvisning af arbejdssøgende. § 34 finder tilsvarende anvendelse.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/04/2008"
        },
        {
            "displayName": "Accession",
            "displayValue": "W20080913625"
        },
        {
            "displayName": "Entydig dokumentidentifikation",
            "displayValue": "BE002882"
        },
        {
            "displayName": "Dato for indlæggelse",
            "displayValue": "25/04/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9136"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "21/01/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j.nr. 5100165-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}