{
    "id": 69589,
    "title": "Vejledning til bekendtgørelse om udøvelse af selvstændig virksomhed som bibeskæftigelse ",
    "documentTypeId": "180",
    "isSagsforlobPeriodValid": false,
    "shortName": "VEJ nr 15 af 16/01/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til bekendtgørelse om udøvelse af  \r\n\r\n selvstændig virksomhed som bibeskæftigelse </H1>  \r\n\r\n<P></P>  \r\n\r\n<BR>  \r\n\r\n<P>Bekendtgørelse nr. 30 af 16. januar 1995 har til formål at fastsætte de  \r\n\r\n nærmere betingelser for dagpengeret for medlemmer, der udøver selvstændig  \r\n\r\n virksomhed som bibeskæftigelse. </P>  \r\n\r\n<P> <B>Til § 1 </B></P>  \r\n\r\n<P>Personkreds </P>  \r\n\r\n<P>Begrebet udøvelse af selvstændig virksomhed i arbejdsløshedsforsikringens  \r\n\r\n forstand er defineret i direktoratets bekendtgørelse om optagelse i en  \r\n\r\n anerkendt arbejdsløshedskasse for selvstændige erhvervsdrivende. </P>  \r\n\r\n<P>Nærværende bekendtgørelse omfatter al selvstændig virksomhedsudøvelse, der  \r\n\r\n ikke mere end midlertidigt udøves i væsentligt omfang, dvs. tilfælde hvor  \r\n\r\n virksomhedsudøvelsen ikke kan være medlemmets forsikringsgrundlag. </P>  \r\n\r\n<P>Bekendtgørelsen omfatter således selvstændig virksomhed, der </P>  \r\n\r\n<P>- udøves mere end midlertidigt, men ikke i væsentligt omfang, </P>  \r\n\r\n<P>- hverken udøves mere end midlertidigt eller i væsentligt omfang, eller  \r\n\r\n</P>  \r\n\r\n<P>- udøves i væsentligt omfang, men ikke mere end midlertidigt. </P>  \r\n\r\n<P>Dette kaldes nu samlet for selvstændig bibeskæftigelse. I forhold til de  \r\n\r\n hidtidige regler er bibeskæftigelsesbegrebet udvidet med enkeltstående  \r\n\r\n selvstændig virksomhedsudøvelse. </P>  \r\n\r\n<P>Har et medlem udøvet selvstændig virksomhed mere end midlertidigt og i  \r\n\r\n væsentligt omfang, vil medlemmet kun kunne få virksomhedsudøvelsen godkendt  \r\n\r\n som bibeskæftigelse, hvis medlemmet opfylder de særlige betingelser herfor i  \r\n\r\n § 5 i direktoratets bekendtgørelse om ophør med udøvelse af selvstændig  \r\n\r\n virksomhed som hovedbeskæftigelse. </P>  \r\n\r\n<P> <I>Særligt om hobby/fritidsaktiviteter</I>  </P>  \r\n\r\n<P>Hobbypræget aktivitet og produktion vil kunne anses for fritidsaktivitet,  \r\n\r\n når den ikke indeholder noget erhvervsmæssigt element og ikke har til formål  \r\n\r\n at opnå økonomisk udbytte. Som eksempel kan nævnes visse tilfælde af  \r\n\r\n hundeopdræt, hestehold og kunstneriske aktiviteter. </P>  \r\n\r\n<P>Er beskæftigelsen tilrettelagt som egentlig erhvervsvirksomhed ved f.eks.  \r\n\r\n annoncering, regnskabsføring, momsregistrering, skattemæssig angivelse af  \r\n\r\n overskud/underskud, skattemæssige afskrivninger eller lignende, er der ikke  \r\n\r\n tale om hobby/fritidsaktiviteter i relation til  \r\n\r\n arbejdsløshedsforsikringsloven. </P>  \r\n\r\n<P>Om beskæftigelse, der af medlemmet opfattes som hobby/fritidsaktiviteter,  \r\n\r\n skal anses for udøvelse af selvstændig virksomhed i relation til  \r\n\r\n arbejdsløshedsforsikringen, afgøres efter reglerne i direktoratets  \r\n\r\n bekendtgørelse om optagelse i en anerkendt arbejdsløshedskasse for  \r\n\r\n selvstændige erhvervsdrivende, jf. ovenfor. </P>  \r\n\r\n<P>Beskæftigelse, der herefter kan anses for hobby/fritidsaktiviteter i  \r\n\r\n relation til arbejdsløshedsforsikringen, er ikke omfattet af bekendtgørelsen.  \r\n\r\n</P>  \r\n\r\n<P> <I>Særligt om hjemmedemonstrationer</I>  </P>  \r\n\r\n<P>Er medlemmet beskæftiget med videresalg af produkter ved demonstrationer i  \r\n\r\n private hjem, skal det vurderes, om der er tale om selvstændig virksomhed,  \r\n\r\n jf. optagelsesbekendtgørelsen. Kontrakten mellem medlemmet og forhandleren  \r\n\r\n skal i hvert enkelt tilfælde indgå i vurderingen af, om et medlems  \r\n\r\n beskæftigelse ved hjemmedemonstration er lønarbejde eller selvstændig  \r\n\r\n virksomhed. Der skal blandt andet lægges vægt på, om medlemmet bærer en  \r\n\r\n økonomisk risiko ved videresalget. </P>  \r\n\r\n<P> <I>Særligt om formueadministration</I>  </P>  \r\n\r\n<P>Der henvises til de særlige afsnit herom i vejledningen til direktoratets  \r\n\r\n bekendtgørelse om optagelse i en anerkendt arbejdsløshedskasse for  \r\n\r\n selvstændige erhvervsdrivende. </P>  \r\n\r\n<P> <B>Til § 2 </B></P>  \r\n\r\n<P>Dagpengeret </P>  \r\n\r\n<P>Det er en betingelse for dagpengeret, at et medlem, der udøver selvstændig  \r\n\r\n virksomhed som bibeskæftigelse, opfylder betingelserne i direktoratets  \r\n\r\n bekendtgørelse om rådighed og selvforskyldt ledighed. </P>  \r\n\r\n<P>Retten til dagpenge er endvidere betinget af, at virksomhedens  \r\n\r\n tilrettelæggelse mv. giver en rimelig sandsynlighed for, at medlemmet faktisk  \r\n\r\n er og kan være fuldt, normalt til rådighed for arbejdsmarkedet som  \r\n\r\n lønmodtager. </P>  \r\n\r\n<P>Vurderingen foretages ved ledighedens indtræden eller ved virksomhedens  \r\n\r\n påbegyndelse. Hvis vurderingen har medført, at medlemmet er  \r\n\r\n dagpengeberettiget, vil kassen kun skulle foretage en ny vurdering, når der  \r\n\r\n modtages oplysninger om ændringer, der er relevante for spørgsmålet om  \r\n\r\n medlemmets fortsatte dagpengeret efter bekendtgørelsen. Om medlemmets  \r\n\r\n oplysningspligt henvises til bemærkningerne til § 2, stk. 5. </P>  \r\n\r\n<P> <B>Til § 2, stk. 1 og 2</B>  </P>  \r\n\r\n<P>Udgangspunktet er, at kassen i hvert enkelt tilfælde konkret skal vurdere,  \r\n\r\n om medlemmet udøver selvstændig virksomhed som bibeskæftigelse, og om det er  \r\n\r\n sandsynliggjort, at virksomheden til enhver tid kan udføres uden for normal  \r\n\r\n arbejdstid. Ved vurderingen kan indgå medlemmets forudgående lønarbejde. </P>  \r\n\r\n<P>Ved den konkrete vurdering skal kassen påse følgende: </P>  \r\n\r\n<P>Medlemmet skal ved oplysninger til kassen om virksomhedens <B>art og  \r\n\r\n omfang</B> - herunder virksomhedens tilrettelæggelse og pågældendes  \r\n\r\n arbejdsfunktioner i denne - sandsynliggøre, at virksomheden til enhver tid  \r\n\r\n kan udføres uden for normal arbejdstid. Arbejdsindsatsen skal altid i det  \r\n\r\n konkrete tilfælde - sammenholdt med oplysningerne om virksomhedens drift og  \r\n\r\n tilrettelæggelse i øvrigt - forekomme sandsynlig. </P>  \r\n\r\n<P>Rådighedsvurderingen skal foretages på grundlag af de timer, der anvendes  \r\n\r\n på virksomheden, uanset hvem der udfører arbejdet, medmindre der er tale om  \r\n\r\n<B>ansat arbejdskraft</B> eller <B>ægtefælle/medejere</B> , og der er fast  \r\n\r\n arbejdsdeling. </P>  \r\n\r\n<P>Ved selvstændig virksomhed, der udøves sammen med ægtefællen/medejere  \r\n\r\n eller med ansat arbejdskraft, stilles der krav om, at medlemmets  \r\n\r\n arbejdsfunktioner er klart beskrevne og afgrænsede, idet det skal være muligt  \r\n\r\n at vurdere sandsynligheden af det angivne timetal og tidspunkterne for  \r\n\r\n udøvelsen. Det er i denne forbindelse uden betydning, om virksomheden er  \r\n\r\n hoved- eller bibeskæftigelse for de øvrige deltagere, men medlemmets  \r\n\r\n oplysninger herom kan være af betydning for vurderingen af, om det kan anses  \r\n\r\n for sandsynliggjort, at virksomheden til enhver tid kan udføres uden for  \r\n\r\n normal arbejdstid. </P>  \r\n\r\n<P>Det er endvidere en betingelse for at kunne anerkende arbejdet i den  \r\n\r\n selvstændige virksomhed som udført af ansat arbejdskraft, at arbejdskraften  \r\n\r\n er ansat på normale løn- og ansættelsesvilkår. </P>  \r\n\r\n<P>Virksomheden må på intet tidspunkt være baseret på, at medlemmets  \r\n\r\n<B>arbejdsindsats</B> skal ligge inden for normal arbejdstid. </P>  \r\n\r\n<P>Denne betingelse er f.eks. <B>ikke</B> opfyldt, hvis </P>  \r\n\r\n<P>* medlemmet er bundet af, at der i virksomheden er fast åbnings-  \r\n\r\n /kontortid inden for fagets normale arbejdstid, </P>  \r\n\r\n<P>* der er tale om sæsonmæssig virksomhed, hvor medlemmet i perioder ophører  \r\n\r\n med lønarbejde for at arbejde på fuld tid i den selvstændige virksomhed, </P>  \r\n\r\n<P>* virksomheden det meste af året udøves sideløbende med lønarbejde på fuld  \r\n\r\n tid, men hvor virksomheden på visse tider af året har et sådant omfang, at  \r\n\r\n medlemmet ikke kan have fuldtidslønarbejde sideløbende hermed. Dette kan  \r\n\r\n f.eks. være tilfældet, hvor en minkfarmer i sæsonen for pelsning af mink  \r\n\r\n arbejder hermed i døgndrift, eller hvor en jordbruger i forbindelse med  \r\n\r\n høsten opsiger/holder fri fra lønarbejdet for at arbejde på fuld tid på  \r\n\r\n jordbruget i en periode. </P>  \r\n\r\n<P>Hvis medlemmet ikke i tilstrækkelig grad kan sandsynliggøre, at arbejdet  \r\n\r\n med virksomheden til enhver tid kan udføres uden for normal arbejdstid, har  \r\n\r\n medlemmet ikke ret til dagpenge. </P>  \r\n\r\n<P>Virksomhedens <B>omsætning</B> og <B>indtjening</B> skal - sammenholdt med  \r\n\r\n virksomhedens art - indgå i kassens vurdering af medlemmets oplysninger om  \r\n\r\n arbejdsindsatsen. </P>  \r\n\r\n<P>Medlemmets manglende indtægt ved virksomheden har ikke nogen indflydelse  \r\n\r\n på, om virksomheden kan anses for dagpengeberettiget bibeskæftigelse. </P>  \r\n\r\n<P> <B>Til § 2, stk. 4</B>  </P>  \r\n\r\n<P>Medlemmet kan anses for at opfylde kravet om lønarbejde, selv om medlemmet  \r\n\r\n i 26-ugersperioden har haft kortvarigt, normalt fravær, f.eks. på grund af  \r\n\r\n sygdom. </P>  \r\n\r\n<P> <B>Til § 2, stk. 5</B>  </P>  \r\n\r\n<P>Medlemmet har altid pligt til - på eget initiativ - at meddele kassen  \r\n\r\n sådanne oplysninger, som måtte have betydning for vurderingen af medlemmets  \r\n\r\n fortsatte ret til dagpenge efter § 2, stk. 1. Medlemmet er således bl.a.  \r\n\r\n forpligtet til at give kassen særskilt meddelelse om eventuel udvidelse af  \r\n\r\n den selvstændige virksomhed eller andre forhold, som ændrer grundlaget for  \r\n\r\n kassens vurdering, dvs. som hovedregel de oplysninger som er afgivet til  \r\n\r\n ledighedserklæringen med bilag. </P>  \r\n\r\n<P>Såfremt kassen finder, at medlemmets oplysninger er utilstrækkelige eller  \r\n\r\n ikke umiddelbart sandsynlige, og en efterfølgende henvendelse ikke bringer  \r\n\r\n klarhed over forholdene, skal kassen undlade at udbetale dagpenge, indtil  \r\n\r\n medlemmet har sandsynliggjort at være dagpengeberettiget. </P>  \r\n\r\n<P> <B>Til § 3 </B></P>  \r\n\r\n<P>Begrænsning i dagpengeperioden </P>  \r\n\r\n<P> <B>Bemærk:</B> Indtil den 31. december 1995 finder reglerne i  \r\n\r\n bekendtgørelsens § 11 anvendelse i stedet for nedenstående. </P>  \r\n\r\n<P>For dagpengeberettigede medlemmer, der driver selvstændig virksomhed som  \r\n\r\n bibeskæftigelse, er dagpengeretten begrænset til en periode på sammenlagt 52  \r\n\r\n uger inden for 78 uger, jf. dog undtagelsen i §§ 4 og 5. </P>  \r\n\r\n<P>Ved opgørelsen af de henholdsvis 52 uger og 78 uger finder lovens § 55  \r\n\r\n tilsvarende anvendelse, herunder § 55, stk. 7 og 8. Ved udløbet af perioden  \r\n\r\n skal kassen undersøge, om medlemmet har optjent ret til en ny periode med  \r\n\r\n dagpengeret. </P>  \r\n\r\n<P>Om opfyldelse af arbejdskravet henvises til reglerne i lovens § 53, jf.  \r\n\r\n direktoratets bekendtgørelse om beskæftigelseskravet og delperioderne. </P>  \r\n\r\n<P>Bibeskæftigelse ved selvstændig virksomhed kan ikke medregnes til  \r\n\r\n optjening af dagpengeretten i henhold til lovens § 53. Dog kan enkeltstående  \r\n\r\n tilfælde af udøvelse af selvstændig virksomhed medregnes til arbejdskravet,  \r\n\r\n hvis medlemmets arbejde i virksomheden har haft en sådan varighed - normalt  \r\n\r\n mindst 1 måned - at det sammenholdt med arbejdets art og indtjeningen herved  \r\n\r\n kan dokumenteres, at der har været tale om beskæftigelse i væsentligt omfang.  \r\n\r\n</P>  \r\n\r\n<P> <B>Til § 3, stk. 2</B>  </P>  \r\n\r\n<P>Et medlem, der påbegynder udøvelse af selvstændig virksomhed som  \r\n\r\n bibeskæftigelse, er først omfattet af dagpengebegrænsningen i stk. 1 et år  \r\n\r\n efter påbegyndelsen. </P>  \r\n\r\n<P>I det første år efter påbegyndelsen er medlemmet således  \r\n\r\n dagpengeberettiget efter de almindelige bestemmelser i lovens § 55, stk. 1 og  \r\n\r\n 2. </P>  \r\n\r\n<P>Et medlem vil dog ikke kunne sikre sig en ny 1-års-frist ved i en kort  \r\n\r\n periode at ophøre med virksomheden. Har medlemmet i en periode inden for de  \r\n\r\n seneste 12 måneder før påbegyndelsen udøvet selvstændig virksomhed som  \r\n\r\n bibeskæftigelse, skal denne periode fratrækkes fristen på 1 år. </P>  \r\n\r\n<P> <I>Eksempel: </I></P>  \r\n\r\n<P>Et medlem er under beskæftigelse ved lønarbejde påbegyndt selvstændig  \r\n\r\n virksomhed som bibeskæftigelse den 1. januar 1992. </P>  \r\n\r\n<P>Medlemmet bliver ledig fra lønarbejdet den 1. oktober 1992. </P>  \r\n\r\n<P>Den 1. juni 1993 ophører medlemmet med virksomheden. </P>  \r\n\r\n<P>Den 1. januar 1994 påbegynder medlemmet igen selvstændig virksomhed som  \r\n\r\n bibeskæftigelse. </P>  \r\n\r\n<P>Ved den første påbegyndelse af virksomheden indtræder begrænsningen i  \r\n\r\n dagpengeretten 1 år efter påbegyndelsen, dvs. fra den 1. januar 1993. </P>  \r\n\r\n<P>Ved den anden påbegyndelse indtræder begrænsningen syv måneder efter  \r\n\r\n påbegyndelsen (1 år - de 5 måneder i perioden fra den 1. januar til den 31.  \r\n\r\n maj 1993, hvor medlemmet i første omgang udøvede selvstændig virksomhed som  \r\n\r\n bibeskæftigelse), dvs. fra den 1. august 1994. </P>  \r\n\r\n<P> <B>Til §§ 4 og 5 </B></P>  \r\n\r\n<P>Undtagelse fra dagpengebegrænsningen </P>  \r\n\r\n<P>Den selvstændige virksomhed kan efter sin konkrete art være af en sådan  \r\n\r\n karakter, at medlemmets beskæftigelse kun vil være af ringe omfang. I visse  \r\n\r\n tilfælde vil det derfor ikke være betænkeligt at undtage medlemmet fra  \r\n\r\n dagpengebegrænsningen. </P>  \r\n\r\n<P>Der er derfor i §§ 4 og 5 fastsat en række undtagelser fra begrænsningen i  \r\n\r\n dagpengeretten efter § 3. </P>  \r\n\r\n<P>Det er en betingelse for at være omfattet af en af undtagelserne, at  \r\n\r\n medlemmet ikke udvider virksomheden i ledighedsperioden. </P>  \r\n\r\n<P>Uanset undtagelse fra dagpengebegrænsningen medfører beskæftigelse med  \r\n\r\n virksomheden fradrag efter § 6. </P>  \r\n\r\n<P> <B>Til § 4, stk. 1</B>  </P>  \r\n\r\n<P>Målgruppen for undtagelsen er medlemmer, der bor på et mindre landbrug  \r\n\r\n (husmandsbrug og lignende), hvor der er landbrugspligt eller faktisk drives  \r\n\r\n landbrug, men hvor ejendommen må antages primært at tjene beboelses- og  \r\n\r\n trivselsmæssige hensyn for medlemmet og dennes familie. </P>  \r\n\r\n<P>Det er uden betydning, om medlemmet ejer ejendommen eller er forpagter  \r\n\r\n eller på anden måde bruger af ejendommen. Det afgørende er, at medlemmet  \r\n\r\n driver landbruget, dvs. gennem personligt arbejde deltager i driften af  \r\n\r\n landbruget, f.eks. udfører administrative funktioner. Et medlem anses således  \r\n\r\n for at drive landbrug, selv om pågældende eventuelt har ansat andre til at  \r\n\r\n udføre arbejdet, eller arbejdet udføres af en maskinstation. </P>  \r\n\r\n<P>Et medlem, der ejer et landbrug sammen med ægtefælle/registreret partner,  \r\n\r\n vil kun anses for at drive landbruget, hvis medlemmet gennem personligt  \r\n\r\n arbejde deltager i driften af landbruget. </P>  \r\n\r\n<P>Et medlem er fritaget for dagpengebegrænsningen, hvis ejendommens  \r\n\r\n grundværdi, ansat i kontant prisniveau, androg mindre end 72.000 kr. ifølge  \r\n\r\n 19. almindelige vurdering. </P>  \r\n\r\n<P>Det er en betingelse, at der ikke dyrkes andre afgrøder på ejendommen end  \r\n\r\n almindelige landbrugsafgrøder som <I>korn- og frøafgrøder,</I> der omfatter  \r\n\r\n rug, byg, hvede, havre, raps, sennep, foderærter mv.,  \r\n\r\n<I>grovfoderafgrøder</I> , der omfatter vedvarende græs, græs til ensilering  \r\n\r\n eller hø, roer, majs mv., og <I>kartofler</I> . Derimod vil f.eks. frugtavl,  \r\n\r\n gartneri, herunder dyrkning af frilandsgrøntsager samt konsumærter, frøavl  \r\n\r\n (græsfrø og grøntsagsfrø til udsæd, valmuer mv.) og pyntegrønt ikke være  \r\n\r\n omfattet af undtagelsen. Bestemmelsen omfatter alene <B>salgs</B> afgrøder.  \r\n\r\n Dyrkning af afgrøder udelukkende til eget forbrug er ikke omfattet. </P>  \r\n\r\n<P>Det er desuden et krav, at eventuelt husdyrhold i alt væsentligt er til  \r\n\r\n eget forbrug. Det vil sige, at enkeltstående tilfælde af salg af mindre  \r\n\r\n omfang ikke medfører, at medlemmet bliver omfattet af det særlige  \r\n\r\n arbejdskrav, men husdyrholdet må ikke være tilrettelagt med salg af dyr eller  \r\n\r\n animalske produkter for øje. Er der på ejendommen f.eks. svineavl, fårehold,  \r\n\r\n pelsdyravl eller hønseri, hvor produktionen er beregnet til salg, vil  \r\n\r\n medlemmet være omfattet af begrænsningen. </P>  \r\n\r\n<P>Drift af en mindre fredskov (højst 5 hektar), der er beliggende på  \r\n\r\n ejendommen, er ikke til hinder for, at medlemmet fritages fra  \r\n\r\n dagpengebegrænsningen. </P>  \r\n\r\n<P> <B>Til § 4, stk. 2</B>  </P>  \r\n\r\n<P>Medlemmet kan bringe sig ned under beløbsgrænsen i stk. 1 ved  \r\n\r\n bortforpagtning af en del af jorden, således at grundværdien for den  \r\n\r\n resterende del af ejendommen ikke overstiger beløbsgrænsen på 72.000 kr. Det  \r\n\r\n er et krav, at der fremlægges dokumentation for bortforpagtningen. </P>  \r\n\r\n<P>Fyldestgørende dokumentation for den reducerede grundværdi vil normalt  \r\n\r\n kunne ske ved at sammenholde forpagtningsaftalen med kopi af det seneste,  \r\n\r\n specificerede ejendomsvurderingsskema, såfremt det herigennem fremgår, at der  \r\n\r\n er sket tilstrækkelig reduktion i værdien af den resterende ejendom. Der kan  \r\n\r\n i tvivlstilfælde indhentes en erklæring fra vurderingsrådet om, hvor stor en  \r\n\r\n del af grundværdien, der kan henføres til det bortforpagtede areal. </P>  \r\n\r\n<P>Om kravene til forpagtningsaftalen henvises til bemærkningerne til § 7,  \r\n\r\n stk. 2. </P>  \r\n\r\n<P>Et medlem vil ikke kunne bringe sig ned under beløbsgrænsen i § 4, stk. 1,  \r\n\r\n ved braklægning af en del af ejendommen. Der henvises til bemærkningerne til  \r\n\r\n § 7, stk. 2. </P>  \r\n\r\n<P> <B>Til § 5</B>  </P>  \r\n\r\n<P> <I>Til nr. 1)</I>  </P>  \r\n\r\n<P>Et medlem, der overtager et enkeltstående arbejdsforhold, der har karakter  \r\n\r\n af selvstændig virksomhed, er ikke omfattet af dagpengebegrænsningen,  \r\n\r\n medmindre der er tale om indledning til en varig virksomhedsudøvelse. </P>  \r\n\r\n<P>Et medlem, der sædvanligvis er beskæftiget som lønmodtager, vil således i  \r\n\r\n en ledighedsperiode kunne påtage sig et enkeltstående arbejde efter regning  \r\n\r\n uden at blive omfattet af dagpengebegrænsningen. </P>  \r\n\r\n<P>Ligeledes vil en lønmodtager - f.eks. en tolk - der undtagelsesvis  \r\n\r\n arbejder efter regning, ikke være omfattet af dagpengebegrænsningen, når det  \r\n\r\n er forhold hos hvervgiveren, der gør, at arbejdet udføres efter regning. </P>  \r\n\r\n<P>Derimod vil drift af en selvstændig virksomhed, hvori der indgår  \r\n\r\n arbejdsfri perioder som et tilbagevendende element, være omfattet af  \r\n\r\n dagpengebegrænsningen. Dette gælder f.eks. ved sæsonmæssig  \r\n\r\n virksomhedsudøvelse. </P>  \r\n\r\n<P> <I>Til nr. 2)</I>  </P>  \r\n\r\n<P>Et medlems beskæftigelse ved indsøfiskeri vil blive betragtet som udøvelse  \r\n\r\n af selvstændig virksomhed, hvis der sker videresalg af fangsten. Er  \r\n\r\n medlemmets arbejdsindsats i forbindelse med fiskeriet af ringe omfang, vil  \r\n\r\n medlemmet være undtaget fra dagpengebegrænsningen. </P>  \r\n\r\n<P> <I>Til nr. 4)</I>  </P>  \r\n\r\n<P>Et medlem, der har indtægter ved udlejning af erhvervsejendomme med tre  \r\n\r\n eller flere lejemål, betragtes i relation til skattelovgivningen som  \r\n\r\n selvstændig erhvervsdrivende. Hvis medlemmet i forbindelse med udlejningen  \r\n\r\n udfører en eller anden form for beskæftigelse, vil der være tale om udøvelse  \r\n\r\n af selvstændig virksomhed i relation til arbejdsløshedsforsikringsloven. </P>  \r\n\r\n<P>Er der tale om en mindre udlejningsejendom på højst 10 lejemål, og  \r\n\r\n medlemmet selv bor i ejendommen, har medlemmet mulighed for i mindre omfang  \r\n\r\n personligt at udføre arbejde i forbindelse med administration,  \r\n\r\n viceværtfunktioner og småreparationer, uden at medlemmet bliver omfattet af  \r\n\r\n dagpengebegrænsningen. </P>  \r\n\r\n<P> <I>Til nr. 5)</I>  </P>  \r\n\r\n<P>Et medlems personlige arbejdsindsats i en virksomhed, der ejes af  \r\n\r\n ægtefællen - alene eller sammen med andre - anses som hovedregel for udøvelse  \r\n\r\n af selvstændig virksomhed, jf. direktoratets bekendtgørelse om optagelse i en  \r\n\r\n anerkendt arbejdsløshedskasse for selvstændige erhvervsdrivende. </P>  \r\n\r\n<P>Et medlem, der deltager i ægtefællens virksomhed, er som udgangspunkt  \r\n\r\n omfattet af dagpengebegrænsningen. Visse former for deltagelse er dog  \r\n\r\n undtaget fra dagpengebegrænsningen: </P>  \r\n\r\n<P>Det gælder f.eks. overtagelse af arbejde i tilfælde af akut og kortvarig  \r\n\r\n sygdom, men ikke hvis medlemmet fungerer som fast vikar. Herudover kan nævnes  \r\n\r\n tilfældig ekspedition af kunder eller tilfældig telefonpasning i ægtefællens  \r\n\r\n virksomhed. </P>  \r\n\r\n<P>Endvidere kan arbejdsindsats i en underordnet funktion, der ikke har  \r\n\r\n indflydelse på virksomhedens drift, i visse tilfælde falde uden for udøvelse  \r\n\r\n af selvstændig virksomhed, der er omfattet af dagpengebegrænsningen. Som  \r\n\r\n eksempler kan nævnes ægtefællens rengøring af mindre kontorlokaler og pasning  \r\n\r\n af kontorbeplantning. </P>  \r\n\r\n<P> <I>Til nr. 6)</I>  </P>  \r\n\r\n<P>Et medlem, der på grunden til sin faste bopæl eller sin fritidsbopæl  \r\n\r\n (f.eks. et sommerhus) har drift af en fredskov på højst 5 hektar, vil være  \r\n\r\n undtaget fra dagpengebegrænsningen. </P>  \r\n\r\n<P>Det bemærkes, at bekendtgørelsen om bibeskæftigelse ved selvstændig  \r\n\r\n virksomhed ikke finder anvendelse i tilfælde, hvor en skov <B>ikke</B> drives  \r\n\r\n som selvstændig virksomhed. </P>  \r\n\r\n<P> <B>Til § 6 </B></P>  \r\n\r\n<P>Fradrag </P>  \r\n\r\n<P>Medlemmet skal løbende på sine dagpengekort opgive de timer, der anvendes  \r\n\r\n på den selvstændige bibeskæftigelse, således at der kan foretages fradrag  \r\n\r\n herfor i dagpengene. Dette gælder også i de tilfælde, hvor medlemmets  \r\n\r\n selvstændige virksomhed er undtaget fra dagpengebegrænsningen, jf. §§ 4 og 5.  \r\n\r\n</P>  \r\n\r\n<P>Fradraget skal uanset karakteren af den selvstændige virksomhed altid  \r\n\r\n finde sted på grundlag af et faktisk timetal, idet indtægtsforholdene ikke er  \r\n\r\n egnede til en vurdering af, hvilken tid der har været forbundet med  \r\n\r\n virksomhedsudøvelsen. </P>  \r\n\r\n<P>Ved opgørelsen af det faktiske timetal medregnes al beskæftigelse, uanset  \r\n\r\n om arbejdet udføres inden for eller uden for normal arbejdstid eller på  \r\n\r\n f.eks. søndage og helligdage. </P>  \r\n\r\n<P>Til beskæftigelsen medregnes ikke kun fysisk arbejde, men også transport  \r\n\r\n og enhver form for administration, regnskabsføring og beslutninger vedrørende  \r\n\r\n virksomhedens drift mv. Kassen skal vejlede medlemmet herom ved  \r\n\r\n ledigmeldelsen eller ved virksomhedens påbegyndelse. </P>  \r\n\r\n<P>Medlemmet skal selv påføre det faktisk anvendte tidsforbrug på  \r\n\r\n dagpengekortene. Kassen må således hverken på forhånd eller efterfølgende  \r\n\r\n belægge dagpengekortene med den tid, som medlemmet har oplyst på bilag til  \r\n\r\n ledighedserklæringen. </P>  \r\n\r\n<P>Driver medlemmet selvstændig virksomhed, hvori indgår animalsk produktion,  \r\n\r\n skal medlemmet dog altid påføre mindst 1/2 time for alle ugens 7 dage på  \r\n\r\n dagpengekortet. Er der faktisk brugt mere end 1/2 time om dagen, påføres det  \r\n\r\n faktisk forbrugte timeantal. Hvis det er ansat arbejdskraft - bortset fra  \r\n\r\n ægtefællen, samleveren eller umyndige børn - der varetager den animalske  \r\n\r\n produktion, er medlemmet dog ikke omfattet af reglen om altid at påføre  \r\n\r\n mindst 1/2 time pr. dag på dagpengekortet. </P>  \r\n\r\n<P>Er medlemmets oplysninger om tidsforbruget på dagpengekortene ikke i  \r\n\r\n overensstemmelse med medlemmets oplysninger på bilaget til  \r\n\r\n ledighedserklæringen, f.eks. ved at medlemmet slet ikke oplyser om forbrugt  \r\n\r\n tid, kan kassen indstille dagpengeudbetalingerne, indtil medlemmet kommer med  \r\n\r\n fyldestgørende oplysninger. </P>  \r\n\r\n<P>Hvor vederlaget - i et enkeltstående tilfælde af selvstændig virksomhed,  \r\n\r\n f.eks. en tolk, der undtagelsesvis arbejder efter regning - ydes pr. time  \r\n\r\n eller på grundlag af et beregnet timeforbrug, der ikke står i åbenbar  \r\n\r\n modstrid med arbejdsopgavens art og omfang, lægges dette timeforbrug til  \r\n\r\n grund. </P>  \r\n\r\n<P>Det bemærkes, at fradrag i dagpengene efter bekendtgørelsen <B>ikke</B>  \r\n\r\n medfører en nedsættelse af dagpengesatsen efter lovens § 51, stk. 4. </P>  \r\n\r\n<P> <B>Til § 7 </B></P>  \r\n\r\n<P>Ophør </P>  \r\n\r\n<P>Et medlem, der har drevet selvstændig virksomhed som bibeskæftigelse,  \r\n\r\n anses som udgangspunkt for ophørt med virksomheden, når medlemmet skriftligt  \r\n\r\n og på tro og love erklærer, at der foreligger en af de i § 7, stk. 1 til 4,  \r\n\r\n nævnte ophørsgrunde. Opremsningen af ophørsgrunde er udtømmende. </P>  \r\n\r\n<P>Bestemmelsen gælder i alle tilfælde, hvor der har været udøvet selvstændig  \r\n\r\n virksomhed som bibeskæftigelse. Princippet om, at medlemmet kan ophøre ved en  \r\n\r\n tro og love-erklæring, gælder derfor også, hvor medlemmets arbejdsindsats i  \r\n\r\n virksomheden har haft et sådant omfang, at medlemmet ikke har kunnet opfylde  \r\n\r\n rådighedsbetingelserne. </P>  \r\n\r\n<P>Erklæringen om ophøret skal være underbygget af medlemmets oplysninger om  \r\n\r\n årsagen til ophøret. Medlemmet skal derfor som mindstekrav oplyse, hvilken af  \r\n\r\n de i § 7, stk. 1 til 4, nævnte ophørsgrunde, der begrunder medlemmets ophør  \r\n\r\n med udøvelse af selvstændig virksomhed. </P>  \r\n\r\n<P>Der stilles ikke ved ophør med udøvelse af selvstændig virksomhed som  \r\n\r\n bibeskæftigelse samme restriktive betingelser og dokumentationskrav som ved  \r\n\r\n ophør med udøvelse af selvstændig virksomhed som hovedbeskæftigelse. </P>  \r\n\r\n<P>Har virksomheden været momsregistreret, er medlemmet dog forpligtet til at  \r\n\r\n fremlægge dokumentation for momsafmeldelse. Manglende momsafmelding kan dog  \r\n\r\n anerkendes i tilfælde, hvor det dokumenteres, at den manglende afmelding er  \r\n\r\n begrundet i efterfølgende, ikke-erhvervsmæssige dispositioner. Det kan f.eks.  \r\n\r\n være revisors regnskabsafslutning eller frivillig registrering ved  \r\n\r\n bortforpagtning. </P>  \r\n\r\n<P>Såfremt kassen finder det nødvendigt, kan den indhente yderligere  \r\n\r\n dokumentation for ophøret. </P>  \r\n\r\n<P> <B>Til § 7, stk. 2</B>  </P>  \r\n\r\n<P>Ved ophør, som er begrundet i bortforpagtning eller udlejning, stilles  \r\n\r\n krav om dokumentation for bortforpagtningen/udlejningen. Dette skyldes, at  \r\n\r\n forpagtning og udlejning kun er en aftale om brugsretten, hvor  \r\n\r\n bortforpagteren/udlejeren fortsat har den faktiske og retlige råden over  \r\n\r\n virksomheden, alene begrænset af indholdet i  \r\n\r\n forpagtningskontrakten/lejekontrakten. Ved bortforpagtning og udlejning skal  \r\n\r\n der fremlægges dokumentation i form af en skriftlig kontrakt med oplysning om  \r\n\r\n forpagtningens og lejeaftalens omfang. For eksempel skal der ved  \r\n\r\n bortforpagtning af en landbrugsvirksomhed fremgå oplysninger om arealets  \r\n\r\n størrelse, antal af dyr mv. og forpagtningsafgiftens størrelse. Der kan  \r\n\r\n derimod ikke stilles krav til varigheden af bortforpagtningen, således som  \r\n\r\n det er tilfældet ved selvstændig virksomhed som hovedbeskæftigelse. </P>  \r\n\r\n<P>Kassen skal opbevare kopi af forpagtningskontrakten/lejeaftalen. </P>  \r\n\r\n<P>Ophører bortforpagtningen/udlejningen i en ledighedsperiode, vil medlemmet  \r\n\r\n igen blive omfattet af bekendtgørelsen og dermed dagpengebegrænsningen. </P>  \r\n\r\n<P>Det bemærkes, at braklægning efter Landbrugsministeriets bekendtgørelse om  \r\n\r\n tilskud til udtagning af jord af produktionen ikke kan sidestilles med  \r\n\r\n bortforpagtning, idet ejeren fortsat har brugsretten over ejendommen, ligesom  \r\n\r\n braklægning medfører visse forpligtelser for ejeren. Således skal de  \r\n\r\n braklagte områder holdes dækket med planter, og eksisterende trærækker,  \r\n\r\n hække, vandløb og vandhuller skal vedligeholdes. </P>  \r\n\r\n<P> <B>Til § 7, stk. 3</B>  </P>  \r\n\r\n<P>Et medlem, der udtræder af en virksomhed, som fortsættes af medejere, uden  \r\n\r\n at medlemmet afhænder sin del af virksomheden, eller som fortsættes af  \r\n\r\n ægtefællen, kan anses for ophørt, hvis medlemmets hidtidige arbejdsfunktioner  \r\n\r\n er bortfaldet i forbindelse med ophøret. Medlemmet kan endvidere anses for  \r\n\r\n ophørt, hvis arbejdsfunktionerne i forbindelse med ophøret er overdraget til  \r\n\r\n anden arbejdskraft end ægtefællen, samleveren eller umyndige børn. </P>  \r\n\r\n<P>Ved arbejdsfunktionens bortfald er det en betingelse, at medlemmets  \r\n\r\n arbejdsfunktion har været således klart afgrænset og beskrevet, at det er  \r\n\r\n muligt at konstatere, at netop medlemmets arbejdsfunktion er bortfaldet. </P>  \r\n\r\n<P>De anførte ophørsgrunde er også her udtømmende. Udtræden kan således ikke  \r\n\r\n begrundes i f.eks. medlemmets påtagelse af lønarbejde. </P>  \r\n\r\n<P> <B>Til § 10 </B></P>  \r\n\r\n<P>Overgangsordning </P>  \r\n\r\n<P>Overgangsordningen omfatter medlemmer, som ved bekendtgørelsens  \r\n\r\n ikrafttræden udøver selvstændig virksomhed som bibeskæftigelse. </P>  \r\n\r\n<P>Bestemmelsen omfatter for det første <I>medlemmer, som skal indplaceres  \r\n\r\n efter reglerne i &#187;overgangsbekendtgørelsen&#171;</I> (bekendtgørelse om  \r\n\r\n overgangsordninger for medlemmer af anerkendte arbejdsløshedskasser ved  \r\n\r\n ikrafttræden af lov om en aktiv arbejdsmarkedspolitik og lov om  \r\n\r\n arbejdsløshedsforsikring m.v.) efter bekendtgørelsens ikrafttræden, hvis de  \r\n\r\n på indplaceringstidspunktet udøver selvstændig virksomhed som  \r\n\r\n bibeskæftigelse. </P>  \r\n\r\n<P>For sådanne medlemmer medregnes ledighed forud for bekendtgørelsens  \r\n\r\n ikrafttræden ved opgørelsen af dagpengeret efter § 3, stk. 1, eller § 11,  \r\n\r\n stk. 2, såfremt der under ledigheden er udøvet selvstændig virksomhed som  \r\n\r\n bibeskæftigelse. Ledighed forud for den 1. januar 1994 kan dog højst  \r\n\r\n medregnes med 35 uger. </P>  \r\n\r\n<P>Opgørelsen af ledigheden forud for bekendtgørelsens ikrafttræden - og  \r\n\r\n tidspunktet for opgørelsen heraf - sker efter reglerne i §§ 3-5, 13 og 14,  \r\n\r\n stk. 2, i &#187;overgangsbekendtgørelsen&#171; og skal ske samtidig med, at  \r\n\r\n kassen indplacerer medlemmet i ydelsesperioderne i henhold til lovens § 55.  \r\n\r\n</P>  \r\n\r\n<P>Bestemmelsen omfatter for det andet <I>medlemmer, som i perioden 1. januar  \r\n\r\n 1994 til den 18. juli 1994 er indplaceret</I> efter  \r\n\r\n &#187;overgangsbekendtgørelsen&#171; og § 11 i den dagældende  \r\n\r\n bibeskæftigelsesbekendtgørelse (bekendtgørelse nr. 822 af 12. oktober 1993 om  \r\n\r\n udøvelse af selvstændig virksomhed som bibeskæftigelse, som ændret ved  \r\n\r\n bekendtgørelse nr. 1162 af 23. december 1993). </P>  \r\n\r\n<P>Et sådant medlem bevarer dagpengeretten indtil udløbet af den  \r\n\r\n 78-ugers-periode, der blev beregnet ved indplaceringen efter § 11 i den  \r\n\r\n dagældende bibeskæftigelsesbekendtgørelse. Hvis medlemmet har mistet  \r\n\r\n dagpengeretten forud for den 18. juli 1994 som følge af dagpengebegrænsningen  \r\n\r\n i § 3, jf. § 11, i den dagældende bibeskæftigelsesbekendtgørelse, hvorefter  \r\n\r\n der var ret til ydelser/tilbud i sammenlagt 52 uger inden for 78 uger, vil  \r\n\r\n medlemmet være berettiget til dagpenge fra den 18. juli 1994 til udløbet af  \r\n\r\n den beregnede 78-ugers-periode. </P>  \r\n\r\n<P>Medlemmet vil derimod ikke være berettiget til dagpenge for perioden fra  \r\n\r\n tabet af dagpengeret efter den dagældende bibeskæftigelsesbekendtgørelse og  \r\n\r\n til den 18. juli 1994. </P>  \r\n\r\n<P>For <I>øvrige medlemmer,</I> der er påbegyndt selvstændig virksomhed som  \r\n\r\n bibeskæftigelse før bekendtgørelsens ikrafttræden, sker fastlæggelsen af  \r\n\r\n 78-ugers-perioden efter princippet i bekendtgørelsens § 11, stk. 3. </P>  \r\n\r\n<P> <B>Til § 11 </B></P>  \r\n\r\n<P>Begrænsning i dagpengeperioden </P>  \r\n\r\n<P> <I>For tiden indtil den 31. december 1995 gælder nedenstående regler i  \r\n\r\n stedet for bekendtgørelsens § 3.</I>  </P>  \r\n\r\n<P>For dagpengeberettigede medlemmer, der driver selvstændig virksomhed som  \r\n\r\n bibeskæftigelse, er dagpengeretten begrænset til en sammenhængende periode på  \r\n\r\n 78 uger, jf. dog undtagelserne i §§ 4 og 5. </P>  \r\n\r\n<P>Perioden på 78 uger regnes fra første ledighedsdag, hvor medlemmet  \r\n\r\n modtager ydelser eller deltager i tilbud, der er omfattet af lovens § 55,  \r\n\r\n stk. 1, 2, 4, 6 eller 7, og hvor medlemmet samtidig udøver selvstændig  \r\n\r\n virksomhed som bibeskæftigelse. </P>  \r\n\r\n<P>Hvis medlemmet således har påbegyndt selvstændig virksomhed som  \r\n\r\n bibeskæftigelse forud for ledighedens indtræden, og medlemmet for første gang  \r\n\r\n indplaceres i delperiode 1, jf. § 8, stk. 1 og 2, i bekendtgørelse om  \r\n\r\n beskæftigelseskravet og delperioderne, løber 78-ugers-perioden fra  \r\n\r\n tidspunktet for indplaceringen i delperiode 1. </P>  \r\n\r\n<P>Hvis medlemmet påbegynder selvstændig virksomhed som bibeskæftigelse, mens  \r\n\r\n pågældende modtager ydelser eller deltager i tilbud, der er omfattet af  \r\n\r\n lovens § 55, stk. 1, 2, 4, 6 eller 7, løber 78-ugers-perioden fra tidspunktet  \r\n\r\n for virksomhedens start. </P>  \r\n\r\n<P>Hvis medlemmet påbegynder selvstændig virksomhed som bibeskæftigelse efter  \r\n\r\n at pågældende er indplaceret i en delperiode, men på et tidspunkt, hvor  \r\n\r\n medlemmet ikke modtager ydelser eller deltager i tilbud, der er omfattet af  \r\n\r\n lovens § 55, stk. 1, 2, 4, 6 eller 7, løber 78-ugers-perioden fra den første  \r\n\r\n dag, hvor medlemmet modtager ydelser eller deltager i tilbud, der er omfattet  \r\n\r\n af lovens § 55, stk. 1, 2, 4, 6 eller 7. </P>  \r\n\r\n<P>I perioden på 78 uger medregnes perioder efter lovens § 55, stk. 6. For de  \r\n\r\n nærmere regler herom henvises til direktoratets bekendtgørelse om  \r\n\r\n dagpengeperioder med fradragsfri arbejdsindtægter. </P>  \r\n\r\n<P>I perioden på 78 uger medregnes ikke perioder, der er omfattet af lovens §  \r\n\r\n 55, stk. 8. </P>  \r\n\r\n<P>Hvis medlemmet fortsætter med virksomheden ud over 78-ugers-perioden, er  \r\n\r\n fortsat dagpengeret betinget af, at medlemmet har optjent ret til dagpenge i  \r\n\r\n en ny 78-ugers-periode, jf. bekendtgørelsens § 11, stk. 5, jf. nedenfor. </P>  \r\n\r\n<P>Retten til dagpenge i 78-ugers-perioden kan ikke række ud over det  \r\n\r\n tidspunkt, hvor medlemmet er berettiget til dagpenge efter lovens § 55, stk.  \r\n\r\n 1, 2, 4 og 5. </P>  \r\n\r\n<P>Et medlem, der ophører med sin selvstændige bibeskæftigelse, vil efter  \r\n\r\n ophøret være omfattet af &#187;de almindelige regler&#171; om dagpengeret,  \r\n\r\n jf. bekendtgørelse om beskæftigelseskravet og delperioderne. Dette gælder,  \r\n\r\n uanset om ophøret sker før eller efter, at medlemmet mister dagpengeretten  \r\n\r\n som følge af dagpengebegrænsningen efter bekendtgørelsens § 3, stk. 1, eller  \r\n\r\n § 11, stk. 2. </P>  \r\n\r\n<P>Et medlem, der har fået en 78-ugers-periode efter bekendtgørelsens § 11,  \r\n\r\n stk. 2, bevarer dagpengeretten efter disse regler i hele 78-ugers-perioden,  \r\n\r\n selv om den rækker ud over den 31. december 1995. </P>  \r\n\r\n<P> <B>Til § 11, stk. 4</B>  </P>  \r\n\r\n<P>Et medlem, der påbegynder selvstændig virksomhed som bibeskæftigelse, vil  \r\n\r\n som udgangspunkt være berettiget til dagpenge i en 78-ugers-periode, selv om  \r\n\r\n pågældende tidligere har drevet selvstændig virksomhed som bibeskæftigelse.  \r\n\r\n</P>  \r\n\r\n<P>Et medlem vil dog ikke kunne sikre sig en ny 78-ugers-periode ved i en  \r\n\r\n kort periode at ophøre med virksomheden. Har medlemmet i en periode inden for  \r\n\r\n de seneste 78 uger før påbegyndelsen/genetableringen udøvet selvstændig  \r\n\r\n virksomhed som bibeskæftigelse, skal denne periode fratrækkes perioden på 78  \r\n\r\n uger. </P>  \r\n\r\n<P>Der medregnes dog kun uger, der har &#187;forbrugt&#171; af en tidligere  \r\n\r\n 78-ugers-periode, jf. nedenstående eksempel 1. </P>  \r\n\r\n<P> <I>Eksempel 1: </I></P>  \r\n\r\n<P>Et medlem er under fuldtidsbeskæftigelse ved lønarbejde påbegyndt  \r\n\r\n selvstændig virksomhed som bibeskæftigelse den 1. januar 1994. </P>  \r\n\r\n<P>Medlemmet bliver ledig fra lønarbejdet og modtager dagpenge fra den 1.  \r\n\r\n oktober 1994. </P>  \r\n\r\n<P>Den 1. juli 1995 ophører medlemmet med virksomheden. </P>  \r\n\r\n<P>Den 1. januar 1996 påbegynder medlemmet igen selvstændig virksomhed som  \r\n\r\n bibeskæftigelse. </P>  \r\n\r\n<P>Efter den første påbegyndelse af virksomheden indtræder begrænsningen i  \r\n\r\n dagpengeretten 78 uger efter indplaceringen i delperiode 1, dvs. den 1. april  \r\n\r\n 1996. </P>  \r\n\r\n<P>Ved den anden påbegyndelse indtræder begrænsningen 39 uger efter  \r\n\r\n påbegyndelsen (78 uger - de 39 uger i perioden fra den 1. oktober 1994 til  \r\n\r\n den 1. juli 1995, hvor medlemmet i første omgang udøvede selvstændig  \r\n\r\n virksomhed som bibeskæftigelse), dvs. den 1. oktober 1996. </P>  \r\n\r\n<P> <B>Til § 11, stk. 5</B>  </P>  \r\n\r\n<P>Hvis medlemmet ved udløbet af dagpengeperioden på 78 uger efter § 11, stk.  \r\n\r\n 2 eller 4, fortsat udøver selvstændig virksomhed som bibeskæftigelse, skal  \r\n\r\n kassen undersøge, om medlemmet har optjent ret til en ny periode med  \r\n\r\n dagpengeret. </P>  \r\n\r\n<P>Om opfyldelse af beskæftigelseskravet henvises til reglerne i lovens § 53,  \r\n\r\n jf. direktoratets bekendtgørelse om beskæftigelseskravet og delperioderne.  \r\n\r\n Beskæftigelseskravet skal være opfyldt inden for de seneste 18 måneder. </P>  \r\n\r\n<P>Bibeskæftigelse ved selvstændig virksomhed kan ikke medregnes til  \r\n\r\n optjening af dagpengeretten i henhold til lovens § 53. Dog kan enkeltstående  \r\n\r\n tilfælde af udøvelse af selvstændig virksomhed medregnes til arbejdskravet,  \r\n\r\n hvis medlemmets arbejde i virksomheden har haft en sådan varighed - normalt  \r\n\r\n mindst 1 måned - at det sammenholdt med arbejdets art og indtjeningen herved  \r\n\r\n kan dokumenteres, at der har været tale om beskæftigelse i væsentligt omfang.  \r\n\r\n</P>  \r\n\r\n<P>Beskæftigelse, der en gang er medgået til erhvervelse af en ny  \r\n\r\n 78-ugers-periode, kan ikke indgå i en senere opgørelse. Derimod kan  \r\n\r\n beskæftigelse, der er medgået til at erhverve en ny ydelsesperiode efter § 9  \r\n\r\n i bekendtgørelse om beskæftigelseskravet og delperioderne, men som ikke er  \r\n\r\n medgået til at erhverve en ny dagpengeperiode på 78 uger, jf.  \r\n\r\n bekendtgørelsens § 11, stk. 2, indgå i en senere opgørelse efter  \r\n\r\n bekendtgørelsens § 11, stk. 5. </P>  \r\n\r\n<P>For et medlem, der opfylder beskæftigelseskravet som forudsætning for en  \r\n\r\n ny dagpengeperiode efter bekendtgørelsens § 11, stk. 2, løber  \r\n\r\n dagpengeperioden på 78 uger fra første dag efter seneste dag med  \r\n\r\n beskæftigelse, der medgår til opfyldelse af beskæftigelseskravet, jf.  \r\n\r\n nedenstående eksempel 2. </P>  \r\n\r\n<P> <I>Eksempel 2: </I></P>  \r\n\r\n<P>Et medlem bliver efter flere års fuldtidsarbejde ledigmeldt og indplaceret  \r\n\r\n i delperiode 1 pr. 1. august 1994. Den 1. februar 1995 starter medlemmet  \r\n\r\n selvstændig virksomhed som bibeskæftigelse. </P>  \r\n\r\n<P>Medlemmet er fuldtidsledig fra den 1. august 1994 til den 31. januar 1995,  \r\n\r\n har derefter sammenlagt 28 ugers beskæftigelse som lønmodtager i perioden 1.  \r\n\r\n februar 1995 til 30. april 1996 og er herefter atter fuldtidsledig. </P>  \r\n\r\n<PRE>  \r\n\r\n 1.8.94          1.2.95                      1.5.96             1.8.96  \r\n\r\n ---------------------------------------------------------------------  \r\n\r\n Ledig           Bibeskæftigelse+Lønarbejde  Ledig  \r\n\r\n</PRE>  \r\n\r\n<P>Da medlemmet er påbegyndt selvstændig virksomhed som bibeskæftigelse den  \r\n\r\n 1. februar 1995, udløber 78-ugers-perioden den 1. august 1996. Fortsat  \r\n\r\n dagpengeret fra den 1. august 1996 er således betinget af, at medlemmet har  \r\n\r\n erhvervet ret til en ny ydelsesperiode. </P>  \r\n\r\n<P>Da medlemmet har haft sammenlagt 28 ugers beskæftigelse som lønmodtager i  \r\n\r\n perioden 1. februar 1995 til 30. april 1996, opfylder medlemmet  \r\n\r\n beskæftigelseskravet som betingelse for en ny ydelsesperiode. </P>  \r\n\r\n<P>Den nye 78-ugers-periode løber fra første dag efter sidste arbejdsdag i de  \r\n\r\n seneste 26 ugers beskæftigelse, der kan medregnes til beskæftigelseskravet,  \r\n\r\n dvs. fra den 1. maj 1996. </P>  \r\n\r\n<P> <B>Til § 11, stk. 6</B>  </P>  \r\n\r\n<P>Et medlem, der efter § 11, stk. 5, opfylder beskæftigelseskravet som  \r\n\r\n forudsætning for en ny dagpengeperiode på 78 uger, får samtidig ret til en ny  \r\n\r\n delperiode 1, som løber fra samme tidspunkt som den nye 78-ugers-periode.  \r\n\r\n</P>  \r\n\r\n<P>Retten til en ny delperiode 1 gælder også, selvom medlemmet ikke har haft  \r\n\r\n 26/17 ugers beskæftigelse efter den seneste optjening af ny ydelsesperiode,  \r\n\r\n jf. nedenstående eksempel 3. </P>  \r\n\r\n<P> <I>Eksempel 3:</I>  </P>  \r\n\r\n<PRE>  \r\n\r\n Delperiode 1            Selvst.bib.        44 mdr.opg.     78 u.opg.  \r\n\r\n   ledig         lønarb. ledig         lønarb. ledig   lønarb. ledig  \r\n\r\n ---------------------------------------------------------------------  \r\n\r\n   20 mdr.       13 uger               13 uger         13 uger  \r\n\r\n</PRE>  \r\n\r\n<P> <I>Et medlem begynder i slutningen af delperiode 1 bibeskæftigelse ved  \r\n\r\n selvstændig virksomhed. Medlemmet har før og efter påbegyndelse af  \r\n\r\n bibeskæftigelsen perioder på hver 13 ugers lønarbejde. </I></P>  \r\n\r\n<P>Medlemmet har efter 44 måneders ledighed ret til en ny delperiode 1, da  \r\n\r\n medlemmet opfylder det almindelige beskæftigelseskrav på 26 uger inden for 3  \r\n\r\n år. Dagpengebegrænsningen på 78 uger for medlemmer med bibeskæftigelse ved  \r\n\r\n selvstændig virksomhed berøres ikke af retten til den ny delperiode 1. </P>  \r\n\r\n<P>Ved udløb af 78-ugers-perioden opfylder medlemmet også  \r\n\r\n beskæftigelseskravet i bekendtgørelsens § 11, stk. 5, og har derfor ret til  \r\n\r\n en ny dagpengeperiode på 78 uger. Hermed får medlemmet efter stk. 6 samtidig  \r\n\r\n ret til en ny delperiode 1. </P>  \r\n\r\n<P> <B>Bemærk:</B> Med stk. 6 sker der i denne situation en undtagelse fra  \r\n\r\n hovedreglen om, at beskæftigelse kun kan medregnes en gang til erhvervelse af  \r\n\r\n en ny delperiode 1. </P>  \r\n\r\n<P>Den samtidige ret til en ny delperiode 1 betyder, at der herefter kan ske  \r\n\r\n en parallel opgørelse af det almindelige og det særlige beskæftigelseskrav  \r\n\r\n for medlemmer med bibeskæftigelse ved selvstændig virksomhed. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 16. januar 1995 </I> </P>  \r\n\r\n<P CLASS=UNDERSKREVET-AF ALIGN=CENTER>Birger Stein Christensen </P>  \r\n\r\n<P CLASS=MINISTER ALIGN=RIGHT>/ Jørn Wæver </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/04/1995"
        },
        {
            "displayName": "Accession",
            "displayValue": "C19950001560"
        },
        {
            "displayName": "Entydig dokumentidentifikation",
            "displayValue": "CM028774"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "19/02/2004"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "15"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "16/01/1995"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Arbejdsmin. Dir. for Arbejdsløshedsforsikringen j.nr. 94-22-85"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}