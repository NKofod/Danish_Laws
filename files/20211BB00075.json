{
    "id": 229005,
    "title": "Forslag til folketingsbeslutning om en analyse og reform af det samlede efter- og videreuddannelsessystem",
    "documentTypeId": "480",
    "isSagsforlobPeriodValid": true,
    "shortName": "2021/1 BSF 75",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 27. januar 2022 af Ellen Trane Nørby (V), Marlene Ambo-Rasmussen (V), Marie Bjerre (V), Stén Knuth (V), Anni Matthiesen (V) og Kenneth Mikkelsen (V)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om en analyse og reform af det samlede efter- og videreuddannelsessystem</p>\r\n<p class=\"NormalInd\">Folketinget pålægger regeringen i indeværende folketingssamling at tage initiativ til en grundlæggende analyse og reform af det samlede efter- og videreuddannelsessystem, herunder at se på fordele og ulemper ved en sammenlægning af AMU- og VUC-systemerne.</p>\r\n<p class=\"NormalInd\">Folketinget pålægger tillige regeringen at indkalde til rundbordsmøder med uddannelsesaktørerne, arbejdsmarkedets parter, Folketingets Børne- og Undervisningsudvalg og relevante ressortministre, så der parallelt med analysearbejdet også kan skabes en faglig og politisk dialog om, hvordan voksen-, videre- og efteruddannelsessystemet geares til fremtidens behov for både de voksne uddannelsessøgende og arbejdsmarkedet.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Ledigheden i Danmark er rekordlav, og mange brancher søger forgæves efter kvalificeret arbejdskraft. Samtidig oplever en række uddannelsesinstitutioner meget lave ansøgertal, og voksen- og arbejdsmarkedsrettede uddannelser mange steder i landet er derfor negativt påvirket af den buldrende højkonjunktur. Det er i sig selv ikke underligt, at det forholder sig sådan; det flugter med forventningerne. Men det skaber alligevel udfordringer både for uddannelsesinstitutionerne, for opretholdelsen af udbud landet over og på sigt også for sikringen af den uddannelsesinfrastruktur, der skal til for at sikre løbende efter- og videreuddannelse.</p>\r\n<p class=\"NormalInd\">Derfor ønsker Venstre, at situationen bruges til at gennemføre nødvendige analyser og reformer af voksen- og efteruddannelsessystemet, der kan sikre optimale resultater for brugerne fremadrettet. Reformbehovet kredser om to søjler: Den ene søjle hviler på et behov for reformer, som bl.a. kan løfte kvalifikationerne for den voksne del af befolkningen, der arbejder ufaglært. Mange danskere befinder sig i jobs, der ikke kræver formelle kvalifikationer. Selv om det har været en vej for mange mennesker ind på arbejdsmarkedet, ved vi også, at det er denne gruppe, der er mest udsat, når økonomien vender og vi igen befinder os i en lavkonjunktur. Befinder man sig i en situation som faglært eller ufaglært uden beskæftigelse, er det derfor vigtigt, at der er et velfungerende tilbud til at opkvalificere sig. Det gælder for ufaglærte, men også faglærte i job, hvor det i endnu højere grad skal gøres muligt at kombinere job med uddannelse i form af virksomhedsforlagt undervisning, som kan opkvalificere dem, mens de er i job. Muligheden for fritidsstudier i aftentimer og weekender, der allerede eksisterer som mulighed inden for nogle brancher, skal også forsøges udbredt.</p>\r\n<p class=\"NormalInd\">Den anden søjle hviler på et behov for reformer, der kan gøre os klar til den grønne omstilling. Den grønne omstilling af dansk industri og danske virksomheder kræver også stor omskiftelighed for de ansatte. Oparbejdelse af ny viden og nye kompetencer er en forudsætning for at være godt med, ligesom mange nye typer arbejdspladser ventes at blive skabt undervejs i processen. Derfor skal der investeres både i nyt udstyr og i høj faglighed på alle efter- og videreuddannelsesinstitutioner i Danmark, så tilbuddene netop er gearet til, at man kan uddanne sig ind i den grønne omstilling.</p>\r\n<p class=\"NormalInd\">Dertil kommer, at der i forvejen er flere udfordringer i det nuværende VEU-system, som bør løses. Det gælder navnlig snitfladeproblemer mellem forskellige kurser, udbudsformer, forlagt undervisning, certifikatkursers varighed, høj specialisering etc.</p>\r\n<p class=\"NormalInd\">At gøre ingenting og lade stå til vil i sig selv kunne få konsekvenser for dækningsgraden på tværs af landet og begrænse borgeres mulighed for at benytte sig af tilbud om efter- og videreuddannelse, i tilfælde af at situationen ændrer sig, og de igen står ledige. Ambitionen i dag er at sikre, at uanset hvor i landet man er, er der gode muligheder for opkvalificering og videreuddannelse. Hvis vi skal sikre, at denne opgave fortsat kan løses, må der også som en del af et analyse- og reformarbejde ses på, om de to tilbud kan sammentænkes og/eller lægges sammen.</p>\r\n<p class=\"NormalInd\">Dette beslutningsforslag fra Venstre pålægger derfor regeringen at tage initiativ til en analyse og efterfølgende reform af hele VEU- og VUC-systemet. Analysearbejdet skal bl.a. afdække målgrupper, økonomi og geografi og se på, hvordan centrene kan løftes bedst muligt.</p>\r\n<p class=\"NormalInd\">Der skal derudover indkaldes til rundbordsmøder med uddannelsesaktørerne, arbejdsmarkedets parter, Børne- og Undervisningsudvalget i Folketinget og ressortministrene, så der parallelt med analysearbejdet også kan skabes en faglig og politisk dialog om, hvordan voksen-, videre- og efteruddannelsessystemet geares til fremtidens behov både for de voksne uddannelsessøgende og arbejdsmarkedet.</p>\r\n<p class=\"NormalInd\">Regeringen pålægges herudover at se på potentialet af en sammenlægning af AMU og VUC og se på, hvordan institutionerne kan løftes bedst muligt og sikres trods den nuværende udfordring med det lave deltagerantal.</p>\r\n<p class=\"NormalInd\">Regeringen skal indlede analysearbejdet og rundbordssamtalerne i indeværende folketingssamling og i den forbindelse fremlægge en tentativ plan for en reform. Regeringen bør sikre løbende inddragelse af Folketingets partier i processen.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Ellen Trane Nørby </span>(V):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om en analyse og reform af det samlede efter- og videreuddannelsessystem.</p>\r\n<p class=\"ForslagsNummer\">(Beslutningsforslag nr. B 75)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2021/1 BF 75",
            "stateLabel": "Bortfaldet",
            "references": [
                {
                    "shortName": "2021/1 BSF 75",
                    "title": "Forslag til folketingsbeslutning om en analyse og reform af det samlede efter- og videreuddannelsessystem",
                    "presentationName": "Beslutningsforslag som fremsat",
                    "documentTypeId": 480,
                    "documentId": 229005,
                    "eliUri": "/eli/ft/20211BB00075",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20211/beslutningsforslag/b75/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "28/01/2022"
        },
        {
            "displayName": "Accession",
            "displayValue": "20211BB00075"
        },
        {
            "displayName": "Entydig dokumentidentifikation",
            "displayValue": "AX027280"
        },
        {
            "displayName": "Dato for førstegangsindlæggelse",
            "displayValue": "28/01/2022"
        },
        {
            "displayName": "Dato for indlæggelse",
            "displayValue": "28/01/2022"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "75"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}