{
    "id": 221631,
    "title": "Arbejdsmiljøklagenævnet fastholdt afgørelse med påbud med den præcisering, at virksomheden skulle sikre, at der i arbejdspladsvurderingen (APV’en) på arbejdspladsen indgik en vurdering af de farlige stoffer og materialer m.m., herunder udfærdige en fortegnelse over de farlige stoffer og materialer, der blev anvendt. (Arbejde med stoffer og materialer - APV - fortegnelse over faremærkede stoffer - kemisk risikovurdering - partshøring)",
    "documentTypeId": "240",
    "isSagsforlobPeriodValid": true,
    "shortName": "KEN nr 9144 af 09/03/2021",
    "documentHtml": "<div class=\"bjelke\">Den fulde tekst</div><p class=\"Titel2\">Arbejdsmiljøklagenævnet fastholdt afgørelse med påbud med den præcisering, at virksomheden skulle sikre, at der i arbejdspladsvurderingen (APV’en) på arbejdspladsen indgik en vurdering af de farlige stoffer og materialer m.m., herunder udfærdige en fortegnelse over de farlige stoffer og materialer, der blev anvendt. (Arbejde med stoffer og materialer - APV - fortegnelse over faremærkede stoffer - kemisk risikovurdering - partshøring)</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume</span>\r\n   </p>\r\n   <p class=\"TekstGenerel\">Arbejdsmiljøklagenævnet vurderede, at der fandtes farlige stoffet på arbejdspladsen. Der skulle derfor i arbejdspladsvurderingen være indgået en vurdering af stoffernes farlige egenskaber m.m., herunder en fortegnelse over de faremærkede kemiske stoffer med henvisning til de relevante sikkerhedsdatablade.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde vægt på, at der var ansatte, der anvendte faremærkede stoffer og materialer, og at virksomheden ikke havde lavet en kemisk risikovurdering over de farlige stoffer og materialer, der i øvrigt fandtes og blev brugt på arbejdspladsen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet bemærkede, at påbuddet var upræcist formuleret, men at dette ikke havde betydning for afgørelsens gyldighed. Det havde heller ikke haft en betydning for virksomhedens forståelse af påbuddet.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet bemærkede også, at den manglende skriftlige parthøring ikke kunne føre til ophævelse af påbuddet, da Arbejdstilsynets partshøring kunne ske mundtligt såvel som skriftligt. Når der er tale om oplysninger af overskuelig og enkel karakter, kan partshøring således foretages på stedet under Arbejdstilsynets tilsynsbesøg ved, at en virksomhedsrepræsentant får mulighed for at kommentere oplysningerne. Det fremgik af besøgsrapporten, at virksomhedens direktør og den tekniske chef ved Arbejdstilsynets tilsynsbesøg selv gav oplysningerne, som ligger til grund for afgørelsen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Et mindretal på 4 af nævnets medlemmer fandt, at Arbejdstilsynet ikke i tilstrækkelig grad havde partshørt virksomheden. Arbejdstilsynets afgørelse og genvurdering rummede endvidere så mange fejl og mangler, at påbuddet burde ophæves.</p>\r\n   <p class=\"TekstGenerel\">\r\n   </p>\r\n</div>\r\n<p>\r\n   <span class=\"Bold\">Den konkrete afgørelse</span>\r\n</p>\r\n<p>\r\n</p>\r\n<p>[Adressat udeladt]</p>\r\n<p>\r\n</p>\r\n<p>Afgørelsen er skrevet til [navn udeladt]. Afgørelsen er sendt til [navn udeladt], som repræsenterer [navn udeladt] i sagen.</p>\r\n<p>\r\n</p>\r\n<p>I har klaget over Arbejdstilsynets afgørelse af den 30. januar 2020 om kemisk arbejdspladsvurdering (APV).</p>\r\n<p>\r\n</p>\r\n<p>Arbejdsmiljøklagenævnet har nu afgjort sagen på møde den 29. september 2020.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Arbejdsmiljøklagenævnet fastholder Arbejdstilsynets afgørelse af 30. januar 2020 med påbud til jer med den præcisering, at I skal sikre, at der i arbejdspladsvurderingen (APVen) på arbejdspladsen, [adresse udeladt], indgår en vurdering af de farlige stoffer og materialer m.m., herunder udfærdige en fortegnelse over de farlige stoffer og materialer, der anvendes.</p>\r\n<p>\r\n</p>\r\n<p>Det betyder, at nævnet er kommet til samme resultat som Arbejdstilsynet.</p>\r\n<p>\r\n</p>\r\n<p>I skal efterkomme påbuddet senest den 8. marts 2021.</p>\r\n<p>\r\n</p>\r\n<p>På de næste sider kan I læse mere om afgørelsen.</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>\r\n</p>\r\n<p>Arbejdsmiljøklagenævnet vurderer, at I har overtrådt arbejdsmiljølovens regler om, at der, hvis der findes farlige stoffer og materialer på arbejdspladsen tillige i arbejdspladsvurderingen, skal indgå en vurdering af stoffernes farlige egenskaber m.m., herunder en fortegnelse over de faremærkede kemiske stoffer med henvisning til de relevante sikkerhedsdatablade.</p>\r\n<p>\r\n</p>\r\n<p>Nævnet vurderer, at der findes farlige stoffer på arbejdspladsen, [adresse udeladt].</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>\r\n</p>\r\n<p>Nævnet lægger vægt på, at Arbejdstilsynet ved tilsynsbesøget den 22. januar 2020 konstaterede, at der var ansatte, der anvendte faremærkede stoffer og materialer i svømmebadsteknikområdet, [adresse udeladt].</p>\r\n<p>\r\n</p>\r\n<p>Nævnet lægger endvidere vægt på, at det blev oplyst, at I ikke havde lavet en kemisk risikovurdering over de farlige stoffer og materialer, der i øvrigt findes og bruges på arbejdspladsen, [adresse udeladt].</p>\r\n<p>\r\n</p>\r\n<p>Nævnet er opmærksom på, at [navn udeladt] har anført, at I er blevet påbudt at gennemføre en kemisk risikovurdering – APV i stedet for, at der i arbejdspladsvurderingen skal indgå en kemisk risikovurdering, og at Arbejdstilsynet skriver virksomheden i stedet for arbejdspladsen, som der står i den hjemmel, der danner grundlag for påbuddet.</p>\r\n<p>\r\n</p>\r\n<p>Det kan ikke føre til et andet resultat. Nævnet henviser til bemærkningerne nedenfor om Arbejdstilsynets sagsbehandling og Arbejdstilsynets udtalelse.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>\r\n</p>\r\n<p>Det følger af arbejdsmiljøloven, at stoffer og materialer med egenskaber, der kan være farlige for eller i øvrigt forringe sikkerhed eller sundhed, kun må anvendes ved arbejdsprocesser og -metoder, der effektivt sikrer de beskæftigede mod ulykker og sygdomme.</p>\r\n<p>\r\n</p>\r\n<p>Det følger af reglerne om arbejde med stoffer og materialer, at hvis der findes farlige stoffer og materialer på arbejdspladsen, skal der i arbejdspladsvurderingen efter bekendtgørelsen om arbejdets udførelse tillige indgå følgende vurderingselementer: stofferne og materialernes farlige egenskaber, eksponeringsgraden, -typen og varigheden, omstændighederne ved arbejdet med farlige stoffer og materialer, herunder mængden, virkningen af de forebyggende foranstaltninger, der er truffet eller skal træffes, hvor det er muligt, de konklusioner, der kan drages af foretagne arbejdsmedicinske undersøgelser, grænseværdier fastsat af Arbejdstilsynet, og leverandøroplysninger om sikkerhed og sundhed.</p>\r\n<p>\r\n</p>\r\n<p>Det følger endvidere af disse regler, at vurderingen tillige skal indeholde en fortegnelse over de farlige stoffer og materialer, der bruges på arbejdspladsen med henvisning til de relevante sikkerhedsdatablade. Arbejdsgiveren skal sikre, at de ansatte har adgang til fortegnelsen.</p>\r\n<p>\r\n</p>\r\n<p>\r\n   <span class=\"Bold\">Bemærkninger til Arbejdstilsynets sagsbehandling</span>\r\n</p>\r\n<p>\r\n</p>\r\n<p>Nævnet er enig med Arbejdstilsynet i, at påbuddet var upræcist formuleret, da Arbejdstilsynet i påbuddet har anvendt begrebet kemisk risikovurdering – APV i stedet for, at der i arbejdspladsvurderingen skal foretages en vurdering af stofferne og materialernes farlige egenskaber m.m., herunder en fortegnelse over de faremærkede kemiske stoffer med henvisning til de relevante sikkerhedsdatablade. I AT-vejledning C 1.3-5 om arbejde med stoffer og materialer bliver en sådan vurdering kaldt en kemisk risikovurdering. Arbejdstilsynet havde desuden i påbuddet brugt ordet virksomhed, selvom der i bekendtgørelsens § 6 står arbejdspladsen.</p>\r\n<p>\r\n</p>\r\n<p>Nævnet vurderer, at den upræcise formulering ikke har betydning for afgørelsens gyldighed, da det fremgår af begrundelsen for påbuddet og tilsynsrapporten, at der skal udarbejdes en kemisk risikovurdering og en fortegnelse. Det fremgår af den hjemmel og den vejledning, som påbuddet henviser til, hvad denne vurdering skal indeholde.</p>\r\n<p>\r\n</p>\r\n<p>Den upræcise formulering synes heller ikke at have haft betydning for jeres forståelse af påbuddet.</p>\r\n<p>\r\n</p>\r\n<p>Nævnet er også opmærksom på, at [navn udeladt] har anført, at I ikke er partshørt skriftligt over afgørelsen, og at det bør føre til ophævelse af påbuddet.</p>\r\n<p>\r\n</p>\r\n<p>Efter forvaltningsloven skal der partshøres over oplysninger om sagens faktiske omstændigheder, hvis parten ikke kan antages at have været bekendt med oplysningerne. Der skal dog kun parthøres, hvis oplysningerne er til ugunst for parten, og hvis oplysningerne er væsentlige. Manglende partshøring er en generel væsentlig mangel, der som udgangspunkt medfører ugyldighed. Der foreligger ikke et formkrav, og Arbejdstilsynets partshøring kan derfor ske mundtligt såvel som skriftligt.</p>\r\n<p>\r\n</p>\r\n<p>Når der er tale om oplysninger af overskuelig og enkel karakter, kan partshøring foretages på stedet under Arbejdstilsynets tilsynsbesøg ved, at en virksomhedsrepræsentant får mulighed for at kommentere oplysningerne.</p>\r\n<p>\r\n</p>\r\n<p>Det fremgår af besøgsrapporten, at jeres hoteldirektør og den tekniske chef ved Arbejdstilsynets tilsynsbesøg den 22. januar 2020 hos jer selv gav oplysningerne, som ligger til grund for afgørelsen. Arbejdstilsynet har alene medtaget virksomhedens egne oplysninger fra tilsynsbesøget i grundlaget for afgørelsen.</p>\r\n<p>\r\n</p>\r\n<p>Nævnet er opmærksom på, at [navn udeladt] i klagen har anført, at oplysningerne ikke er af overskuelig og enkel karakter.</p>\r\n<p>\r\n</p>\r\n<p>Nævnet skal henvise til, at Arbejdstilsynet under tilsynsbesøget alene skulle have oplyst, om der blev brugt farlige stoffer og materialer på arbejdspladsen, og i givet fald om der var en arbejdspladsvurdering med en vurdering af disse stoffer og materialer, herunder om der var en fortegnelse herover, for at kunne træffe afgørelse i sagen. I har desuden i forbindelse med klagen haft mulighed for at komme med jeres bemærkninger til sagen.</p>\r\n<p>\r\n</p>\r\n<p>\r\n   <span class=\"Bold\">Mødebehandling</span>\r\n</p>\r\n<p>\r\n</p>\r\n<p>Sagen er behandlet på møde. På mødet stemmer deltagerne om resultatet.</p>\r\n<p>\r\n</p>\r\n<p>Afgørelsen er truffet af et flertal på 5 ud af nævnets 9 stemmeberettigede medlemmer.</p>\r\n<p>\r\n</p>\r\n<p>Et mindretal på 4 af nævnets medlemmer finder, at Arbejdstilsynet ikke i tilstrækkelig grad har partshørt virksomheden. Arbejdstilsynets afgørelse og genvurdering rummer endvidere så mange fejl og mangler, at påbuddet bør ophæves.</p>\r\n<p>\r\n</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>\r\n</p>\r\n<p>Nævnet har afgjort sagen ud fra de akter, som nævnet har modtaget fra Arbejdstilsynet.</p>\r\n<p>\r\n</p>\r\n<p>\r\n   <span class=\"Bold\">Regler</span>\r\n</p>\r\n<p>\r\n</p>\r\n<p>Her er de regler, nævnet har afgjort sagen efter.</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>\r\n</p>\r\n<p>Om Arbejdstilsynets ret til at træffe afgørelse</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 77, stk. 1, i lov om arbejdsmiljø, jf. lovbekendtgørelse nr. 674 af 25. maj 2020.</p>\r\n<p>\r\n</p>\r\n<p>Om partshøring</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 19, stk. 1, i Forvaltningsloven, jf. Justitsministeriets lovbekendtgørelse nr. 433 af 22. april 2014.</p>\r\n<p>\r\n</p>\r\n<p>Om arbejde med stoffer og materialer</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 48, stk. 1, i lov om arbejdsmiljø, jf. lovbekendtgørelse nr. 674 af 25. maj 2020.</p>\r\n<p class=\"Liste1\">\r\n   <span class=\"Liste1Nr\">•</span> § 6, stk. 1 og 4, i bekendtgørelse nr. 1793 af 18. december 2015 om arbejde med stoffer og materialer (kemiske agenser), som ændret ved bekendtgørelse nr. 254 af 19. marts 2019.</p>\r\n<p>\r\n</p>\r\n<p>Der er uddrag af reglerne til sidst i afgørelsen. I kan finde reglernes fulde ordlyd på <span class=\"Underline\">www.retsinformation.dk</span></p>\r\n<p>\r\n</p>\r\n<p>\r\n   <span class=\"Bold\">Kopi er sendt til:</span>\r\n</p>\r\n<p>\r\n</p>\r\n<p>[Adressat udeladt]</p>\r\n<p>[Adressat udeladt]</p>\r\n<p>\r\n</p>\r\n<p>\r\n   <span class=\"Bold\">Lovuddrag</span>\r\n</p>\r\n<p>\r\n</p>\r\n<p>\r\n   <span class=\"Bold\">Bekendtgørelse nr. 674 af 25. maj 2020 af lov om arbejdsmiljø</span>\r\n</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 8</span>\r\n</p>\r\n<p style=\"text-align: center;\">\r\n   <span class=\"Bold\">Stoffer og materialer</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 48.</span> Stoffer og materialer med egenskaber, der kan være farlige for eller i øvrigt forringe sikkerhed eller sundhed, må kun fremstilles og anvendes ved arbejdsprocesser og -metoder, der effektivt sikrer de beskæftigede mod ulykker og sygdomme.</p>\r\n<p>\r\n</p>\r\n<p>\r\n   <span class=\"Bold\">§ 48.</span> . . .</p>\r\n<p>\r\n   <span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 13</span>\r\n</p>\r\n<p style=\"text-align: center;\">\r\n   <span class=\"Bold\">Arbejdstilsynet</span>\r\n</p>\r\n<p style=\"text-align: center;\">\r\n</p>\r\n<p>\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden for en frist.</p>\r\n<p>\r\n</p>\r\n<p>\r\n   <span class=\"Bold\">Bekendtgørelse nr. 1793 af 18. december 2015 om arbejde</span>\r\n</p>\r\n<p>\r\n   <span class=\"Bold\">med stoffer og materialer (kemiske agenser), som ændret ved bekendtgørelse nr. 254 af 19. marts 2019.</span>\r\n</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 3</span>\r\n</p>\r\n<p style=\"text-align: center;\">\r\n   <span class=\"Bold\">Arbejdspladsvurdering</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 6.</span> Hvis der findes farlige stoffer og materialer på arbejdspladsen, skal der i arbejdspladsvurderingen efter bekendtgørelsen om arbejdets udførelse tillige indgå følgende vurderingselementer, jf. dog § 10:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">1.</span> stofferne og materialernes farlige egenskaber</p>\r\n<p class=\"Liste1\">\r\n   <span class=\"Liste1Nr\">2.</span> eksponeringsgraden, -typen og varigheden,</p>\r\n<p class=\"Liste1\">\r\n   <span class=\"Liste1Nr\">3.</span> omstændighederne ved arbejdet med farlige stoffer og materialer, herunder mængden,</p>\r\n<p class=\"Liste1\">\r\n   <span class=\"Liste1Nr\">4.</span> virkningen af de forebyggende foranstaltninger, der er truffet eller skal træffes,</p>\r\n<p class=\"Liste1\">\r\n   <span class=\"Liste1Nr\">5.</span> hvor det er muligt, de konklusioner, der kan drages af foretagne arbejdsmedicinske undersøgelser,</p>\r\n<p class=\"Liste1\">\r\n   <span class=\"Liste1Nr\">6.</span> grænseværdier fastsat af Arbejdstilsynet, og</p>\r\n<p class=\"Liste1\">\r\n   <span class=\"Liste1Nr\">7.</span> leverandøroplysninger om sikkerhed og sundhed.</p>\r\n<p>\r\n</p>\r\n<p>\r\n   <span class=\"Italic\">Stk. 4.</span> Vurderingen skal tillige indeholde en fortegnelse over de farlige stoffer og materialer, der bruges på arbejdspladsen med henvisning til de relevante sikkerhedsdatablade. Arbejdsgiveren skal sikre, at de ansatte har adgang til fortegnelsen.</p>\r\n<p>\r\n</p>\r\n<p>\r\n   <span class=\"Bold\">Forvaltningsloven, jf. Justitsministeriets lovbekendtgørelse nr. 433 af 22. april 2014</span>\r\n</p>\r\n<p style=\"text-align: center;\">\r\n</p>\r\n<p style=\"text-align: center;\">\r\n   <span class=\"Bold\">Kapitel 5</span>\r\n</p>\r\n<p style=\"text-align: center;\">\r\n   <span class=\"Bold\">Partshøring</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 19.</span> Kan en part ikke antages at være bekendt med, at myndigheden er i besiddelse af bestemte oplysninger om en sags faktiske grundlag eller eksterne faglige vurderinger, må der ikke træffes afgørelse, før myndigheden har gjort parten bekendt med oplysningerne eller vurderingerne og givet denne lejlighed til at fremkomme med en udtalelse. Det gælder dog kun, hvis oplysningerne eller vurderingerne er til ugunst for den pågældende part og er af væsentlig betydning for sagens afgørelse. Myndigheden kan fastsætte en frist for afgivelsen af den nævnte udtalelse.</p>\r\n<p>…</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/03/2021"
        },
        {
            "displayName": "Accession",
            "displayValue": "W20210914425"
        },
        {
            "displayName": "Entydig dokumentidentifikation",
            "displayValue": "DH000077"
        },
        {
            "displayName": "Dato for indlæggelse",
            "displayValue": "10/03/2021"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9144"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "09/03/2021"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "20-17708"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}