{
    "id": 109146,
    "title": "1992 BTL 138   BETÆNKNING OVER FORSLAG TIL LOV OM ÆNDRING AF LOV OM FERIE (ANVENDELSE AF   RENTEAFKASTET AF FERIEKONTO TIL UDDANNELSESFORMÅL)    NR L 138 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 138",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 138 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om ferie (Anvendelse af  \r\n\r\n renteafkastet af FerieKonto til uddannelsesformål) <BR>  \r\n\r\n Nr L 138 1992-93, 1. samling </P>  \r\n\r\n<P></P>  \r\n\r\n<P>Afgivet af Arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19921211 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til arbejdsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Arbejdsministeren har over for udvalget bekræftet, at lovforslaget ikke på  \r\n\r\n nogen måde har karakter af ekspropriation. Han har herved bl.a. henvist til  \r\n\r\n den af justitsministeren til brug for besvarelsen af spørgsmål 3 (L 138 -  \r\n\r\n bilag 2) afgivne udtalelse af 10. december 1992. </P>  \r\n\r\n<P>Arbejdsministeren har endvidere over for udvalget bekræftet, at når der  \r\n\r\n til uddannelsespuljen er indbetalt 200 mio. kr. af renteafkastet af  \r\n\r\n FerieKonto, bortfalder de bemyndigelser, som arbejdsministeren får efter den  \r\n\r\n foreslåede bestemmelse i § 19, stk. 2. Herefter står partierne frit. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialistisk Folkepartis og Fremskridtspartiets medlemmer) lovforslaget til  \r\n\r\n<I>vedtagelse uændret.</I>  </P>  \r\n\r\n<P>Et flertal inden for flertallet (Socialdemokratiets, Venstres og Det  \r\n\r\n Konservative Folkepartis medlemmer af udvalget) udtaler, at der i forbindelse  \r\n\r\n med behandlingen af lovforslaget har været rejst tvivl om, hvorvidt  \r\n\r\n lovforslaget kunne være i konflikt med grundlovens bestemmelser om  \r\n\r\n ekspropriation. Derfor har udvalget under behandlingen udbedt sig  \r\n\r\n Justitsministeriets lovkontors vurdering af dette spørgsmål. Endvidere har  \r\n\r\n arbejdsministeren utvetydigt erklæret, at lovforslaget &#187;ikke på nogen  \r\n\r\n måde har karakter af ekspropriation&#171;. </P>  \r\n\r\n<P>Flertallet understreger, at da ansvaret for det juridiske grundlag for  \r\n\r\n lovudformningen, herunder for lovforslaget overensstemmelse med grundlovens  \r\n\r\n bestemmelser, alene påhviler regeringen, tager man arbejdsministerens  \r\n\r\n utvetydige erklæring til efterretning. </P>  \r\n\r\n<P>Et mindretal inden for flertallet (Socialdemokratiets medlemmer af  \r\n\r\n udvalget) tilslutter sig lovforslagene L 137, L 138, L 139 og L 141, som  \r\n\r\n udgør en udmøntning af finanslovaftalen for 1993, og er et led i  \r\n\r\n finansieringen af et betydeligt uddannelsesløft for lønmodtagerne. Et  \r\n\r\n voksenuddannelsesløft, som indeholder en samlet udvidelse på omkring 1 mia.  \r\n\r\n kr. samt en større grad af behovsorienteret og fleksibel uddannelsesindsats  \r\n\r\n over for de udsatte grupper på arbejdsmarkedet, således at disse gives  \r\n\r\n tilbud, som både er relevante for dem selv og for det lokale arbejdsmarked.  \r\n\r\n</P>  \r\n\r\n<P>Finansieringsforslagene medfører en samtidighed i de aktuelle bidrag  \r\n\r\n f.eks. medlemsbidrag og AUD-bidrag, som indebærer, at aktiviteteten  \r\n\r\n finansieres år for år og ikke som nu med 1 til 2 års efterregulering. </P>  \r\n\r\n<P>Stigningen i bidragene er forholdsvis beskedne sammenholdt med den  \r\n\r\n kraftige udvidelse af nye muligheder for aktivering og uddannelse. </P>  \r\n\r\n<P>Et <I>mindretal</I> (Socialistisk Folkepartis og Fremskridtspartiets  \r\n\r\n medlemmer af udvalget) indstiller lovforslaget til <I>forkastelse</I> ved 3.  \r\n\r\n behandling. </P>  \r\n\r\n<P>Et mindretal inden for mindretallet (Fremskridtspartiets medlem af  \r\n\r\n udvalget) finder, at det er særdeles betegnende, at de seks forligspartier  \r\n\r\n bag finansloven foreslår at anvende Feriefondens renteafkast som provenukilde  \r\n\r\n til uddannelsesformål. Lovforslaget savner enhver retmæssig legitimitet og er  \r\n\r\n præget af en vilkårlighed, der underminerer enhver lønmodtagers  \r\n\r\n retssikkerhed. </P>  \r\n\r\n<P>Når de seks forligspartier bag finansloven føler sig motiveret til at  \r\n\r\n beslaglægge en del af Feriefondens renteafkast, så skyldes det givetvis, at  \r\n\r\n renteafkastet under den hidtidige lov ikke tilfalder lønmodtagerne.  \r\n\r\n Formentlig opfatter forligspartierne således renteafkastet som et frit gode,  \r\n\r\n der kan anvendes efter forgodtbefindende. Fremskridtspartiet mener dog, at  \r\n\r\n denne motivation er irrelevant for en ændring af ferieloven. </P>  \r\n\r\n<P>Ønsket om at ændre ferieloven rejser snarere et principielt spørgsmål om  \r\n\r\n statens rolle i lønmodtagernes ferieopsparing. Fremskridtspartiet er og har  \r\n\r\n altid været modstander af statslig indblanding på områder, der principielt må  \r\n\r\n betragtes som overenskomstanliggender. Lovforslaget har kun befæstet denne  \r\n\r\n modstand, idet lønmodtagernes retssikkerhed herved undermineres. </P>  \r\n\r\n<P>At ændre ferielovens formålsbestemmelse, så en del af renteafkastet kan  \r\n\r\n anvendes til f.eks. voksenuddannelse, er ren og skær ekspropriation.  \r\n\r\n Fremskridtspartiet mener, at renteafkastet alene skal tilfalde lønmodtagerne,  \r\n\r\n og har således været immun over for vilkårlige finanslovspolitiske indgreb.  \r\n\r\n</P>  \r\n\r\n<P>Fremskridtspartiet mener ikke, at en sådan retssikring kan ske inden for  \r\n\r\n rammen af den nuværende ferielov. Det kan kun ske ved at liberalisere  \r\n\r\n ferielovgivningen, så den enkelte lønmodtager frit kan placere sine  \r\n\r\n feriepenge og dermed også få det fulde renteafkast. </P>  \r\n\r\n<P>Fremskridtspartiet vil i anledning af det her fremførte tage de nødvendige  \r\n\r\n lovinitiativer. Jytte Andersen (S) Bakholt (S) Ole Vagn Christensen (S) Poul  \r\n\r\n Erik Dyrlund (S) Hans Jørgen Jensen (S) fmd. <I>Lone Møller (S) Taanquist (S)  \r\n\r\n Lilli Gyldenkilde (SF)</I> nfmd. <I>Duetoft (CD) Pia Christmas-Møller (KF)  \r\n\r\n Kai Dige Bach (KF) Charlotte Antonsen (V) Helge Sander (V) Jørgen Winther (V)  \r\n\r\n Poul Nødgaard (FP) Lone Dybkjær (RV) Glønborg (KRF) </I></P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i to møder og har </P>  \r\n\r\n<P>herunder stillet spørgsmål til arbejdsministeren, som denne har </P>  \r\n\r\n<P>besvaret dels skriftligt, dels i samråd. To af udvalgets spørgsmål </P>  \r\n\r\n<P>til arbejdsministeren og dennes svar er optrykt som bilag til </P>  \r\n\r\n<P>tillægsbetænkningen. </P>  \r\n\r\n<P>Arbejdsministeren har i samråd præciseret svaret på spørgsmål 25, som  \r\n\r\n indebærer, at retstilstanden senest den 1. januar 1995 er som angivet i  \r\n\r\n lovforslagets § 26, stk. 2, medmindre et flertal inden da har ændret loven.  \r\n\r\n</P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialistisk Folkepartis og Fremskridtspartiets medlemmer) lovforslaget til  \r\n\r\n<I>vedtagelse uændret.</I>  </P>  \r\n\r\n<P>Et <I>mindretal</I> (Socialistisk Folkepartis og Fremskridtspartiets  \r\n\r\n medlemmer af udvalget) indstiller lovforslaget til <I>forkastelse.</I>  </P>  \r\n\r\n<P>Jytte Andersen (S) Bakholt (S) Ole Vagn Christensen (S) Poul Erik Dyrlund  \r\n\r\n (S) Hans Jørgen Jensen (S) fmd. <I>Lone Møller (S) Taanquist (S) Lilli  \r\n\r\n Gyldenkilde (SF)</I> nfmd. <I>Duetoft (CD) Pia Christmas-Møller (KF) Kai Dige  \r\n\r\n Bach (KF) Charlotte Antonsen (V) Helge Sander (V) Jørgen Winther (V) Poul  \r\n\r\n Nødgaard (FP) Lone Dybkjær (RV) Glønborg (KRF)</I>  </P>  \r\n\r\n<P> <B>Bilag </B></P>  \r\n\r\n<P>Nogle af udvalgets spørgsmål til arbejdsministeren og dennes besvarelse  \r\n\r\n heraf </P>  \r\n\r\n<P> <I>Spørgsmål nr. 2:</I>  </P>  \r\n\r\n<P>Ministeren bedes redegøre for, hvorvidt lovforslaget indeholder elementer  \r\n\r\n af ekspropriation af lønmodtagermidler. </P>  \r\n\r\n<P> <I>Spørgsmål nr. 3:</I>  </P>  \r\n\r\n<P>Ministeren bedes indhente Justitsministeriets lovkontors vurdering af,  \r\n\r\n hvorvidt lovforslaget er i overensstemmelse med grundlovens regler om  \r\n\r\n ekspropriation. Der udbedes endvidere en vurdering af, hvorvidt det fremsatte  \r\n\r\n lovforslag kan opfylde formålet i henhold til finanslovaftalen uden  \r\n\r\n vedtagelse af yderligere ændringsforslag. </P>  \r\n\r\n<P> <I>Svar:</I>  </P>  \r\n\r\n<P>Jeg vedlægger Justitsministeriets skrivelse af 10. december 1992, hvortil  \r\n\r\n jeg kan henholde mig. </P>  \r\n\r\n<P>På baggrund af de synspunkter, som nu også fremgår af Justitsministeriets  \r\n\r\n udtalelse, var det nødvendigt at udmønte forliget på en anden måde end gennem  \r\n\r\n anvendelse af feriefondsmidlerne og en ændring af fondens formål. </P>  \r\n\r\n<P>Feriefonden oppebærer forskellige indtægter. En af disse indtægter er  \r\n\r\n renteafkastet af FerieKonto, og L 138 omhandler alene en regulering af  \r\n\r\n renteafkastet af FerieKontomidlerne. </P>  \r\n\r\n<P>Feriekontosystemet er oprettet i medfør af ferielovens § 19. For at  \r\n\r\n opfylde formålet med finanslovaftalen vil det være tilstrækkeligt kun at  \r\n\r\n ændre § 19, når man accepterer, at en mindre del af de 200 mio. kr. først  \r\n\r\n indbetales i 1994. </P>  \r\n\r\n<P>Justitsministeriet </P>  \r\n\r\n<P>10. december 1992 </P>  \r\n\r\n<P>Arbejdsministeriet har den 8. december 1992 anmodet Justitsministeriet om  \r\n\r\n en udtalelse til brug for besvarelsen af spørgsmål nr. 2 og 3 fra  \r\n\r\n Folketingets Arbejdsmarkedsudvalg vedrørende L 138, Forslag til lov om  \r\n\r\n ændring af lov om ferie. (Anvendelse af renteafkastet af FerieKonto til  \r\n\r\n uddannelsesformål), (L 138 - bilag 2). </P>  \r\n\r\n<P>Spørgsmålene har følgende ordlyd: </P>  \r\n\r\n<P>&#187;2. Ministeren bedes redegøre for, hvorvidt lovforslaget indeholder  \r\n\r\n elementer af ekspropriation af lønmodtagermidler. </P>  \r\n\r\n<P>3. Ministeren bedes indhente Justitsministeriets lovkontors vurdering af,  \r\n\r\n hvorvidt lovforslaget er i overensstemmelse med grundlovens regler om  \r\n\r\n ekspropriation. Der udbedes endvidere en vurdering af, hvorvidt det fremsatte  \r\n\r\n lovforslag kan opfylde formålet i henhold til finanslovaftalen uden  \r\n\r\n vedtagelse af yderligere ændringsforslag.&#171; </P>  \r\n\r\n<P>Arbejdsministeriet har oplyst, at man alene ønsker Justitsministeriets  \r\n\r\n udtalelse om problemstillingen vedrørende ekspropriation. </P>  \r\n\r\n<P>I den anledning skal Justitsministeriet herefter udtale følgende: </P>  \r\n\r\n<P> <B>1.</B> Forslaget til ny affattelse af ferielovens § 19 har følgende  \r\n\r\n formulering: </P>  \r\n\r\n<P> <B>&#187;§ 19.</B> Medmindre andet følger af loven, ydes feriegodtgørelse  \r\n\r\n gennem et system, FerieKonto, der sikrer, at feriegodtgørelsen udbetales til  \r\n\r\n lønmodtageren, når ferien holdes. Arbejdsministeren fastsætter nærmere regler  \r\n\r\n herom. </P>  \r\n\r\n<P> <I>Stk. 2.</I> Arbejdsministeren bestemmer inden den 31. januar 1993 og  \r\n\r\n inden den 31. december 1993, hvor stor en del af renteafkastet af FerieKonto  \r\n\r\n i hvert af årene 1993 og 1994 der skal tilfalde Arbejdsmarkedets Feriefond,  \r\n\r\n og hvor stor en del der skal anvendes til uddannelsesformål til lønmodtagere.  \r\n\r\n Der kan for 1993 og 1994 tilsammen anvendes op til 200 mio. kr. til  \r\n\r\n uddannelsesformål. Arbejdsministeren kan fastsætte nærmere regler om  \r\n\r\n overførsel af renteafkastet.&#171; </P>  \r\n\r\n<P>Som ny § 26, stk. 2, foreslås indsat følgende bestemmelse: </P>  \r\n\r\n<P> <I>&#187;Stk. 2.</I> Fondens (Arbejdsmarkedets Feriefond) midler består  \r\n\r\n af renter og andet afkast af kapitalen, renteafkast fra FerieKonto, jf. § 19,  \r\n\r\n forældet feriegodtgørelse, beløb, som ikke har kunnet anvises, og andre  \r\n\r\n beløb, som i medfør af loven tilfalder fonden.&#171; </P>  \r\n\r\n<P>Forslaget er blandt andet ledsaget af følgende bemærkninger: </P>  \r\n\r\n<P>&#187;(Finanslovs)Forliget foreslås udmøntet ved at regulere tilgangen af  \r\n\r\n midler til Feriefonden, således at den i 1993 og 1994 ikke oppebærer hele  \r\n\r\n renteafkastet af de indbetalte feriegodtgørelsesbeløb, men kun en af  \r\n\r\n arbejdsministeren efter forhandling med Feriefondens bestyrelse fastsat  \r\n\r\n andel. Resten kan anvendes til det angivne uddannelsesformål. Det præciseres,  \r\n\r\n at der er tale om uddannelsesformål for lønmodtagere. </P>  \r\n\r\n<P>. . . . . </P>  \r\n\r\n<P>Der sker ingen ændring i reglerne for anvendelsen af de midler, som  \r\n\r\n allerede i dag tilhører Feriefonden, eller for midler, som fremtidig  \r\n\r\n tilfalder den. </P>  \r\n\r\n<P>. . . . . </P>  \r\n\r\n<P>Som et modstykke til ændringen af § 19 foreslås det (i § 26, stk. 2) at  \r\n\r\n lovfæste Feriefondens indtægter. Arbejdsministeren har tidligere givet  \r\n\r\n Rigsrevisionen tilsagn om at gøre dette ved først givne lejlighed. Denne  \r\n\r\n lovændring bør derfor være permanent.&#171; </P>  \r\n\r\n<P> <B>2.</B> Det følger således udtrykkeligt af lovforslaget, at der ikke  \r\n\r\n fra lovgivningsmagtens side tilsigtes at gøre indgreb i de midler, som i dag  \r\n\r\n tilhører Feriefonden. Det er heller ikke tanken at ændre ordningen med hensyn  \r\n\r\n til overførsel af de midler i form af forældet feriegodtgørelse, beløb, som  \r\n\r\n ikke har kunnet anvises, og andre beløb, som i medfør af loven tilfalder  \r\n\r\n fonden, jf. lovens §§ 21, stk. 3, 22, stk. 1, og 24, samt § 16, stk. 2, i  \r\n\r\n bekendtgørelse nr. 124 af 29. marts 1984 om feriegodtgørelse. </P>  \r\n\r\n<P>Lovforslaget regulerer alene tilgangen af midler til fonden for årene 1993  \r\n\r\n og 1994 ved, at arbejdsministeren kan bestemme, hvor stor en del af  \r\n\r\n renteafkastet fra FerieKonto der skal tilkomme Feriefonden, og hvor stor en  \r\n\r\n del der skal anvendes til uddannelsesformål for lønmodtagere. </P>  \r\n\r\n<P>En nærmere redegørelse for Feriefondens indtægter og adgangen til at  \r\n\r\n disponere over renteafkastet af Feriekonto findes i statsrevisorernes  \r\n\r\n beretning 5/1986 om en undersøgelse af regnskaber m.v. vedrørende  \r\n\r\n Arbejdsmarkedets Feriefond og beretning 3/90 af 12. marts 1992 om  \r\n\r\n Arbejdsmarkedets Feriefonds støtte til Dansk Folkeferie til anlæg af  \r\n\r\n feriecentre m.v. </P>  \r\n\r\n<P> <B>3.</B> Den ændrede affattelse af ferielovens § 19 og § 26 træder efter  \r\n\r\n L 138 i kraft 1. januar 1993. Bestemmelsen i lovens § 19, stk. 2, har alene  \r\n\r\n efter sin ordlyd betydning for renteafkastet af FerieKonto i hvert af  \r\n\r\n kalenderårene 1993 og 1994 og gælder derfor alene for de renter, der  \r\n\r\n tilskrives i perioden 1. januar 1993 til 31. december 1994. </P>  \r\n\r\n<P> <B>4.</B> Efter § 13 i bekendtgørelse nr. 124 af 29. marts 1984 om  \r\n\r\n feriegodtgørelse skal arbejdsgiveren efter hvert kvartals udløb til FerieGiro  \r\n\r\n indbetale den optjente feriegodtgørelse. Beløbet forfalder til betaling den  \r\n\r\n 1. i måneden efter kvartalets udløb med sidste rettidige betalingsdag den 10.  \r\n\r\n i forfaldsmåneden. For feriegodtgørelse, der forfalder til betaling den 1.  \r\n\r\n januar - dvs. med hensyn til oktober kvartal - er sidste rettidige  \r\n\r\n betalingsdag den 17. januar. Optjeningsåret følger med hensyn til  \r\n\r\n feriegodtgørelse kalanderåret. </P>  \r\n\r\n<P>Det anførte er ensbetydende med, at arbejdsgiverne skal indbetale  \r\n\r\n feriegodtgørelse optjent i oktober kvartal 1992 senest den 17. januar 1993.  \r\n\r\n</P>  \r\n\r\n<P>Arbejdsministeriet har over for Justitsministeriet oplyst, at bestemmelsen  \r\n\r\n i forslagets § 19, stk. 2, angår alle renteindtægter i 1993 og 1994, der  \r\n\r\n stammer fra feriepengemidler i FerieKonto. I beregningsgrundlaget indgår  \r\n\r\n således også den feriegodtgørelse, der indbetales til FerieKonto for oktober  \r\n\r\n kvartal 1992, samt f.eks. krav om feriegodtgørelse, der endnu ikke er  \r\n\r\n forældet og derved endnu ikke er tilfaldet Arbejdsmarkedets Feriefond efter  \r\n\r\n ferielovens § 21. Tilsvarende gælder med hensyn til renteafkast fra  \r\n\r\n feriegodtgørelse, der ikke er hævet af lønmodtageren inden udløbet af det  \r\n\r\n ferieår (1. maj), i hvilken ferien skulle være afholdt, og som først efter  \r\n\r\n denne dato tilfalder Feriefonden efter ferielovens § 22. </P>  \r\n\r\n<P>Arbejdsministeriet har endvidere oplyst, at FerieKonto får tilskrevet  \r\n\r\n renter ved slutningen af hver måned og således første gang i 1993 vil få  \r\n\r\n tilskrevet renter pr. 31. januar 1993. </P>  \r\n\r\n<P> <B>5.</B> I statsrevisorernes beretning 3/90 af 12. marts 1992 om  \r\n\r\n Arbejdsmarkedets Feriefonds støtte til Dansk folke-ferie til anlæg af  \r\n\r\n feriecentre m.v. anføres, side 21, blandt andet følgende: </P>  \r\n\r\n<P>&#187;Feriefondens hovedindtægt er renteindtægten fra staten af  \r\n\r\n indeståendet i FerieGiro, dvs. de midler, som arbejdsgiveren indbetaler til  \r\n\r\n FerieGiro, hvor de henstår, indtil de udbetales til de pågældende  \r\n\r\n lønmodtagere. </P>  \r\n\r\n<P>Denne indtægt udgjorde i årene 1987-1989 henholdsvis 165,1 mio. kr., 172,6  \r\n\r\n mio. kr. og 171,4 mio. kr. </P>  \r\n\r\n<P>Det retlige grundlag for indtægten findes efter Rigsrevisionens opfattelse  \r\n\r\n ikke i ferieloven, men i den bevillingsmæssige hjemmel for statens udgift til  \r\n\r\n forrentning af indeståendet i FerieGiro, dvs. de årlige bevillingslove og  \r\n\r\n Finansudvalgets aktstykke nr. 471 af 2. juni 1980, hvor der blev truffet  \r\n\r\n beslutning om, at indeståendet skulle forrentes med Nationalbankens til  \r\n\r\n enhver tid gældende diskonto + 1 pct. </P>  \r\n\r\n<P>. . . . . </P>  \r\n\r\n<P>Arbejdsministeren gav i sin redegørelse af 15. februar 1988 til  \r\n\r\n statsrevisorerne. . . . . udtryk for den opfattelse, at § 19 i ferieloven  \r\n\r\n indeholdt en bemyndigelse, som gav ministeren hjemmel til at fastsætte regler  \r\n\r\n om anvendelse af FerieGiro-systemets indtægter. Arbejdsministeren var  \r\n\r\n imidlertid enig i, at der manglede en klar hjemmel for retten til at  \r\n\r\n disponere over et renteafkast af de indestående midler.&#171; </P>  \r\n\r\n<P>Som det fremgår af redegørelsen, er det ikke hidtil direkte fremgået af  \r\n\r\n ferieloven eller den dertil knyttede bekendtgørelse, at renteafkastet af de  \r\n\r\n indbetalte feriepenge tilfalder Arbejdsmarkedets Feriefond. Rigsrevisionen og  \r\n\r\n statsrevisorerne har fundet anledning til at rejse betydelig tvivl om  \r\n\r\n hjemmelsspørgsmålet. </P>  \r\n\r\n<P>Denne drøftelse af hjemmelsspørgsmålet og det, som i øvrigt er fremkommet  \r\n\r\n i forbindelse med Rigsrevisionens og statsrevisorernes indgåede undersøgelser  \r\n\r\n i forbindelse med Arbejdsmarkedets Feriefonds forhold, synes at hvile på den  \r\n\r\n forudsætning, at Feriefonden ikke på noget tidspunkt har haft et retskrav på  \r\n\r\n at få udbetalt renteafkastet fra FerieGiro. </P>  \r\n\r\n<P>Justitsministeriet må derfor lægge til grund, at feriefonden ikke får  \r\n\r\n ejendomsretten til de løbende indbetalte feriemidler eller til renteafkastet  \r\n\r\n heraf, før beløbene udbetales til Feriefonden. </P>  \r\n\r\n<P>Under henvisning til, at der således ikke sker indgreb med hensyn til de  \r\n\r\n midler, der allerede befinder sig i fonden, men der alene sker en ændring i  \r\n\r\n den i ferielovgivningen fastlagte administration af feriepengeordningen, er  \r\n\r\n det Justitsministeriets opfattelse, at der ikke med det foreliggende  \r\n\r\n lovforslag gøres indgreb i allerede erhvervede rettigheder. </P>  \r\n\r\n<P>Den lovgivende magt kan i et tilfælde som det foreliggende, uden at der  \r\n\r\n kan rejses spørgsmål om ekspropriation, til enhver tid ved lov bestemme,  \r\n\r\n hvorledes der skal forholdes med de midler, der hidrører fra  \r\n\r\n feriepengeordningen, og som endnu ikke er udbetalt til Arbejdsmarkedets  \r\n\r\n feriefond. </P>  \r\n\r\n<P>Hans Engell </P>  \r\n\r\n<P>/ Christian Trønning </P>  \r\n\r\n<P> <I>Spørgsmål nr. 25:</I>  </P>  \r\n\r\n<P>Kan ministeren bekræfte, at retstilstanden, når beløbet på 200 mio. kr. er  \r\n\r\n overført til uddannelsesformål, herefter er, at beløbene som hidtil vil blive  \r\n\r\n overført til Feriefonden? </P>  \r\n\r\n<P> <I>Svar:</I>  </P>  \r\n\r\n<P>Jeg kan besvare spørgsmålet bekræftende, idet den foreslåede § 19, stk. 2,  \r\n\r\n efter sit indhold vil have udtømt sin virkning den 31. december 1994, jf.  \r\n\r\n bemærkninger til lovforslagets § 2. </P>  \r\n\r\n<P>Endvidere kan jeg påpege, at det i modsætning til i dag fra lovens  \r\n\r\n ikrafttræden vil fremgå direkte af loven, at renteafkastet af FerieKonto  \r\n\r\n tilfalder Arbejdsmarkedets Feriefond, jf. den foreslåede § 26, stk. 2. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "18/01/1993"
        },
        {
            "displayName": "Accession",
            "displayValue": "199214K00138"
        },
        {
            "displayName": "Entydig dokumentidentifikation",
            "displayValue": "CL001898"
        },
        {
            "displayName": "Dato for førstegangsindlæggelse",
            "displayValue": "18/01/1993"
        },
        {
            "displayName": "Dato for indlæggelse",
            "displayValue": "18/01/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "138"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}