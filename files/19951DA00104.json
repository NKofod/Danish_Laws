{
    "id": 107343,
    "title": "1995 BTB 104   BETÆNKNING OVER FORSLAG TIL FOLKETINGSBESLUTNING OM ADGANG TIL AT OPRETTE   TVÆRFAGLIGE ARBEJDSLØSHEDSKASSER    NR B 104 1995-96, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1995/1 BTB 104",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 104 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om adgang til at oprette  \r\n\r\n tværfaglige arbejdsløshedskasser <BR>  \r\n\r\n Nr B 104 1995-96, 1. samling </P>  \r\n\r\n<P></P>  \r\n\r\n<P>Afgivet af Arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19960523 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i nogle møder og har herunder  \r\n\r\n stillet spørgsmål til arbejdsministeren. Nogle af disse spørgsmål har  \r\n\r\n arbejdsministeren besvaret skriftligt. Tre af udvalgets spørgsmål og  \r\n\r\n arbejdsministerens svar herpå er optrykt som bilag til betænkningen. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Det Radikale Venstres, Enhedslistens og Centrum-Demokraternes  \r\n\r\n medlemmer af udvalget) beslutningsforslaget til <I>forkastelse.</I>  </P>  \r\n\r\n<P>Et <I>mindretal</I> (Venstres, Det Konservative Folkepartis og  \r\n\r\n Fremskridtspartiets medlemmer af udvalget) indstiller beslutningsforslaget  \r\n\r\n til <I>vedtagelse uændret.</I>  </P>  \r\n\r\n<P>Børge Bakholt (S) fmd. <I>Ole Vagn Christensen (S) Poul Erik Dyrlund (S)  \r\n\r\n Lone Møller (S) Jens Peter Vernersen (S) Aage Frandsen (SF)</I> nfmd.  \r\n\r\n<I>Vibeke Peschardt (RV) Jette Gottlieb (EL) Peter Duetoft (CD) Helge Sander  \r\n\r\n (V) Charlotte Antonsen (V) Flemming Oppfeldt (V) Ulla Tørnæs (V) Bendt  \r\n\r\n Bendtsen (KF) Frank Dahlgaard (KF) Brian Mikkelsen (KF) Annette Just (FP)  \r\n\r\n Dansk Folkeparti havde ikke medlemmer i udvalget.</I>  </P>  \r\n\r\n<P> <B>Bilag </B></P>  \r\n\r\n<P>Nogle af udvalgets spørgsmål til arbejdsministeren og dennes svar herpå  \r\n\r\n</P>  \r\n\r\n<P> <I>Spørgsmål nr. 2:</I>  </P>  \r\n\r\n<P>&#187;Hvad var forudsætningerne for Kristelig A-kasses godkendelse?&#187;  \r\n\r\n</P>  \r\n\r\n<P> <I>Svar:</I>  </P>  \r\n\r\n<P>Kristelig Arbejdsløshedskasse blev oprindelig statsanerkendt i 1929, men  \r\n\r\n mistede anerkendelsen efter lovændring i 1937. </P>  \r\n\r\n<P>Under udvalgsarbejdet i forbindelse med ændring af arbejdsløshedsloven i  \r\n\r\n 1950 blev der rejst spørgsmål om at åbne adgang for anerkendelse af kassen på  \r\n\r\n ny. </P>  \r\n\r\n<P>Venstre havde fremsat forslag om en tilføjelse til arbejdsløshedsloven,  \r\n\r\n hvorved det ville blive muligt at anerkende kasser, der ikke var fagligt  \r\n\r\n afgrænsede. </P>  \r\n\r\n<P>Det fremgår af udvalgets betænkning, at man under forhandlingerne blev  \r\n\r\n enige om, at Venstres lovforslag skulle tilbagekaldes, og at der i stedet  \r\n\r\n skulle indsættes en bestemmelse i ændringsforslaget til arbejdsløshedsloven,  \r\n\r\n hvorefter Kristelig Arbejdsløshedskasse opnår ret til anerkendelse. </P>  \r\n\r\n<P>Bestemmelsen blev herefter sat ind som § 3 i ændringsloven, lov nr. 227 af  \r\n\r\n 27. maj 1950, og kassen blev anerkendt den 1. oktober 1950. </P>  \r\n\r\n<P>Kristelig Arbejdsløshedskasses ret til anerkendelse som tværfaglig fremgår  \r\n\r\n nu af lovens § 97. I bemærkningerne til lovforslaget 1970 er det anført, at §  \r\n\r\n 97 svarer til § 3 i 1950-loven, og at det findes rimeligt, at kassen beholder  \r\n\r\n den nuværende adgang til anerkendelse. </P>  \r\n\r\n<P> <B>Arbejdsministerens besvarelse af spørgsmål nr. 3 af 25. april 1996 fra  \r\n\r\n Folketingets Arbejdsmarkedsudvalg (B 104 - bilag 1)</B>  <I>Spørgsmål nr.  \r\n\r\n 3:</I>  </P>  \r\n\r\n<P>&#187;Udvalget udbeder sig en oversigt over de enkelte a-kassers årlige  \r\n\r\n administrationsbidrag pr. medlem.&#171; </P>  \r\n\r\n<P> <I>Svar:</I>  </P>  \r\n\r\n<P>Nedenfor anførte tabel angiver det årlige administrationsbidrag pr.  \r\n\r\n medlem. </P>  \r\n\r\n<P> <I>Tabel: Administrationsbidrag pr. 1. januar 1996, fuldtidsforsikrede  \r\n\r\n (kr.)</I>  </P>  \r\n\r\n<PRE>  \r\n\r\n ---------------------------------------------------------------------  \r\n\r\n D-nr. Arbejdsløshedskassens navn Hovedkasssen Afdeling Ikke-forbunds-  \r\n\r\n                                                        medlem  \r\n\r\n ---------------------------------------------------------------------  \r\n\r\n 91 Akademikerne                       824  \r\n\r\n 45 Beklædnings- og  \r\n\r\n    Textilarbejderne                 1.200        480  \r\n\r\n 35 Blik og Rør                                             768  \r\n\r\n 81 Børne- og Ungdomspæd.,  \r\n\r\n    landsdækkende                      960  \r\n\r\n 98 Civiløkonomerne                  1.098  \r\n\r\n 82 Danmarks Aktive Handelsrejsende  1.000  \r\n\r\n 18 Danmarks Lærere i Folkeskolen      456  \r\n\r\n 95 DANA                               708  \r\n\r\n 76 Danske Sygeplejersker              504  \r\n\r\n 96 EDB-Faget og EDB                 1.656  \r\n\r\n Merkonomerne MERK                   1.800  \r\n\r\n 37 El-Faget                         1.200        600  \r\n\r\n 10 Erhvervssproglige                1.380  \r\n\r\n 83 Firma-Funktionærerne             1.272  \r\n\r\n 90 Forsvaret                          780  \r\n\r\n 62 Funktionærerne og Servicefagene  1.164     0-1.032  \r\n\r\n 92 Funktionærerne og Tjenestemændene  708  \r\n\r\n  3 Grafisk                                                780  \r\n\r\n 53 Handels- og Kontorfunktionærerne 1.392  \r\n\r\n 86 Ingeniørerne                       972  \r\n\r\n 77 Journalisterne                   1.176  \r\n\r\n 73 Kristelig                        1.488  \r\n\r\n 43 Kvindelige Arbejdere             1.740  \r\n\r\n 67 Lederne                            780  \r\n\r\n 88 Magistrene                         888  \r\n\r\n 40 Malersvendene                      780  \r\n\r\n 93 Maritim                          1.512  \r\n\r\n 24 Metalarbejderne                  1.131  \r\n\r\n 34 Nærings- og  \r\n\r\n    Nydelsesmiddelarbejderne           301        789  \r\n\r\n 17 Offentligt ansatte               1.233  \r\n\r\n 21 Pædagogiske Medhjælperes Fælles  1.452  \r\n\r\n  2 Restaurations- og  \r\n\r\n    Bryggeriarbejderne               1.843        461  \r\n\r\n 94 Selvstændige Erhvervsdrivende      474  \r\n\r\n 7 Snedker- og Tømrerfaget           1.020        408  \r\n\r\n 14 Socialpædagogerne                1.044  \r\n\r\n 15 Specialarbejderne                  612        622  \r\n\r\n 57 Statstjenestemændene og  \r\n\r\n    Teleforbundet                      660  \r\n\r\n 72 Teknikerne                       1.380  \r\n\r\n  8 Træindustriarbejderne              744        720  \r\n\r\n ---------------------------------------------------------------------  \r\n\r\n</PRE>  \r\n\r\n<P> <I>Spørgsmål nr. 4:</I>  </P>  \r\n\r\n<P>&#187;Ministeren bedes forklare de store forskelle i  \r\n\r\n administrationsomkostningerne i de enkelte a-kasser.&#171; </P>  \r\n\r\n<P> <I>Svar:</I>  </P>  \r\n\r\n<P>A-kasserne er private foreninger, der inden for rammerne af  \r\n\r\n arbejdsløshedsforsikringsloven selv fastlægger deres  \r\n\r\n administrationsomkostninger, dog således at administrationsudgifterne skal  \r\n\r\n holdes på et forsvarligt niveau. </P>  \r\n\r\n<P>A-kassernes udgiftsniveau bestemmes af mange individuelle faktorer, f.eks.  \r\n\r\n struktur, fagligt område, ledighedsfrekvens, ledighedsmønster (f.eks. om der  \r\n\r\n er tale om mange kortvarige ledighedsforløb eller længere sammenhængende  \r\n\r\n ledighedsperioder), serviceniveau, beliggenhed, antal afdelinger m.v. </P>  \r\n\r\n<P>Det kan endvidere anføres, at a-kasserne selv vælger visse  \r\n\r\n omkostningsfaktorer såsom prioritering af serviceniveau og information til  \r\n\r\n medlemmerne, ligesom a-kasserne kan vælge meget forskellige  \r\n\r\n lokalefaciliteter, lønniveau m.v. </P>  \r\n\r\n<P>Der er ligeledes mange forskelligartede forhold, som har indflydelse på  \r\n\r\n administrationsomkostningernes størrelse hos den enkelte a-kasse. Kassernes  \r\n\r\n regnskab behandles på kassernes delegeretmøder/generalforsamlinger. Det er  \r\n\r\n således op til medlemsdemokratiet at forholde sig til det  \r\n\r\n administrationsniveau, kassernes ledelse har fastlagt. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "31/05/1996"
        },
        {
            "displayName": "Accession",
            "displayValue": "19951DA00104"
        },
        {
            "displayName": "Entydig dokumentidentifikation",
            "displayValue": "CL006428"
        },
        {
            "displayName": "Dato for førstegangsindlæggelse",
            "displayValue": "31/05/1996"
        },
        {
            "displayName": "Dato for indlæggelse",
            "displayValue": "31/05/1996"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "104"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}