{
    "id": 111528,
    "title": "1992 LSF 311   FORSLAG TIL LOV OM MIDLERTIDIG REFUSION AF KOMMUNERNES MERUDGIFTER PÅ   BØRNEPASNINGS- OG ÆLDREOMRÅDET ",
    "documentTypeId": "400",
    "isSagsforlobPeriodValid": false,
    "shortName": "1992/1 LSF 311",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 311 </P>  \r\n\r\n<P></P>  \r\n\r\n<P>Forslag til Lov om midlertidig refusion af kommunernes merudgifter på  \r\n\r\n børnepasnings- og ældreområdet </P>  \r\n\r\n<P></P>  \r\n\r\n<P>Fremsat af indenrigsministeren (Birte Weiss) </P>  \r\n\r\n<P></P>  \r\n\r\n<P>den 19. maj 1993 </P>  \r\n\r\n<P></P>  \r\n\r\n<P>Vedtaget ved tredjebehandling den 25. juni 1993 </P>  \r\n\r\n<P></P>  \r\n\r\n<P><a href=\"document.aspx?accn=A19930046130\"> Lov nr. 461 af 30/06/1993</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <I>Midlertidig refusion</I>  </P>  \r\n\r\n<P> <B>§ 1.</B> Staten refunderer for regnskabsårene 1994 og 1995 30 pct. af  \r\n\r\n den reale stigning i forhold til budget 1993 i kommunernes lønudgifter  \r\n\r\n vedrørende dagpleje, daginstitutioner eller private pasningsordninger, jf.  \r\n\r\n lov om social bistand §§ 64, 69 og 70, og skolefritidsordninger, jf. lov om  \r\n\r\n folkeskolen § 3, stk. 4. </P>  \r\n\r\n<P> <B>§ 2.</B> Staten refunderer for regnskabsårene 1994 og 1995 50 pct. af  \r\n\r\n den reale stigning i forhold til budget 1993 i kommunernes lønudgifter  \r\n\r\n vedrørende kommunernes ældreservice. </P>  \r\n\r\n<P> <B>§ 3.</B> En kommunes tilskud efter §§ 1 og 2 kan i alt maksimalt  \r\n\r\n udgøre 0,08 pct. af kommunens budgetterede beskatningsgrundlag i 1993, jf.  \r\n\r\n dog stk. 2. </P>  \r\n\r\n<P> <I>Stk. 2.</I> Tilskud efter §§ 1 og 2 til kommuner, der i året forud for  \r\n\r\n regnskabsåret har et budgetteret udgiftsniveau på børne- og ældreområdet på  \r\n\r\n under henholdsvis 65 og 75 pct. af landsgennemsnittet, kan dog udgøre op til  \r\n\r\n maksimalt 0,20 pct. af kommunens budgetterede beskatningsgrundlag i 1993.  \r\n\r\n</P>  \r\n\r\n<P> <I>Stk. 3.</I> Det maksimale tilskudsbeløb, jf. stk. 1 og 2, reguleres  \r\n\r\n for 1995 på grundlag af den af Indenrigsministeriet skønnede udvikling i  \r\n\r\n lønninger i kommunerne fra 1994 til 1995. </P>  \r\n\r\n<P> <I>Administration</I>  </P>  \r\n\r\n<P> <B>§ 4.</B> Indenrigsministeren fastsætter regler for anvisning af  \r\n\r\n refusion efter denne lov, regnskabsaflæggelse og revision. </P>  \r\n\r\n<P> <B>§ 5.</B> Indenrigsministeren fastsætter nærmere regler for opgørelse  \r\n\r\n af tilskud efter §§ 1-3, herunder regler for afgrænsning af lønudgifter.  \r\n\r\n Beskatningsgrundlag opgøres i henhold til lov om kommunal udligning og  \r\n\r\n generelle tilskud til kommuner og amtskommuner. </P>  \r\n\r\n<P> <B>§ 6.</B> Indenrigsministeren fastsætter regler for beregning af,  \r\n\r\n hvilke kommuner der kan modtage tilskud i henhold til § 3, stk. 2. </P>  \r\n\r\n<P> <I>Stk. 2.</I> Indenrigsministeriet giver senest 1. juli året forud for  \r\n\r\n regnskabsåret kommunerne meddelelse om det maksimale tilskudsbeløb, jf. § 3.  \r\n\r\n</P>  \r\n\r\n<P> <I>Ikrafttrædelsesbestemmelser</I>  </P>  \r\n\r\n<P> <B>§ 7.</B> Loven træder i kraft dagen efter bekendtgørelsen i Lovtidende  \r\n\r\n og har virkning for lønudgifter, der afholdes i regnskabsårene 1994 og 1995.  \r\n\r\n</P>  \r\n\r\n<P> <B>§ 8.</B> Loven gælder ikke for Færøerne og Grønland. </P>  \r\n\r\n<P>Oprindeligt fremsat forslag </P>  \r\n\r\n<P> <I>Midlertidig refusion</I>  </P>  \r\n\r\n<P> <B>§ 1.</B> Staten refunderer for regnskabsårene 1994 og 1995 30 pct. af  \r\n\r\n den reale stigning i forhold til budget 1993 i kommunernes lønudgifter  \r\n\r\n vedrørende dagpleje, daginstitutioner eller private pasningsordninger, jf.  \r\n\r\n lov om social bistand §§ 64, 69 og 70, og skolefritidsordninger, jf. lov om  \r\n\r\n folkeskolen § 3, stk. 4. </P>  \r\n\r\n<P> <B>§ 2.</B> Staten refunderer for regnskabsårene 1994 og 1995 50 pct. af  \r\n\r\n den reale stigning i forhold til budget 1993 i kommunernes lønudgifter  \r\n\r\n vedrørende kommunernes ældreservice. </P>  \r\n\r\n<P> <B>§ 3.</B> En kommunes tilskud efter §§ 1-2 kan i alt maksimalt udgøre  \r\n\r\n 0,08 pct af kommunens budgetterede beskatningsgrundlag i 1993, jf. dog stk.  \r\n\r\n 2. </P>  \r\n\r\n<P> <I>Stk. 2.</I> Tilskud efter §§ 1-2 til kommuner, der i året forud for  \r\n\r\n regnskabsåret har et budgetteret udgiftsniveau på børne- og ældreområdet på  \r\n\r\n under henholdsvis 65 og 75 pct. af landsgennemsnittet, kan dog udgøre op til  \r\n\r\n maksimalt 0,20 pct. af kommunens budgetterede beskatningsgrundlag i 1993.  \r\n\r\n</P>  \r\n\r\n<P> <I>Stk. 3.</I> Det maksimale tilskudsbeløb, jf. stk. 1 og 2, reguleres  \r\n\r\n for 1995 på grundlag af den af Indenrigsministeriet skønnede udvikling i  \r\n\r\n lønninger i kommunerne fra 1994 til 1995. </P>  \r\n\r\n<P> <I>Administration</I>  </P>  \r\n\r\n<P> <B>§ 4.</B> Indenrigsministeren fastsætter regler for anvisning af  \r\n\r\n refusion efter denne lov, regnskabsaflæggelse og revision. </P>  \r\n\r\n<P> <B>§ 5.</B> Indenrigsministeren fastsætter nærmere regler for opgørelse  \r\n\r\n af tilskud efter §§ 1-3, herunder regler for afgrænsning af lønudgifter.  \r\n\r\n Beskatningsgrundlag opgøres i henhold til lov om kommunal udligning og  \r\n\r\n generelle tilskud til kommuner og amtskommuner. </P>  \r\n\r\n<P> <B>§ 6.</B> Indenrigsministeren fastsætter regler for beregning af hvilke  \r\n\r\n kommuner, der kan modtage tilskud i henhold til § 3, stk. 2. </P>  \r\n\r\n<P> <I>Stk. 2.</I> Indenrigsministeriet giver senest 1. juli året forud for  \r\n\r\n regnskabsåret kommunerne meddelelse om det maksimale tilskudsbeløb, jf. § 3.  \r\n\r\n</P>  \r\n\r\n<P> <I>Ikrafttrædelsesbestemmelser</I>  </P>  \r\n\r\n<P> <B>§ 7.</B> Loven træder i kraft dagen efter bekendtgørelsen i Lovtidende  \r\n\r\n og har virkning for lønudgifter, der afholdes i regnskabsårene 1994 og 1995.  \r\n\r\n</P>  \r\n\r\n<P> <B>§ 8.</B> Loven gælder ikke for Færøerne og Grønland. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P> <I>1. Formål.</I>  </P>  \r\n\r\n<P>Lovens formål er gennem en midlertidig, toårig refusionsordning, der  \r\n\r\n omfatter stigning i kommunernes udgifter på børne- og ældreområdet, at fremme  \r\n\r\n kommunernes udbygning af foranstaltningerne på børne- og ældreområdet. </P>  \r\n\r\n<P>Lovforslaget er en del af regeringens samlede forslag vedrørende en  \r\n\r\n styrkelse af den kommunale beskæftigelsesindsats. </P>  \r\n\r\n<P> <I>2. Baggrund.</I>  </P>  \r\n\r\n<P>Den foreslåede ordning består i, at kommunerne kan ansætte mere personale  \r\n\r\n indenfor ældreservice og børnepasningsområdet og få refunderet en andel af  \r\n\r\n udgiftsstigningen fra staten. </P>  \r\n\r\n<P>Den foreslåede ordning omfatter de samlede kommunale lønudgifter på børne-  \r\n\r\n og ældreområdet, og der er således ikke fastsat begrænsninger m.h.t., hvem  \r\n\r\n kommunerne kan ansætte. </P>  \r\n\r\n<P>Kommunale beboerrådgivere vil kunne indgå i ordningen på linje med de  \r\n\r\n kommunale ældreudgifter. </P>  \r\n\r\n<P>Idet de kommunale udgifter på børnepasningsområdet er delvist finansieret  \r\n\r\n ved forældrebetaling, foreslås anvendt en lavere refusionsprocent på  \r\n\r\n børneområdet end på ældreområdet. </P>  \r\n\r\n<P>Det foreslås således, at give kommunerne en refusion på henholdsvis 50 og  \r\n\r\n 30 pct. af væksten i lønudgifterne til personale indenfor henholdsvis  \r\n\r\n ældreservice og dagpasningstilbud til børn, i forhold til budgettet for 1993.  \r\n\r\n</P>  \r\n\r\n<P>En kommunes samlede refusion kan dog normalt højst udgøre 0,08 pct. af  \r\n\r\n kommunens budgetterede beskatningsgrundlag i 1993. Med henblik på at  \r\n\r\n tilskuddet navnlig kan anvendes til at forbedre serviceniveauet i de  \r\n\r\n kommuner, der har de laveste dækningsgrader m.v., vil disse kommuner få  \r\n\r\n mulighed for at få et særligt højt refusionsbeløb målt i forhold til  \r\n\r\n beskatningsgrundlaget. Det drejer sig om kommuner, hvis udgiftsniveau er  \r\n\r\n under 65 pct. (børnepasning) og 75 pct. (ældreområdet) af landsgennemsnittet.  \r\n\r\n Disse kommuner vil kunne få refusion på op til 0,20 pct. af  \r\n\r\n beskatningsgrundlaget. </P>  \r\n\r\n<P>Det skønnes, at den maksimale refusion for 1994 vil udgøre ca. 400 mio.  \r\n\r\n kr. </P>  \r\n\r\n<P>Refusionsbeløbet vedrørende 1994 beregnes foreløbigt på basis af  \r\n\r\n lønudgifterne i budget 1994 og udbetales a conto i månederne oktober,  \r\n\r\n november og december 1994 i forbindelse med &#187;midtvejsreguleringen&#171;  \r\n\r\n af kommunernes generelle tilskud og udligningsbeløb, jf. lov om kommunal  \r\n\r\n udligning og generelle tilskud. Refusionen efterreguleres på baggrund af de  \r\n\r\n faktiske regnskabstal i månederne oktober, november og december 1995. A conto  \r\n\r\n beløbet vedrørende 1995 udbetales tilsvarende i månederne oktober, november  \r\n\r\n og december 1995, og efterreguleres i 1996 ud fra de faktiske regnskabstal.  \r\n\r\n</P>  \r\n\r\n<P> <I>3. Lovforslagets økonomiske konsekvenser.</I>  </P>  \r\n\r\n<P>Jf. tidligere skønnes det, at den maksimale refusion for 1994 vil udgøre  \r\n\r\n ca. 400 mio. kr. I det omfang enkelte kommuner ikke udnytter den maksimale  \r\n\r\n refusionsmulighed, vil den samlede statslige refusion blive mindre. Der kan  \r\n\r\n dog vanskeligt skønnes over kommunernes faktiske udnyttelse af  \r\n\r\n refusionsmulighederne. </P>  \r\n\r\n<P>Det skønnede maksimale refusionsbeløb på ca. 400 mio. kr. i 1994 udgør ca.  \r\n\r\n 1,2 pct. af kommunernes budgetterede lønudgifter på børnepasnings- og  \r\n\r\n ældreområdet. </P>  \r\n\r\n<P> <I>4. Udtalelser over lovforslaget</I>  </P>  \r\n\r\n<P>Lovforslaget er sendt til høring hos Københavns og Frederiksberg kommuner  \r\n\r\n og Kommunernes Landsforening. </P>  \r\n\r\n<P> <I>Bemærkninger til de enkelte bestemmelser</I>  </P>  \r\n\r\n<P>Til § 1 </P>  \r\n\r\n<P>Staten refunderer for 1994 og 1995 30 pct. af stigningen, i forhold til  \r\n\r\n budget 1993, i kommunernes lønudgifter (korrigeret for lønudvikling) vedr.  \r\n\r\n børnepasning. Børnepasning omfatter dagpleje, vuggestuer, børnehaver,  \r\n\r\n integrerede institutioner, fritidshjem, skolefritidsordninger, tilskud til  \r\n\r\n private pasningsordninger samt legesteder og klubber. </P>  \r\n\r\n<P>De refusionsberettigede lønudgifter omfatter alle lønudgifter, og der er  \r\n\r\n således ikke fastsat begrænsninger m.h.t., hvem kommunerne kan ansætte. </P>  \r\n\r\n<P> <I>Til § 2</I>  </P>  \r\n\r\n<P>Staten refunderer for 1994 og 1995 50 pct. af stigningen, i forhold til  \r\n\r\n budget 1993 (korrigeret for lønudvikling), i kommunernes lønudgifter vedr.  \r\n\r\n ældreservice. Ældreservice omfatter bl.a. plejehjem, hjemmehjælp, døgnpleje,  \r\n\r\n dagcentre, hjemmesygepleje, og kommunale beboerrådgivere. </P>  \r\n\r\n<P> <I>Til § 3</I>  </P>  \r\n\r\n<P>En kommunes samlede refusion efter §§ 1-2 kan maksimalt udgøre 0,08 pct.  \r\n\r\n af kommunens budgetterede beskatningsgrundlag for 1993. I kommuner, der i  \r\n\r\n året forud for tilskudsåret, har budgetteret med et forholdsvist lavt  \r\n\r\n udgiftsniveau på børne- og ældreområdet, kan den samlede refusion efter §§  \r\n\r\n 1-2, dog udgøre 0,20 pct. af det budgetterede beskatningsgrundlag i 1993.  \r\n\r\n Indenrigsministeriet giver kommunerne meddelelse om det maksimale  \r\n\r\n tilskudsbeløb, senest 1. juli året før tilskudsåret. </P>  \r\n\r\n<P> <I>Til §§ 4-6</I>  </P>  \r\n\r\n<P>Bestemmelserne bemyndiger indenrigsministeren til at fastsætte de nærmere  \r\n\r\n regler for opgørelse og revision af tilskud efter denne lov. </P>  \r\n\r\n<P> <I>Til § 7</I>  </P>  \r\n\r\n<P>Loven har virkning for lønudgifter, der afholdes i regnskabsårene 1994 og  \r\n\r\n 1995. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/07/1993"
        },
        {
            "displayName": "Accession",
            "displayValue": "199212K00311"
        },
        {
            "displayName": "Entydig dokumentidentifikation",
            "displayValue": "CL007094"
        },
        {
            "displayName": "Dato for førstegangsindlæggelse",
            "displayValue": "02/07/1993"
        },
        {
            "displayName": "Dato for indlæggelse",
            "displayValue": "02/07/1993"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "311"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}