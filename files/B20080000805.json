{
    "id": 25521,
    "title": "Bekendtgørelse om individuel kompetencevurdering (realkompetencevurdering) i videregående voksenuddannelser (VVU) og diplomuddannelser i videreuddannelsessystemet for voksne",
    "documentTypeId": "60",
    "isSagsforlobPeriodValid": true,
    "shortName": "BEK nr 8 af 10/01/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Formål</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   Vurdering af realkompetencer</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Realkompetencebeviser</p>\r\n      <p class=\"Indholdsfortegnelse\"><a href=\"#Kap4\">Kapitel 4</a>   Rettigheder og pligter</p>\r\n      <p class=\"Indholdsfortegnelse\"><a href=\"#Kap5\">Kapitel 5</a>   Kvalitetssikring</p>\r\n      <p class=\"Indholdsfortegnelse\"><a href=\"#Kap6\">Kapitel 6</a>   Ikrafttrædelse</p><div class=\"bjelke\">Den fulde tekst</div><p class=\"Titel2\">Bekendtgørelse om individuel kompetencevurdering (realkompetencevurdering) i videregående voksenuddannelser (VVU) og diplomuddannelser i videreuddannelsessystemet for voksne</p>\r\n      <p class=\"Indledning2\">I medfør af § 15 b, stk. 3 og 4, § 30 og § 32 nr. 1, i lov om erhvervsrettet grunduddannelse og videregående uddannelse (videreuddannelsessystemet) for voksne, jf. lovbekendtgørelse nr. 1051 af 29. august 2007, fastsættes:</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Formål</p>\r\n      <p class=\"Paragraf\"><span class=\"ParagrafNr\">§ 1.</span> Individuel kompetencevurdering (realkompetencevurdering) har til formål at give anerkendelse for ansøgerens samlede viden, færdigheder og kompetence i forhold til en videregående voksenuddannelse (VVU) eller en diplomuddannelse.</p>\r\n      <p class=\"Stk2\"><span class=\"StkNr\">Stk. 2.</span> Vurdering foretages i forhold til enten adgangskrav til eller målbeskrivelser for en uddannelse eller dele heraf.</p>\r\n      <p class=\"Stk2\"><span class=\"StkNr\">Stk. 3.</span> Anerkendte realkompetencer kan anvendes ved uddannelse i videreuddannelsessystemet for voksne eller som dokumentation for kompetencer til brug på arbejdsmarkedet.</p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">Vurdering af realkompetencer</p>\r\n      <p class=\"Paragraf\"><span class=\"ParagrafNr\">§ 2.</span> Realkompetencevurdering foretages af uddannelsesinstitutioner, der er godkendt til at udbyde de uddannelser eller uddannelsesdele, som realkompetencevurderingen foretages i forhold til.</p>\r\n      <p class=\"Stk2\"><span class=\"StkNr\">Stk. 2.</span> Institutionen skal sikre, at de kompetencer, som anerkendes, kan sidestilles med de adgangskrav og mål, der er fastsat for den uddannelse og de uddannelsesdele, som vurderingen foretages i forhold til.</p>\r\n      <p class=\"Stk2\"><span class=\"StkNr\">Stk. 3.</span> Anerkendelse af realkompetence gives af den uddannelsesinstitution, der har foretaget kompetencevurderingen, i form af adgangsbevis, kompetencebevis eller uddannelsesbevis.</p>\r\n      <p class=\"Stk2\"><span class=\"StkNr\">Stk. 4.</span> Anerkendelse af realkompetence kan ikke gives, hvis en afgørelse på grundlag af den samme dokumentation tidligere er truffet af en anden institution i relation til den samme uddannelse.</p>\r\n      <p class=\"Paragraf\"><span class=\"ParagrafNr\">§ 3.</span> Realkompetencevurdering foretages efter anmodning fra ansøgeren, som i en skriftlig ansøgning angiver den uddannelse og det bevis, som er udgangspunktet for vurderingen. Det er ansøgerens ansvar at indsamle og fremlægge relevant dokumentation for de kompetencer, der ønskes vurderet.</p>\r\n      <p class=\"Stk2\"><span class=\"StkNr\">Stk. 2.</span> Uddannelsesinstitutionen kan afslå at iværksætte en realkompetencevurdering, hvis den skønner, at ansøgerens dokumenterede kompetencer ikke, eller kun i begrænset omfang, svarer til adgangskravene til eller målene for den uddannelse eller de uddannelsesdele, som er grundlag for vurderingen.</p>\r\n      <p class=\"Paragraf\"><span class=\"ParagrafNr\">§ 4.</span> Ved ansøgning om realkompetencevurdering indsender ansøgeren relevant dokumentation for de kompetencer, der ønskes vurderet. Dokumentationen kan bestå af bevis for tidligere gennemført uddannelse, viden og færdigheder m.v., der er opnået gennem erhvervsarbejde, bevis for ansættelser, udlandsophold, deltagelse i kursus- og uddannelsesaktiviteter, herunder folkeoplysende undervisning, samt dokumentation fra en arbejdsgiver eller ansøgerens egen beskrivelse af relevante erfaringer fra eksempelvis frivilligt arbejde og lignende.</p>\r\n      <p class=\"Stk2\"><span class=\"StkNr\">Stk. 2.</span> På baggrund af den af ansøgeren indsendte dokumentation for kompetencer vurderer uddannelsesinstitutionen, hvorvidt der er grundlag for at iværksætte en realkompetencevurdering, jf. § 3, stk. 2.</p>\r\n      <p class=\"Paragraf\"><span class=\"ParagrafNr\">§ 5.</span> Institutionen kan ud fra en foreløbig vurdering af den foreliggende dokumentation, og når afgørelsen ikke umiddelbart kan træffes på baggrund af det fremlagte materiale, tilrettelægge realkompetencevurderingen som et individuelt forløb, som kan være et sammenhængende forløb eller et opdelt forløb. Uddannelsesinstitutionen tilrettelægger med inddragelse af ansøgeren, hvorledes vurderingsforløbet skal foregå.</p>\r\n      <p class=\"Stk2\"><span class=\"StkNr\">Stk. 2.</span> Uddannelsesinstitutionen skal i det individuelt tilrettelagte forløb anvende metoder, der giver ansøgeren mulighed for at demonstrere og få vurderet de kompetencer, der er relevante i forhold til adgangskrav, niveaukrav og målbeskrivelser for den uddannelse eller de uddannelsesdele, der ligger til grund for kompetencevurderingen. Som metode til vurdering af den enkeltes teoretiske viden og praktiske færdigheder kan blandt andet anvendes vurdering af den indsendte skriftlige dokumentation, interviews, vurderingsskemaer, test og prøver mv. Vurderingen baseres på et skøn over den enkelte ansøgers samlede viden, færdigheder og kompetencer.</p>\r\n      <p class=\"Paragraf\"><span class=\"ParagrafNr\">§ 6.</span> Realkompetencevurdering tilrettelagt efter § 5, stk. 1, kan højst have en varighed svarende til en uge. Uddannelsesinstitutionen skal meddele resultatet af realkompetencevurderingen til ansøgeren senest to uger efter vurderingsforløbets afslutning.</p>\r\n      <p class=\"Stk2\"><span class=\"StkNr\">Stk. 2.</span> Ved realkompetencevurdering med henblik på optagelse på en uddannelse, jf. § 8, stk. 2, fastlægger uddannelsesinstitutionen tidsfrister for indsendelse af ansøgning. Fristerne offentliggøres på uddannelsesinstitutionens hjemmeside.</p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Realkompetencebeviser</p>\r\n      <p class=\"Paragraf\"><span class=\"ParagrafNr\">§ 7.</span> Uddannelsesinstitutionen giver anerkendelse for ansøgerens realkompetencer i form af adgangsbevis, kompetencebevis eller uddannelsesbevis. Af beviset skal fremgå, hvilke adgangskrav, uddannelsesdele eller uddannelser, der er givet anerkendelse for.</p>\r\n      <p class=\"Paragraf\"><span class=\"ParagrafNr\">§ 8.</span> Uddannelsesinstitutionen giver anerkendelse for ansøgerens realkompetencer i form af et adgangsbevis, hvis institutionen eller eventuelt Kvalifikationsnævnet vurderer, at kompetencerne kan sidestilles med de fastsatte adgangskrav til en uddannelse eller til dele af en uddannelse.</p>\r\n      <p class=\"Stk2\"><span class=\"StkNr\">Stk. 2.</span> Et adgangsbevis giver adgang til at søge optagelse på den pågældende uddannelse eller til dele af uddannelsen på alle uddannelsesinstitutioner, der er godkendt til at udbyde uddannelsen, så længe de adgangskrav, som ansøgerens realkompetencer er vurderet i forhold til, er gældende.</p>\r\n      <p class=\"Paragraf\"><span class=\"ParagrafNr\">§ 9.</span> Uddannelsesinstitutionen giver anerkendelse for ansøgerens realkompetencer i form af et kompetencebevis, hvis institutionen eller eventuelt Kvalifikationsnævnet vurderer, at kompetencerne modsvarer delelementer af en uddannelse eller dele af en uddannelse.</p>\r\n      <p class=\"Stk2\"><span class=\"StkNr\">Stk. 2.</span> Et kompetencebevis angiver hvilke delelementer af en uddannelse, eksempelvis dele af et fagmodul, eller hvilke dele af en uddannelse, eksempelvis et eller flere fagmoduler, der gives anerkendelse for i henhold til fagets mål/niveau.</p>\r\n      <p class=\"Paragraf\"><span class=\"ParagrafNr\">§ 10.</span> Uddannelsesinstitutionen giver anerkendelse for ansøgerens realkompetencer i form af et uddannelsesbevis, hvis institutionen eller eventuelt Kvalifikationsnævnet vurderer, at kompetencerne modsvarer en hel uddannelse.</p>\r\n      <p class=\"Stk2\"><span class=\"StkNr\">Stk. 2.</span> Et uddannelsesbevis angiver den uddannelse, for hvilken realkompetencer anerkendes.</p>\r\n      <p class=\"Paragraf\"><span class=\"ParagrafNr\">§ 11.</span> Uddannelsesinstitutionen kan anerkende realkompetencer svarende til adgangskravet om mindst to års relevant erhvervserfaring, jf. lovens § 15, stk. 3, uanset hvornår disse kompetencer er opnået.</p>\r\n      <p class=\"Paragraf\"><span class=\"ParagrafNr\">§ 12.</span> Et uddannelsesbevis, der er resultatet af en samlet realkompetencevurdering, hvor flere institutioner har medvirket, udstedes af den institution, hvor den seneste vurdering er foretaget.</p>\r\n      <p class=\"Paragraf\"><span class=\"ParagrafNr\">§ 13.</span> Bevis udstedes til og tilhører den, der har fået foretaget realkompetencevurderingen.</p>\r\n      <p class=\"Kapitel\"><a name=\"Kap4\">Kapitel 4</a></p>\r\n      <p class=\"KapitelOverskrift2\">Rettigheder og pligter</p>\r\n      <p class=\"Paragraf\"><span class=\"ParagrafNr\">§ 14.</span> Personer, hvis kompetencer realkompetencevurderes af en uddannelsesinstitution, og som ikke er indskrevet på institutionen, er ikke omfattet af de regler, der gælder for de studerende på institutionen.</p>\r\n      <p class=\"Kapitel\"><a name=\"Kap5\">Kapitel 5</a></p>\r\n      <p class=\"KapitelOverskrift2\">Kvalitetssikring</p>\r\n      <p class=\"Paragraf\"><span class=\"ParagrafNr\">§ 15.</span> Afgørelse om afslag på iværksættelse af realkompetencevurdering og om anerkendelse af realkompetence skal meddeles skriftligt og begrundes. Afgørelserne skal indeholde klagevejledning.</p>\r\n      <p class=\"Stk2\"><span class=\"StkNr\">Stk. 2.</span> Institutionen kan, hvis det skønnes, at dokumentationen ville kunne anvendes til at opnå anerkendelse af realkompetencer i forhold til en beslægtet uddannelse, i afgørelsen gøre ansøgeren bekendt med denne mulighed. En sådan henvisning er vejledende.</p>\r\n      <p class=\"Paragraf\"><span class=\"ParagrafNr\">§ 16.</span> Uddannelsesinstitutionen offentliggør på sin hjemmeside metoder og procedurer for realkompetencevurdering. Institutionen kan dog fravige de offentliggjorte retningslinjer, når det skønnes nødvendigt at anvende individuelle fremgangsmåder ved behandling af en ansøgning.</p>\r\n      <p class=\"Paragraf\"><span class=\"ParagrafNr\">§ 17.</span> Uddannelsesinstitutionen skal sikre, at personer, der medvirker ved realkompetencevurdering, har de nødvendige kvalifikationer inden for den uddannelse, i forhold til hvilken kompetencevurderingen foretages.</p>\r\n      <p class=\"Paragraf\"><span class=\"ParagrafNr\">§ 18.</span> Uddannelsesinstitutionen skal vejlede og informere ansøgeren før og under den individuelle kompetencevurdering, jf. lovens § 22.</p>\r\n      <p class=\"Paragraf\"><span class=\"ParagrafNr\">§ 19.</span> Uddannelsesinstitutionerne foretager kvalitetssikring og udvikling af de metoder, som anvendes ved kompetencevurdering.</p>\r\n      <p class=\"Stk2\"><span class=\"StkNr\">Stk. 2.</span> Uddannelsesinstitutionerne evaluerer resultatet af de foretagne realkompetencevurderinger og foretager den nødvendige opfølgning på evalueringerne.</p>\r\n      <p class=\"Kapitel\"><a name=\"Kap6\">Kapitel 6</a></p>\r\n      <p class=\"KapitelOverskrift2\">Ikrafttrædelse</p>\r\n      <p class=\"Paragraf\"><span class=\"ParagrafNr\">§ 20.</span> Bekendtgørelsen træder i kraft den 16. januar 2008.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Undervisningsministeriet, den 10. januar 2008</I></P><P CLASS=SIGN1 ALIGN=\"CENTER\">P.M.V.<BR>Jens Strunge Bonde<BR>Afdelingschef</P><P CLASS=SIGN2 ALIGN=\"RIGHT\">/ Amanda Fossat</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "popularTitle": "Realkompetencebekendtgørelsen",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/01/2008"
        },
        {
            "displayName": "Accession",
            "displayValue": "B20080000805"
        },
        {
            "displayName": "Entydig dokumentidentifikation",
            "displayValue": "AT003088"
        },
        {
            "displayName": "Dato for førstegangsindlæggelse",
            "displayValue": "12/01/2008"
        },
        {
            "displayName": "Dato for indlæggelse",
            "displayValue": "12/01/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "8"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "10/01/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Undervisningsministeriet,<br />Afdelingen for videregående uddannelser, j.nr. 156.074.021"
        },
        {
            "displayName": "Stikord",
            "displayValue": "Realkompetence"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}