{
    "id": 125926,
    "title": "Skrivelse om Procedure for behandling af indbragte ankenævnsafgørelser, der ønskes forelagt for Skatterådet efter skatteforvaltningslovens § 2, stk. 3 - styresignal",
    "documentTypeId": "200",
    "isSagsforlobPeriodValid": true,
    "shortName": "SKR nr 9364 af 29/06/2009",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om Procedure for behandling af indbragte ankenævnsafgørelser, der ønskes forelagt for Skatterådet efter skatteforvaltningslovens § 2, stk. 3 - styresignal</p>\r\n      <p class=\"TekstV\">Skatteforvaltningslovens § 2, stk. 3, har følgende ordlyd:</p>\r\n      <p class=\"TekstV\">\"Skatterådet kan efter indstilling fra told- og skatteforvaltningen ændre en åbenbart ulovlig afgørelse, der er truffet af et skatteankenævn, et vurderingsankenævn eller et motorankenævn. Skatterådet har i den forbindelse ret til at indkalde materiale i en sag fra et skatte-, vurderings- eller motorankenævn.\"</p>\r\n      <p class=\"TekstV\">Efter ordlyden i bestemmelsen kan Skatterådet ændre en ankenævnsafgørelse, når det finder, at denne er åbenbart ulovlig. Skatterådet er således ikke forpligtet til at udnytte sin ændringskompetence og kan derfor selv fastlægge en praksis for, hvornår det vil ændre en åbenbart ulovlig afgørelse. Skatterådet er således berettiget til at etablere en praksis, hvorefter en åbenbart ulovlig ankenævnsafgørelse eksempelvis kun ændres, hvis denne har principiel og/eller stor provenumæssig betydning.</p>\r\n      <p class=\"TekstV\">I. Kompetencefordeling</p>\r\n      <p class=\"TekstV\">Efter nedenstående procedure for indbringelse af ankenævnsafgørelser efter skatteforvaltningslovens § 2, stk. 3, 1. punktum, er det Juridisk Center, der har kompetencen til at indstille sager om åbenbart ulovlige ankenævnsafgørelser for Skatterådet.</p>\r\n      <p class=\"TekstV\">Endvidere er Ankechefen og Juridisk Center tillagt kompetence til at henlægge anmodninger om indbringelser for Skatterådet, der fremsættes af medarbejdere i henholdsvis ankenævnssekretariaterne og i SKAT, når de finder, at den pågældende afgørelse ikke er åbenbart ulovlig.</p>\r\n      <p class=\"TekstV\">II. Åbenbart ulovlig</p>\r\n      <p class=\"TekstV\">Proceduren forudsætter, at told- og skatteforvaltningen efter vurderinger foretaget af Ankechefen og Juridisk Center finder, at ankenævnsafgørelsen er åbenbart ulovlig.</p>\r\n      <p class=\"TekstV\">Ved denne vurdering er begrebet \"åbenbart ulovlig\" afgrænset efter følgende principper:</p>\r\n      <p class=\"TekstV\">En afgørelse kan anses for åbenbart ulovlig, hvis den er</p>\r\n      <p class=\"TekstV\">i utvivlsom modstrid med en lov eller en bekendtgørelse, eller</p>\r\n      <p class=\"TekstV\">i utvivlsom modstrid med en fast domstolspraksis, eller</p>\r\n      <p class=\"TekstV\">i utvivlsom modstrid med fast praksis i Landsskatteretten, og denne praksis ikke er underkendt ved domstolene.</p>\r\n      <p class=\"TekstV\">En afgørelse kan ikke anses for åbenbart ulovlig, hvis</p>\r\n      <p class=\"TekstV\">der er tvivl om lovligheden af afgørelsen, eller</p>\r\n      <p class=\"TekstV\">afgørelsen hviler på et skøn eller en bevismæssig vurdering.</p>\r\n      <p class=\"TekstV\">III. Procedure</p>\r\n      <p class=\"TekstV\">Der gælder følgende procedurer for ankenævnsafgørelser, som medarbejdere i told- og skatteforvaltningen ønsker forelagt for Skatterådet, jf. punkt A og B.</p>\r\n      <p class=\"TekstV\">A. Afgørelser, som ansatte i ankenævnssekretariaterne ønsker forelagt</p>\r\n      <p class=\"TekstV\">1. Ankenævnets sekretariat sender afgørelsen til vurdering hos Ankechefen. Fremsendelsen til Ankechefen skal ske senest 10 hverdage efter dateringen af afgørelsen.</p>\r\n      <p class=\"TekstV\">2.1. Finder Ankechefen, at afgørelsen ikke er åbenbart ulovlig, henlægges sagen. Vurderingen skal være foretaget senest 1 måned efter dateringen af afgørelsen. Ankechefen underretter straks herefter ankenævnet via ankenævnets sekretariat.</p>\r\n      <p class=\"TekstV\">2.2. Finder Ankechefen, at afgørelsen er åbenbart ulovlig, sendes afgørelsen til yderligere vurdering i Juridisk Center vedlagt Ankechefens vurdering. Vurdering af afgørelsen og fremsendelse til Juridisk Center skal være foretaget senest 1 måned efter dateringen af afgørelsen.</p>\r\n      <p class=\"TekstV\">Ankechefen underretter klageren om, at afgørelsen er udtaget til eventuel forelæggelse for Skatterådet, og at Skatterådet kan ændre afgørelsen. Klageren skal samtidig underrettes om Ankechefens vurdering af afgørelsen. Klageren skal underrettes senest 1 måned efter dateringen af afgørelsen. Ankechefen underretter samtidig det pågældende ankenævn via ankenævnets sekretariat.</p>\r\n      <p class=\"TekstV\">3.1. Finder Juridisk Center, at afgørelsen ikke er åbenbart ulovlig, henlægges sagen. Vurderingen skal være foretaget senest 14 dage efter modtagelsen. Juridisk Center underretter straks herefter Ankechefen. Ankechefen underretter straks herefter klageren samt ankenævnet via ankenævnets sekretariat.</p>\r\n      <p class=\"TekstV\">3.2. Finder Juridisk Center, at afgørelsen er åbenbart ulovlig, indstiller Juridisk Center efter gennemførelse af procedure om høring af klageren, jf. Skatterådets forretningsorden § 6, stk. 2, og høring af ankenævnet, jf. Skatterådets forretningsorden § 6, stk. 3, afgørelsen til Skatterådet.</p>\r\n      <p class=\"TekstV\">Sagen tilstræbes forelagt for Skatterådet inden for en frist på 3 måneder fra sagens modtagelse i Juridisk Center.</p>\r\n      <p class=\"TekstV\">4. Juridisk Center underretter senest 5 hverdage efter dateringen af Skatterådets afgørelse klageren og Ankechefen om afgørelsen. Ankechefen underretter straks herefter det pågældende ankenævn via ankenævnets sekretariat.</p>\r\n      <p class=\"TekstV\">B. Afgørelser, som medarbejdere i SKAT ønsker forlagt</p>\r\n      <p class=\"TekstV\">1. Afgørelser, som medarbejdere i SKAT ønsker forelagt, fremsendes gennem nærmeste chef til vurdering i Juridisk Center. Fremsendelsen til Juridisk Center skal ske senest 10 hverdage efter dateringen af afgørelsen.</p>\r\n      <p class=\"TekstV\">2.1. Finder Juridisk Center, at afgørelsen ikke er åbenbart ulovlig, henlægges sagen. Vurderingen skal være foretaget senest 1 måned efter dateringen af afgørelsen. Juridisk Center underretter straks herefter den pågældende chef, der har indsendt afgørelsen til vurdering.</p>\r\n      <p class=\"TekstV\">2.2. Finder Juridisk Center, at afgørelsen er åbenbart ulovlig, indstiller Juridisk Center efter gennemførelse af procedure om høring af klageren, jf. Skatterådets forretningsorden § 6, stk. 2, og høring af ankenævnet, jf. Skatterådets forretningsorden § 6, stk. 3, afgørelsen til Skatterådet.</p>\r\n      <p class=\"TekstV\">Juridisk Centers vurdering af afgørelsen skal være foretaget senest 1 måned efter dateringen af afgørelsen.</p>\r\n      <p class=\"TekstV\">Juridisk Center underretter klageren om, at afgørelsen er udtaget til forelæggelse for Skatterådet, og at Skatterådet kan ændre afgørelsen. Klageren skal samtidig underrettes om Juridisk Centers vurdering af afgørelsen. Klageren skal underrettes senest 1 måned efter dateringen af afgørelsen. Juridisk Center underretter samtidig Ankechefen, som underretter det pågældende ankenævn via ankenævnets sekretariat.</p>\r\n      <p class=\"TekstV\">I tilfælde, hvor høring af klageren, jf. Skatterådets forretningsorden § 6, stk. 2, iværksættes senest 1 måned efter dateringen af afgørelsen, kan særskilt underretning af klageren dog undlades.</p>\r\n      <p class=\"TekstV\">Sagen tilstræbes forelagt for Skatterådet inden for en frist på 3 måneder fra sagens modtagelse i Juridisk Center.</p>\r\n      <p class=\"TekstV\">3. Juridisk Center underretter senest 5 hverdage efter dateringen af Skatterådets afgørelse klageren og Ankechefen om afgørelsen. Ankechefen underretter straks herefter det pågældende ankenævn via ankenævnets sekretariat.</p>\r\n      <p class=\"TekstV\">C. Sager, som medlemmer af et ankenævn ønsker forelagt</p>\r\n      <p class=\"TekstV\">Hvis et medlem er uenig i en afgørelse, der er truffet af nævnet, kan medlemmet kræve sine indvendinger mod afgørelsen tilført beslutningsprotokollen og en kopi af protokollatet indsendt til Skatterådet, jf. skatteforvaltningslovens § 10, stk. 4, samt forretningsorden for motorankenævn § 9, stk. 3 og 4.</p>\r\n      <p class=\"TekstV\">Et medlem har således krav på, at protokollatet med den pågældendes indvendinger mod en afgørelse forelægges for Skatterådet uanset told- og skatteforvaltningens opfattelse af afgørelsen.</p>\r\n      <p class=\"TekstV\">Der gælder derfor i disse tilfælde følgende procedure.</p>\r\n      <p class=\"TekstV\">1. Ankenævnets sekretariat sender afgørelsen og en kopi af protokollen til vurdering hos Ankechefen. Fremsendelsen til Ankechefen skal ske senest 5 hverdage efter dateringen af afgørelsen.</p>\r\n      <p class=\"TekstV\">2. Ankechefen sender senest 1 måned efter dateringen af afgørelsen protokollen og sin vurdering heraf til Juridisk Center. Ankechefen underretter klageren om, at afgørelsen er begæret indbragt for Skatterådet, og at Skatterådet kan ændre afgørelsen. Klageren skal underrettes senest 1 måned efter dateringen af afgørelsen.</p>\r\n      <p class=\"TekstV\">3. Juridisk Center indstiller efter gennemførelse af procedure om høring af klageren, jf. Skatterådets forretningsorden § 6, stk. 2, og høring af ankenævnet, jf. Skatterådets forretningsorden § 6, stk. 3, afgørelsen for Skatterådet.</p>\r\n      <p class=\"TekstV\">Sagen tilstræbes forelagt for Skatterådet inden for en frist på 3 måneder fra sagens modtagelse i Juridisk Center.</p>\r\n      <p class=\"TekstV\">4. Juridisk Center underretter senest 5 hverdage efter dateringen af Skatterådets afgørelse klageren og Ankechefen om afgørelsen. Ankechefen underretter straks herefter det pågældende ankenævn via ankenævnets sekretariat.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">, den 29. juni 2009</P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/07/2009"
        },
        {
            "displayName": "Accession",
            "displayValue": "C20090936454"
        },
        {
            "displayName": "Entydig dokumentidentifikation",
            "displayValue": "AN009733"
        },
        {
            "displayName": "Dato for førstegangsindlæggelse",
            "displayValue": "02/07/2009"
        },
        {
            "displayName": "Dato for indlæggelse",
            "displayValue": "02/07/2009"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9364"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "29/06/2009"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "SKAT"
        },
        {
            "displayName": "Ressortministeriets journalnummer",
            "displayValue": "Skattemin.,<br />SKAT, j.nr. 09-091453"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}