{
    "id": 85280,
    "title": "Vejledning om bistandslovens bestemmelser om særlig støtte til børn og unge (supplement til hovedafsnit III og VI i Socialministeriets vejledning af 15. december 1992) (Til kommuner og amtskommuner) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 78 af 10/06/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om bistandslovens bestemmelser om  \r\n\r\n særlig støtte til børn og unge (supplement til hovedafsnit III og VI i  \r\n\r\n Socialministeriets vejledning af 15. december 1992) </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til kommuner og amtskommuner) </P>  \r\n\r\n<BR>  \r\n\r\n<P>Præcisering af personkredsen, omfattet af bistandslovens § 96, jf. § 36,  \r\n\r\n stk. 2. </P>  \r\n\r\n<P>Center for Ligebehandling af Handicappede har offentliggjort en  \r\n\r\n undersøgelse, hvoraf det fremgår, at et stort antal af unge over 18 år med  \r\n\r\n vidtgående fysisk eller psykisk handicap har ophold på en døgninstitution for  \r\n\r\n børn og unge efter bistandslovens § 96. Undersøgelsen viser, at der i  \r\n\r\n sommeren 1996 var anbragt 163 voksne på en døgninstitution, der er beregnet  \r\n\r\n for unge under 18 år. </P>  \r\n\r\n<P>Baggrunden for undersøgelsen var, at der fra forskellig side er blevet  \r\n\r\n peget på det uhensigtsmæssige i, at der opholder sig voksne handicappede i  \r\n\r\n døgninstitutioner for børn og unge efter bistandslovens § 96. </P>  \r\n\r\n<P>Ifølge Amtsrådsforeningen skal problemet ses i sammenhæng med, at der er  \r\n\r\n ventelister til amternes institutioner for voksne. Efter det oplyste vil  \r\n\r\n problemet bl.a. kunne løses ved, at amterne omlægger pladser på  \r\n\r\n døgninstitutioner, oprettet i henhold til bistandslovens § 96 til  \r\n\r\n institutioner for voksne efter bistandslovens § 112. </P>  \r\n\r\n<P>Amtsrådsforeningen har i denne forbindelse oplyst, at flere amter har  \r\n\r\n påpeget, at det i adskillige tilfælde er forældrene til de unge, der  \r\n\r\n modsætter sig en flytning til en institution for voksne. Forældrenes modstand  \r\n\r\n skyldes, at institutionerne for voksne ofte har en anden normering end  \r\n\r\n institutionerne for børn og unge. Modstanden skyldes desuden et ønske om, at  \r\n\r\n de unge flyttes ud i de samme grupper, som de hidtil har levet i og til  \r\n\r\n bestemte geografiske områder, hvilket ofte kan være vanskeligt at imødekomme,  \r\n\r\n samtidig med at alderskravet tilgodeses. </P>  \r\n\r\n<P>Endelig har Amtsrådsforeningen oplyst, at amterne søger at imødekomme  \r\n\r\n disse ønsker bl.a. ved at oprette særlige ungdomstilbud og ved meget tidligt  \r\n\r\n at forberede de unge og forældrene på en udflytning. </P>  \r\n\r\n<P>I denne anledning skal Socialministeriet præcisere følgende: </P>  \r\n\r\n<P>Efter de gældende regler om foranstaltninger for børn og unge efter  \r\n\r\n bistandsloven ophører en foranstaltning som hovedregel senest, når den unge  \r\n\r\n fylder 18 år, jf. bistandslovens § 36, stk. 1. </P>  \r\n\r\n<P>Der er dog efter lovens § 36, stk. 2, hjemmel til at opretholde en  \r\n\r\n foranstaltning i form af en personlig rådgiver eller ophold på en  \r\n\r\n døgninstitution, plejefamilie eller andet egnet opholdssted, indtil den unge  \r\n\r\n fylder 20 år, hvis den unge er indforstået hermed. </P>  \r\n\r\n<P>I § 7, stk. 1, i lov nr. 501 af 24. juni 1992 om ændrede regler om bistand  \r\n\r\n til børn og unge er der dog en overgangsregel, hvorefter de personer, der som  \r\n\r\n over 20-årige den 1. januar 1993 havde døgnophold på en § 96 institution,  \r\n\r\n fortsat kan have ophold på en institution for børn og unge. </P>  \r\n\r\n<P>I de før den 1. januar 1993 gældende regler var der nemlig ikke fastsat en  \r\n\r\n øvre aldersgrænse for, hvornår støtte til en person efter børnereglerne bl.a.  \r\n\r\n i form af ophold på en døgninstitution skulle ophøre. </P>  \r\n\r\n<P>Endelig er der mulighed for at træffe en beslutning efter bistandslovens §  \r\n\r\n 68a, hvor opholdet skal være begrundet i svære psykiske eller sociale  \r\n\r\n vanskeligheder </P>  \r\n\r\n<P>Særligt med hensyn til unge over 18 år med vidtgående fysisk eller psykisk  \r\n\r\n handicap skal Socialministeriet præcisere, at mangel på egnede institutioner  \r\n\r\n for voksne ikke bør begrunde, at et institutionsophold efter bistandslovens  \r\n\r\n regler om børn og unge opretholdes, indtil den unge fylder 20 år, jf.  \r\n\r\n bistandslovens § 36, stk. 2. </P>  \r\n\r\n<P>Ophold i en døgninstitution for børn og unge efter det fyldte 18. år må  \r\n\r\n forudsætte, at særlige omstændigheder taler for, at der er behov for et  \r\n\r\n tilbud for børn og unge i modsætning til et tilbud for voksne. </P>  \r\n\r\n<P>Ophold i en døgninstitution for børn og unge efter det fyldte 18. år  \r\n\r\n forekommer ikke hensigtsmæssigt, når institutionsopholdet alene er begrundet  \r\n\r\n i vidtgående fysisk eller psykisk handicap. </P>  \r\n\r\n<P>Der vil dog efter Socialministeriets opfattelse være tilfælde, hvor unge i  \r\n\r\n alderen (16)18 - 25 år med vidtgående fysisk eller psykisk handicap i særlige  \r\n\r\n tilfælde kan have behov for et kontinuerligt ophold i en døgninstitution for  \r\n\r\n børn og unge, når opholdet indgår som led i et samlet behandlingsforløb, der  \r\n\r\n særligt er møntet på unge i denne aldersgruppe. </P>  \r\n\r\n<P>Det forudsættes, at ophold efter det fyldte 18. år (20. år) sker i henhold  \r\n\r\n til bistandslovens § 68a, eller at pladserne oprettes i henhold til  \r\n\r\n bistandslovens § 112. </P>  \r\n\r\n<P>------------------------------------- </P>  \r\n\r\n<P>Denne vejledning supplerer afsnit III punkt 58 - 60 og afsnit VI punkt 146  \r\n\r\n - 152 i Socialministeriets vejledning nr. 11 af 15. december 1992 om  \r\n\r\n bistandslovens bestemmelser om særlig støtte til børn og unge. </P>  \r\n\r\n<P>Karen Jespersen </P>  \r\n\r\n<P>/Anders Lynge Madsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/06/1997"
        },
        {
            "displayName": "Accession",
            "displayValue": "C19970007860"
        },
        {
            "displayName": "Entydig dokumentidentifikation",
            "displayValue": "CM044923"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "78"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "10/06/1997"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Socialministeriet, 5. kontor, j.nr. 501621-689"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}