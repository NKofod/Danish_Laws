{
    "id": 116726,
    "title": "Udbetaling af uhævede feriepenge optjent i 2004",
    "documentTypeId": "240",
    "isSagsforlobPeriodValid": true,
    "shortName": "KEN nr 10506 af 29/11/2007",
    "documentHtml": "<div class=\"bjelke\">Den fulde tekst</div><p class=\"Titel2\">Udbetaling af uhævede feriepenge optjent i 2004</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Lønmodtageren har uhævet feriegodtgørelse svarende til 14,5 dage fra optjeningsåret 2004.</div>\r\n        </p>\r\n        <p class=\"Tekst2\">\r\n          <div>Lønmodtageren har oplyst, at ferien ikke er holdt, da hun har været på et kursus arrangeret af hendes A-kasse og AF-Ålborg. Hun påbegyndte kurset den 13. februar 2006 og afsluttede forløbet den 3. maj 2006.</div>\r\n        </p>\r\n        <p class=\"Tekst2\">\r\n          <div>Lønmodtageren anfører, at det i denne periode ikke var muligt at afholde ferien, da kurset var intensivt og det var nødvendigt at deltage under hele forløbet.</div>\r\n        </p>\r\n        <p class=\"Tekst2\">\r\n          <div>Lønmodtageren har den 6. november 2007 oplyst, at hun ophørte med at arbejde i juli måned 2005 på xxx og var ledig indtil hun blev indkaldt til kurset den 13. februar 2006.</div>\r\n        </p>\r\n        <p class=\"Tekst2\">\r\n          <div>Ansættelsesforholdet på xxx er ikke omfattet af en overenskomst. Nævnet er således kompetent til at behandle sagen.</div>\r\n        </p>\r\n        <p class=\"Tekst2\">\r\n          <div>Arbejdsdirektoratet traf den 16. juli 2007 afgørelse om at lønmodtageren ikke kunne få udbetalt hendes feriepenge fra optjeningsåret 2004.</div>\r\n        </p>\r\n        <p class=\"Tekst2\">\r\n          <div>Ankenævnet hjemviser Arbejdsdirektoratets afgørelse af 16. juli 2007 med henblik på yderligere undersøgelse og ny afgørelse i Arbejdsdirektoratet.</div>\r\n        </p>\r\n        <p class=\"Tekst2\">\r\n          <div>Arbejdsmiljøklagenævnet traf den 29. november 2007 afgørelse om at hjemvise sagen med henblik på, at Arbejdsdirektoratet skulle undersøge og træffe afgørelse om, hvorvidt lønmodtagerens deltagelse i et kursus arrangeret af A-kassen er en feriehindring i ferielovens forstand.</div>\r\n        </p>\r\n        <p class=\"Tekst2\">\r\n          <div>Ankenævnet lagde vægt på, at Arbejdsdirektoratet i sin afgørelse ikke konkret har taget stilling til, om lønmodtageren på grund af særlige forhold har været afskåret fra at holde ferie indtil ferieårets udløb den 30. april 2006.</div>\r\n        </p>\r\n        <p class=\"Tekst2\">\r\n          <div>Ankenævnet kan ikke tage stilling til, om der forelå særlige forhold, der forhindrede lønmodtageren i at holde ferien, da dette spørgsmål skal afgøres af Arbejdsdirektoratet som 1. instans.</div>\r\n        </p>\r\n      </div>\r\n      <p class=\"Tekst\">(virksomhedens navn udeladt)</p>\r\n      <p class=\"Tekst\">A F G Ø R E L S E</p>\r\n      <p class=\"Tekst\">Ankenævnet hjemviser Arbejdsdirektoratets afgørelse af 16. juli 2007 med henblik på yderligere undersøgelse og ny afgørelse i Arbejdsdirektoratet.</p>\r\n      <p class=\"Tekst\">Ankenævnet hjemviser sagen med henblik på, at Arbejdsdirektoratet undersøger og træffer afgørelse om, hvorvidt Deres deltagelse i et kursus arrangeret af Deres A-kasse er en feriehindring i ferielovens forstand.</p>\r\n      <p class=\"Tekst\">De vil høre nærmere fra Arbejdsdirektoratet i anledning af hjemvisningen.</p>\r\n      <p class=\"Tekst\">B E G R U N D E L S E</p>\r\n      <p class=\"Tekst\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\">–</span> De har uhævet feriegodtgørelse svarende til 14,5 dage fra optjeningsåret 2004.</p>\r\n      </p>\r\n      <p class=\"Tekst\">De har oplyst, at De ikke kunne holde ferie i ferieåret 2005/2006, fordi De i perioden 13. februar 2006 til den 3. maj 2006 deltog i et kursus arrangeret af Deres A-kasse og AF.</p>\r\n      <p class=\"Tekst\">De har endvidere oplyst til nævnet, at De ophørte med at arbejde i juli måned 2005 på xxx og var ledig indtil De blev indkaldt til kurset arrangeret af Deres A-kasse og AF den 13. februar 2006.</p>\r\n      <p class=\"Tekst\">Deres feriegodtgørelse optjent i 2004 kan kun udbetales, hvis De i ferieåret fra den 1. maj 2005 til den 30. april 2006 har holdt den ferie, der svarer til feriegodtgørelsen, eller hvis De har haft en lovlig feriehindring.</p>\r\n      <p class=\"Tekst\">Feriegodtgørelsen kan udbetales, hvis man på grund af særlige forhold har været forhindret i at holde ferien inden ferieårets udløb. Dette fremgår af ferielovens § 38, stk. 1.</p>\r\n      <p class=\"Tekst\">Ankenævnet har lagt vægt på, at Arbejdsdirektoratet i sin afgørelse ikke konkret har taget stilling til, om De på grund af særlige forhold har været afskåret fra at holde ferie indtil ferieårets udløb den 30. april 2006.</p>\r\n      <p class=\"Tekst\">Ankenævnet kan ikke tage stilling til, om der forelå særlige forhold, der forhindrede Dem i at holde ferien, da dette spørgsmål skal afgøres af Arbejdsdirektoratet som 1. instans.</p>\r\n      <p class=\"Tekst\">Ankenævnet henviser til § 38, stk. 1, § 41, stk. 1 og § 44 i lov om ferie, jf. lovbekendtgørelse nr. 407 af 28. maj 2004 samt § 24 i direktoratets bekendtgørelse om ferie nr. 1285 af 14. december 2004.</p>\r\n      <p class=\"Tekst\">På ankenævnets vegne</p>\r\n      <p class=\"Tekst\">Kopi til:</p>\r\n      <p class=\"Tekst\">xxx</p>\r\n      <p class=\"Tekst\"><span class=\"BoldUnderline\">Regler</span></p>\r\n      <p class=\"Tekst\"><span class=\"Bold\">Ferielov, jf. lovbekendtgørelse nr. 407 af 28. maj 2004</span></p>\r\n      <p class=\"Tekst\">Kapitel 6</p>\r\n      <p class=\"Tekst\"><span class=\"Italic\">Forældelse og modregning</span></p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 38.</span> Hvis en lønmodtager på grund af særlige forhold er afskåret fra at holde ferien inden ferieperiodens eller ferieårets udløb, udbetales feriegodtgørelse, løn under ferie eller ferietillæg til lønmodtageren.</p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Fravigelsesmuligheder og bemyndigelser</span></p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 41.</span> Direktøren for Arbejdsdirektoratet fastsætter regler om, hvornår en lønmodtager på grund af særlige forhold er afskåret fra at holde ferie, jf. § 38, stk. 1.</p>\r\n      <p class=\"Tekst\"><span class=\"Italic\">Stk. 2.</span> Direktøren for Arbejdsdirektoratet fastsætter regler om udbetaling af feriegodtgørelse, løn under ferie eller ferietillæg, der er omfattet af §§ 36 og 38. Muligheden for udbetaling fortabes, hvis lønmodtageren ikke inden 3 år efter ferieårets udløb, jf. dog § 34 b, stk. 5, retter henvendelse til direktøren for Arbejdsdirektoratet.</p>\r\n      <p class=\"Tekst\">…</p>\r\n      <p class=\"Tekst\">Kapitel 8</p>\r\n      <p class=\"Tekst\"><span class=\"Italic\">Kompetence og klageadgang</span></p>\r\n      <p class=\"Tekst\"><span class=\"Bold\">§ 44.</span> Direktøren for Arbejdsdirektoratet træffer afgørelse i tvister mellem en arbejdsgiver og en lønmodtager om optjening, afholdelse og ret til ferie og feriegodtgørelse, løn under ferie eller ferietillæg, indbetaling og udbetaling af feriegodtgørelse m.v., herunder ved ferieårets udløb efter §§ 34 a eller 34 b, og modregning efter § 39, medmindre der er tale om forhold, der er reguleret ved kollektiv overenskomst, jf. dog stk. 5.</p>\r\n      <p class=\"Tekst\"><span class=\"Italic\">Stk. 2.</span> Direktøren for Arbejdsdirektoratet træffer afgørelse om, hvorvidt en lønmodtager, der er afskåret fra at holde ferie inden ferieårets udløb, jf. § 38, kan få feriegodtgørelse, løn under ferie eller ferietillæg udbetalt, medmindre der er tale om forhold, der er reguleret ved kollektiv overenskomst.</p>\r\n      <p class=\"Tekst\"><span class=\"Italic\">Stk. 3.</span> Direktøren for Arbejdsdirektoratet træffer afgørelse i tvister om betaling af morarenter, jf. § 28, stk. 2.</p>\r\n      <p class=\"Tekst\"><span class=\"Italic\">Stk. 4.</span> Direktøren for Arbejdsdirektoratet træffer afgørelse i tvister om forældelse og indbetaling af beløb, der i medfør af § 36 tilfalder statskassen eller Arbejdsmarkedets Feriefond eller et andet ferieformål.</p>\r\n      <p class=\"Tekst\"><span class=\"Italic\">Stk. 5.</span> Direktøren for Arbejdsdirektoratet træffer afgørelse om udbetaling af beløb efter § 34 b, stk. 4, eller beløb, der i medfør af § 36 er tilfaldet statskassen eller Arbejdsmarkedets Feriefond eller et andet ferieformål.</p>\r\n      <p class=\"Tekst\"><span class=\"Italic\">Stk. 6.</span> Direktøren for Arbejdsdirektoratet træffer afgørelse om indbetaling af feriegodtgørelse, løn under ferie eller ferietillæg til Arbejdsmarkedets Feriefond, jf. § 37.</p>\r\n      <p class=\"Tekst\"><span class=\"Italic\">Stk. 7.</span> Direktøren for Arbejdsdirektoratet kan træffe afgørelse om administrationen af de beløb, der anvendes til andet ferieformål, jf. § 36, stk. 3.</p>\r\n      <p class=\"Tekst\"><span class=\"Bold\">Direktoratet for Arbejdsløshedsforsikringens bekendtgørelse om ferie nr. 1285 af 14. december 2004</span></p>\r\n      <p class=\"Tekst\"><span class=\"Italic\">En lønmodtager, der er forhindret i at holde ferie</span></p>\r\n      <p class=\"Tekst\"><span class=\"Bold\">§ 24.</span> En lønmodtager er helt eller delvis afskåret fra at holde ferie, hvis lønmodtageren har en af følgende feriehindringer:</p>\r\n      <p>\r\n        <p class=\"Liste1\"><span class=\"Liste1Nr\">1)</span> egen sygdom,</p>\r\n        <p class=\"Liste1\"><span class=\"Liste1Nr\">2)</span> barselorlov, jf. dog stk. 2,</p>\r\n        <p class=\"Liste1\"><span class=\"Liste1Nr\">3)</span> orlov til adoption, jf. dog stk. 2,</p>\r\n        <p class=\"Liste1\"><span class=\"Liste1Nr\">4)</span> ophold i udlandet, forudsat at pågældende ikke er i et ansættelsesforhold, som er omfattet af ferieloven under opholdet,</p>\r\n        <p class=\"Liste1\"><span class=\"Liste1Nr\">5)</span> overgang til selvstændigt erhverv,</p>\r\n        <p class=\"Liste1\"><span class=\"Liste1Nr\">6)</span> overgang til arbejde i hjemmet,</p>\r\n        <p class=\"Liste1\"><span class=\"Liste1Nr\">7)</span> valg til borgmester, udnævnelse til minister eller lignende tillidshverv,</p>\r\n        <p class=\"Liste1\"><span class=\"Liste1Nr\">8)</span> indsættelse i en af kriminalforsorgens institutioner,</p>\r\n        <p class=\"Liste1\"><span class=\"Liste1Nr\">9)</span> tvangsanbringelse,</p>\r\n        <p class=\"Liste1\"><span class=\"Liste1Nr\">10)</span> lovligt varslede og afsluttede konflikter,</p>\r\n        <p class=\"Liste1\"><span class=\"Liste1Nr\">11)</span> aftjening af værnepligt,</p>\r\n        <p class=\"Liste1\"><span class=\"Liste1Nr\">12)</span> tjeneste i forsvaret på værnepligtslignende vilkår,</p>\r\n        <p class=\"Liste1\"><span class=\"Liste1Nr\">13)</span> deltagelse i aktiviteter via en rådighedskontrakt med forsvarets reaktionsstyrker og SHIRBRIG,</p>\r\n        <p class=\"Liste1\"><span class=\"Liste1Nr\">14)</span> manglende midler til at holde ferie på grund af en opstået tvist i ferieåret mellem lønmodtageren og arbejdsgiveren om et krav på feriepenge,</p>\r\n        <p class=\"Liste1\"><span class=\"Liste1Nr\">15)</span> pasning af nærtstående syge eller døende, hvor lønmodtageren i en tidsbegrænset periode er tilkendt tabt arbejdsfortjeneste, løn eller vederlag efter serviceloven eller</p>\r\n        <p class=\"Liste1\"><span class=\"Liste1Nr\">16)</span> orlov fra et ansættelsesforhold til pasning af nærtstående syge eller døende.</p>\r\n      </p>\r\n      <p class=\"Tekst\"><span class=\"Italic\">Stk. 2.</span> Barselorlov og orlov til adoption er ikke en feriehindring i forhold til øvrig ferie, hvis lønmodtageren har genoptaget arbejdet på nedsat tid med eller uden forlængelse af orloven, og arbejdet er genoptaget på en sådan måde, at der arbejdes i hele dage, og at øvrig ferie kan holdes som enkeltdage.</p>\r\n      <p class=\"Tekst\"><span class=\"Italic\">Stk. 3.</span> En lønmodtager, som efter stk. 1 er helt eller delvist forhindret i at holde sin hovedferie umiddelbart op til ferieperiodens udløb, har ret til at få udbetalt feriepengene for hovedferien umiddelbart efter ferieperiodens udløb og senest ved ferieårets afslutning, uden at ferien holdes. Arbejdsgiveren, FerieKonto eller den, der i medfør af lovens § 31 administrerer en feriekortordning, udbetaler feriepengene. Lønmodtageren kan i stedet vælge at holde ferien på et senere tidspunkt i ferieåret.</p>\r\n      <p class=\"Tekst\"><span class=\"Italic\">Stk. 4.</span> En lønmodtager, som efter stk. 1 er forhindret i at holde ferie umiddelbart op til ferieårets udløb, skal have udbetalt feriepengene for ferien, uden at ferien holdes, medmindre ferien er overført til næste ferieår, jf. lovens § 40. Arbejdsgiveren, FerieKonto eller den, der i medfør af lovens § 31 administrerer en feriekortordning, skal udbetale feriepengene senest ved ferieårets afslutning.</p>\r\n      <p class=\"Tekst\"><span class=\"Italic\">Stk. 5.</span> En arbejdsgiver, FerieKonto eller den, der i medfør af lovens § 31 administrerer en feriekortordning, kan udbetale beløb efter stk. 3 eller 4 på et tidligere tidspunkt i ferieåret, når lønmodtageren har godtgjort, at en af de i stk. 1 nævnte feriehindringer vil være tilstede op til enten ferieperiodens udløb eller ferieårets udløb.</p>\r\n      <p class=\"Tekst\"><span class=\"Italic\">Stk. 6.</span> En arbejdsgiver, FerieKonto eller den, der i medfør af lovens § 31 administrerer en feriekortordning, kan ikke med frigørende virkning udbetale beløb efter stk. 3-5, hvis den, der skal udbetale beløbet, ved eller burde vide, at kravene i stk. 1-5 ikke er opfyldt.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/04/2008"
        },
        {
            "displayName": "Accession",
            "displayValue": "W20071050625"
        },
        {
            "displayName": "Entydig dokumentidentifikation",
            "displayValue": "BE002869"
        },
        {
            "displayName": "Dato for indlæggelse",
            "displayValue": "24/04/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10506"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "29/11/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j.nr. 5800041-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}