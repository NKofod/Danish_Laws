{
    "id": 40429,
    "title": "Konkurrencerådet kan ikke udlevere oplysninger om prisberegning på sukkerroer. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 50896 af 20/06/1995",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Konkurrenceankenævnet har ophævet Konkurrencerådets afgørelse om at  \r\n\r\n udlevere oplysninger om prisberegningen for sukkerroer fra De Danske  \r\n\r\n Sukkerfabrikker (nu Danisco Sugar) til en roedyrker. </I> </P>  \r\n\r\n<P> <I>Konkurrencerådets afgørelse om at udlevere oplysningerne var truffet i  \r\n\r\n henhold til forvaltningslovens regler om parters adgang til aktindsigt. </I>  \r\n\r\n</P>  \r\n\r\n<P> <I>Ankenævnet lagde ved sin kendelse til grund, at roedyrkeren ikke var  \r\n\r\n part i sagen om Daniscos meddelelse af oplysninger til Konkurrencerådet. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Konkurrencerådet kan ikke udlevere oplysninger  \r\n\r\n om prisberegning på sukkerroer. (* 1) </H1>  \r\n\r\n<P></P>  \r\n\r\n<P>År 1995, den 20. juni afsagde Konkurrenceankenævnet i sagen j.nr.  \r\n\r\n 94-74.014, De Danske Sukkerfabrikker A/S (Danisco A/S) ctr. Konkurrencerådet  \r\n\r\n sålydende: </P>  \r\n\r\n<P> K E N D E L S E </P>  \r\n\r\n<P>1. Ved skrivelse af 8. november 1994 har De Danske Sukkerfabrikker A/S  \r\n\r\n (Danisco A/S) klaget over en af Konkurrencerådet den 28. oktober 1994 meddelt  \r\n\r\n afgørelse, hvorved rådet i medfør af forvaltningslovens § 9 afslog at  \r\n\r\n imødekomme selskabets krav om hemmeligholdelse over for en sukkerroedyrker,  \r\n\r\n Willy Larsen, af det regnskabsmateriale om beregning af prisen for C-roer,  \r\n\r\n som selskabet på rådets anmodning havde indsendt. </P>  \r\n\r\n<P>Klageren har påstået afgørelsen ophævet. </P>  \r\n\r\n<P>Konkurrencerådet har påstået afgørelsen stadfæstet. </P>  \r\n\r\n<P>Konkurrencerådet har den 11. november 1994 meddelt klageren, at udlevering  \r\n\r\n af oplysningerne til roedyrkeren er stillet i bero, indtil ankenævnets  \r\n\r\n afgørelse foreligger. </P>  \r\n\r\n<P>Sagen har været mundtligt forhandlet. </P>  \r\n\r\n<P>Willy Larsen har givet møde under den mundtlige forhandling. </P>  \r\n\r\n<P>Der har under den mundtlige forhandling været enighed om, at klagen for  \r\n\r\n ankenævnet alene angår Willy Larsens aktindsigt i medfør af  \r\n\r\n forvaltningslovens § 9. </P>  \r\n\r\n<P>2. Konkurrencerådets skrivelse af 28. oktober 1994 til De Danske  \r\n\r\n Sukkerfabrikker A/S (DDS) er sålydende: </P>  \r\n\r\n<P>&#187;Konkurrencerådets forretningsudvalg har taget stilling til DDS&#171;  \r\n\r\n anmodning om hemmeligholdelse af specifikationen af den gennemsnitlige  \r\n\r\n salgspris for C-sukker. </P>  \r\n\r\n<P>DDS' argumentation i telefax af 18. oktober 1994 knyttes til  \r\n\r\n konkurrencelovens § 10, stk. 2 og 3. </P>  \r\n\r\n<P>Det skal hertil bemærkes, at bestemmelserne i konkurrencelovens § 10  \r\n\r\n udelukkende vedrører udlevering af oplysninger til 3. mand. I den  \r\n\r\n foreliggende sag må sukkerroedyrker Willy Larsen anses som part i sagen, og  \r\n\r\n derfor berettiget til at få oplysningerne udleveret jf. forvaltningslovens §  \r\n\r\n 9. </P>  \r\n\r\n<P>Efter en konkret bedømmelse finder forretningsudvalget ikke, at der er  \r\n\r\n hjemmel til at nægte udlevering af oplysningerne til Willy Larsen, og det vil  \r\n\r\n derfor ske den 8. november 1994, med mindre DDS for inden har indbragt sagen  \r\n\r\n for Konkurrenceankenævnet jf. forvaltningslovens § 16.' </P>  \r\n\r\n<P>3. Det fremgår af sagen, at Willy Larsen den 14. april 1994 rettede  \r\n\r\n henvendelse til Konkurrencerådet, idet han fandt det uhørt, at klageren ikke  \r\n\r\n ville oplyse, hvorledes prisen på C-sukker fremkommer. Han har senere under  \r\n\r\n telefonsamtale med rådet oplyst, at roedyrkerne fra klageren kun får oplyst  \r\n\r\n det såkaldte nettoprovenu. Det er derfor uklart, hvor meget der trækkes fra  \r\n\r\n nettosalgsprisen, som fordeles mellem klageren og roedyrkerne. </P>  \r\n\r\n<P>Erhvervsministeren besvarede den 8. juni 1994 en tilsvarende henvendelse  \r\n\r\n fra Willy Larsen, og det hedder heri bl.a.: </P>  \r\n\r\n<P>&#187;Jeg har ikke mulighed for at gå ind i den konkrete sag efter  \r\n\r\n konkurrenceloven. Konkurrencerådet er et uafhængigt råd, som har til opgave  \r\n\r\n at fremme konkurrencen og dermed effektiviteten i erhvervslivet. Rådet skal  \r\n\r\n efter loven prioritere sin indsats om opgaver af væsentlig, erhvervsmæssig og  \r\n\r\n samfundsmæssig betydning. </P>  \r\n\r\n<P>Til Deres spørgsmål om priserne for C-roer har jeg bemærket mig, at  \r\n\r\n Konkurrencerådets sekretariat har tilbudt at hjælpe Dem med yderligere  \r\n\r\n oplysninger om prisberegningen. Jeg har derfor bedt sekretariatet tage  \r\n\r\n kontakt til Dem, om de oplysninger De ønsker.&#171; </P>  \r\n\r\n<P>I telefonsamtale af 16. juni 1994 med Konkurrencerådets sekretariat gentog  \r\n\r\n Willy Larsen derefter, at han var interesseret i at få oplyst, hvorledes  \r\n\r\n klageren beregner nettoprovenuet for C-roer. </P>  \r\n\r\n<P>Herefter skrev Konkurrencerådet den 22. juni 1994 følgende til klageren:  \r\n\r\n</P>  \r\n\r\n<P>&#187;I <B>. . .</B> brevveksling har sukkerroedyrker Willy Larsen anmodet  \r\n\r\n om at få oplyst DDS's faktiske salgspriser for C-roer (og ikke kun  \r\n\r\n nettoprovenuet jfr. brancheaftalens § 12.3). </P>  \r\n\r\n<P>Konkurrencerådet skal i medfør af konkurrencelovens § 6 anmode DDS om at  \r\n\r\n redegøre nærmere for beregningen af prisen for C-sukker relateret til det  \r\n\r\n senest foreliggende regnskabsår med C-sukkerproduktion. </P>  \r\n\r\n<P>Selskabet kan overfor Konkurrencerådet begære oplysninger hemmeligholdt i  \r\n\r\n medfør af forvaltningsloven jf. også konkurrencelovens § 10, stk. 2 og stk.  \r\n\r\n 3.  <B>. . .</B> &#187;. </P>  \r\n\r\n<P>Klageren imødekom den 11. august 1994 denne anmodning med tilføjelse om,  \r\n\r\n at oplysningerne skulle behandles fortroligt og ikke måtte videregives til  \r\n\r\n Willy Larsen. </P>  \r\n\r\n<P>4. Klagerens argumentation </P>  \r\n\r\n<P>4.1 Klageren har anført, at ankesagen, som det fremgår af sagsforløbet,  \r\n\r\n drejer sig om berettigelsen af Konkurrencerådets videregivelse til Willy  \r\n\r\n Larsen af til dette formål indhentede regnskabsoplysninger fra klageren.  \r\n\r\n Sagen indeholder derimod ikke noget materielt konkurrenceretligt. </P>  \r\n\r\n<P>4.2 Aktindsigtsreglerne i forvaltningslovens § 9 finder ikke anvendelse,  \r\n\r\n da Willy Larsen ikke er &#187;part i en sag, hvori der er eller vil blive  \r\n\r\n truffet afgørelse af en forvaltningsmyndighed&#171;, jf. forvaltningslovens §  \r\n\r\n 9, stk. 1. Det er kun den, der er part i henhold til denne bestemmelse, som  \r\n\r\n kan forlange at blive gjort bekendt med sagens dokumenter. Aktindsigt  \r\n\r\n forudsætter således, at der foreligger en afgørelsessag, hvori den pågældende  \r\n\r\n er part. </P>  \r\n\r\n<P>Forvaltningslovens § 9 angår, at den, der er part med hensyn til en sags  \r\n\r\n realitet, har en særlig adgang til aktindsigt i afgørelsessagen.  \r\n\r\n Konkurrencerådet har imidlertid på intet tidspunkt i sagsforløbet truffet  \r\n\r\n eller været på vej til at træffe nogen realitetsafgørelse. Når rådet derfor i  \r\n\r\n et ankeindlæg har henvist til, at Willy Larsens henvendelse har stillet  \r\n\r\n spørgsmål ved, om der hersker tilstrækkelig gennemsigtighed omkring  \r\n\r\n brancheaftalen mellem klageren og foreningen Danske Sukkerroedyrkere, er der  \r\n\r\n tale om en efterrationalisering. Willy Larsens anmodning har aldrig drejet  \r\n\r\n sig om noget materielt, men har kun skullet tjene til at få nogle bestemte  \r\n\r\n oplysninger frem. Rådet synes at kreere en konkurrenceretlig sag, men efter  \r\n\r\n klagerens opfattelse er dette en fiktion. </P>  \r\n\r\n<P>Det er muligt, at Willy Larsen kan anses som part i sin egen  \r\n\r\n aktindsigtssag, hvilket dog ikke er af betydning for adgangen til aktindsigt  \r\n\r\n i afgørelsessagen, som skal være en realitetssag. En aktindsigtssag er ikke  \r\n\r\n en sag i den forstand, som er omhandlet i forvaltningslovens § 9, stk. 1.  \r\n\r\n</P>  \r\n\r\n<P>4.3 Selv om Willy Larsen måtte anses som part i en afgørelsessag, skal der  \r\n\r\n alligevel ikke meddeles ham aktindsigt, da konkurrencelovens § 6 ikke giver  \r\n\r\n Konkurrencerådet hjemmel til at kræve dokumenter indsendt med det formål at  \r\n\r\n videregive disse til en part. </P>  \r\n\r\n<P>Rådets anmodning om udlevering af regnskabsmateriale om prisen for  \r\n\r\n C-sukker kan kun være fremkommet med hjemmel i konkurrencelovens § 6 - som  \r\n\r\n rådet også henviste til i skrivelsen af 22. juni 1994, da man rekvirerede  \r\n\r\n oplysningerne hos klageren - men anmodningen havde desuagtet som formål at  \r\n\r\n videregive disse oplysninger til Willy Larsen som part. Dette formål er ikke  \r\n\r\n omfattet af konkurrencelovens § 6. Det gælder hverken bestemmelsen, hvorefter  \r\n\r\n rådet kan kræve alle oplysninger: 1) &#187;som skønnes nødvendige for dets  \r\n\r\n virksomhed&#171; eller 2) &#187;til afgørelse af, om et forhold er omfattet  \r\n\r\n af lovens bestemmelser.&#171; </P>  \r\n\r\n<P>Rådet er derfor kommet i besiddelse af regnskabsmaterialet ved en uhjemlet  \r\n\r\n anvendelse af konkurrencelovens § 6. En udlevering af oplysningerne til Willy  \r\n\r\n Larsen må derfor allerede af denne grund være udelukket. </P>  \r\n\r\n<P>4.4 Selv om Willy Larsen måtte anses som part i en afgørelsessag, vil også  \r\n\r\n forvaltningslovens § 15, stk. 1, være til hinder for aktindsigt i  \r\n\r\n regnskabsmaterialet om beregning af prisen for C-sukker. </P>  \r\n\r\n<P>Klagerens interesse i hemmeligholdelse af oplysningerne skal afvejes over  \r\n\r\n for Willy Larsens interesse i at få disse udleveret. Willy Larsens interesse  \r\n\r\n må være at kontrollere, om beregningen af prisen på C-roer er rigtig, således  \r\n\r\n at roedyrkerne har fået den afregning fra klageren, de har krav på i henhold  \r\n\r\n til brancheaftalen herom. Disse oplysninger er allerede givet til  \r\n\r\n brancheforeningen, hvis revisor har haft mulighed for kontrollere  \r\n\r\n udregningerne. Det er endvidere blevet tilbudt, at klagerens revisor kan  \r\n\r\n afgive en erklæring til Willy Larsen om prisfastsættelsen. Der eksisterer  \r\n\r\n således ikke nogen relevant interesse for Willy Larsen i at få oplysningerne  \r\n\r\n udleveret. </P>  \r\n\r\n<P>Klageren har derimod væsentlig interesse i, at konkurrenterne ikke får  \r\n\r\n mulighed for at vurdere klagerens konkurrenceevne på den væsentlige del af  \r\n\r\n klagerens samlede produktion, som prisfastsættelsen på C-sukker udgør. De  \r\n\r\n forhold, som gør sig gældende for C-sukker, gælder også for kvotesukker, og  \r\n\r\n klageren har en meget stor eksport af kvotesukker ud af EU. Eksporten af  \r\n\r\n kvotesukker udgør ca. 30-35% af klagerens samlede produktion. </P>  \r\n\r\n<P>Oplysningerne vedrørende C-sukkeret vedrører klagerens salg af sukker på  \r\n\r\n verdensmarkedet i konkurrence med udenlandske sukkerproducenter. C-sukker må  \r\n\r\n i henhold til EU-forordning ikke sælges inden for EU-markedet.  \r\n\r\n Verdensmarkedet må derfor i så henseende defineres som salg uden for  \r\n\r\n EU-markedet. Oplysningerne bør hemmeligholdes, fordi de udenlandske  \r\n\r\n konkurrenter ikke er forpligtet til at afgive lignende oplysninger, og fordi  \r\n\r\n klageren i tilfælde af offentliggørelse vil kunne lide væsentlig økonomisk  \r\n\r\n skade i konkurrencen over for udenlandske sukkerproducenter på  \r\n\r\n verdensmarkedet, herunder EU-markedet. </P>  \r\n\r\n<P>Klageren har ikke adgang til oplysninger vedrørende gennemsnitlige  \r\n\r\n salgspriser, omkostningsniveau eller omkostningsstruktur samt gennemsnitlige  \r\n\r\n salgspriser beregnet løst ab fabrik ved salg af C-sukker af andre  \r\n\r\n sukkerproducenter, som direkte konkurrerer med klageren. </P>  \r\n\r\n<P>De nærmeste konkurrenter er de øvrige europæiske sukkerindustrier, som  \r\n\r\n også er underlagt EU's markedsordning, og som derfor på samme måde som  \r\n\r\n klageren er forpligtet til at afsætte deres C-sukkerproduktion uden for  \r\n\r\n EU-markedet. </P>  \r\n\r\n<P>C-sukker sælges ikke til listepriser. Salgsprisen fremkommer ved  \r\n\r\n individuelle forhandlinger og varierer efter markedet og tidspunktet for  \r\n\r\n salget. </P>  \r\n\r\n<P>Offentliggørelse af regnskabsmaterialet tilgodeser heller ikke  \r\n\r\n konkurrenceretlige forhold i Danmark. Materialet vedrører derimod klagerens  \r\n\r\n konkurrenceevne på markedet uden for Danmark og ligger derfor uden for  \r\n\r\n konkurrencelovens rækkevidde - og dermed lovens gennemsigtighedsprincip. </P>  \r\n\r\n<P>Da brancheaftalen er anmeldelsespligtig, er der for klagerens konkurrenter  \r\n\r\n skabt mulighed for direkte at få kendskab til fordelingsnøglen mellem  \r\n\r\n klageren og roedyrkerne. </P>  \r\n\r\n<P>Der indberettes i hvert EU-land til de respektive statistiske institutter  \r\n\r\n oplysninger vedrørende totalmængden af C-roer samt afregningsprisen pr. tons  \r\n\r\n C-roer til roedyrkerne. Disse oplysninger offentliggøres som anonyme  \r\n\r\n oplysninger pr. land. Da klageren er eneste sukkerproducent i Danmark, kan de  \r\n\r\n statistiske oplysninger direkte henføres til klageren. I de fleste af de  \r\n\r\n øvrige EU-lande er der inden for hvert land flere sukkerproducenter. </P>  \r\n\r\n<P>Med kendskab til de statistiske oplysninger og fordelingsnøglen er det  \r\n\r\n muligt - med en meget lille usikkerhed - at beregne den gennemsnitlige  \r\n\r\n nettosalgspris, beregnet løst ab fabrik. </P>  \r\n\r\n<P>Såfremt klagerens konkurrenter også kan få kendskab til  \r\n\r\n omkostningsniveauet efter silo, hvorved forstås omkostningerne som lægges til  \r\n\r\n salgsprisen beregnet løst ab fabrik, vil konkurrenterne kunne vurdere  \r\n\r\n klagerens konkurrenceevne. Både omkostningsniveauet efter silo og  \r\n\r\n indtjeningspotentiale vil således være åbenbaret for konkurrenterne. </P>  \r\n\r\n<P>Hvis oplysningerne videregives til Willy Larsen, har klageren ingen  \r\n\r\n sikkerhed overhovedet for, at oplysningerne ikke bliver udbredt til en videre  \r\n\r\n kreds og således kommer klagerens konkurrenter i hænde. </P>  \r\n\r\n<P>5. Konkurrencerådets argumentation </P>  \r\n\r\n<P>5.1 Konkurrencerådet har anført, at Willy Larsen opnåede partsstatus  \r\n\r\n allerede i juni 1994, da rådet rettede henvendelse til klageren. Rådets  \r\n\r\n sagsbehandling er omfattet af forvaltningslovens regler, herunder reglerne om  \r\n\r\n parters aktindsigt, og afgørelsen er truffet ud fra en vurdering af disse  \r\n\r\n regler. Willy Larsen er roedyrker og har som sådan den nødvendige direkte  \r\n\r\n interesse i sagen. </P>  \r\n\r\n<P>5.2 Den rejste sag vedrører brancheaftalen mellem klageren og Danske  \r\n\r\n Sukkerroedyrkere, som er anmeldelsespligtig. Med sin henvendelse til rådet  \r\n\r\n stillede Willy Larsen spørgsmål ved, om der hersker tilstrækkelig  \r\n\r\n gennemsigtighed omkring brancheaftalen samt om aftalens begrænsning af hans  \r\n\r\n erhvervsbetingelser. Willy Larsen er i medfør af brancheaftalen afskåret fra  \r\n\r\n at levere sukkerroer til andre sukkerfabrikker end klageren. Henvendelsen  \r\n\r\n drejer sig om de aftaler, der er indgået om fordelingen af et provenu af  \r\n\r\n salget af C-roer. Dyrkerne leverer disse roer til klageren ud over de (a+b)  \r\n\r\n kvanta, de er tildelt i henhold til EU-forordningen, og C-roerne vedrører  \r\n\r\n således den del af sukkerroesalget, som er mindst EU-reguleret. Dette er  \r\n\r\n konkurrenceretligt relevante spørgsmål, jf. konkurrencelovens § 1, og  \r\n\r\n forholdet kan søges belyst med hjemmel i konkurrencelovens § 6. </P>  \r\n\r\n<P>Willy Larsen var medlem af dyrkningsforeningen, der er part i  \r\n\r\n brancheaftalen med klageren. Der kan endvidere ikke ses bort fra, at Willy  \r\n\r\n Larsen også individuelt vil kunne anses for part i en sag om priserne for  \r\n\r\n C-sukker. Afregningen for C-sukkeret sker direkte til den enkelte roedyrker,  \r\n\r\n og denne har derfor interesse i, om klageren set ud fra dyrkernes synspunkt  \r\n\r\n optimerer salget. </P>  \r\n\r\n<P>5.3 Rådet har været berettiget til at anvende konkurrencelovens § 6 for at  \r\n\r\n indhente de ønskede oplysninger, som stammer fra 1991, om prisen på C-roer.  \r\n\r\n Oplysningerne er ikke indhentet alene for at kunne udleveres til Willy  \r\n\r\n Larsen. </P>  \r\n\r\n<P>Med henvendelsen til klageren var der ikke taget nærmere stilling til,  \r\n\r\n hvilke af konkurrencelovens bestemmelser der eventuelt ville blive bragt i  \r\n\r\n anvendelse over for de oplysninger, der måtte fremkomme. At der kunne blive  \r\n\r\n tale om en eller anden form for offentliggørelse, kan imidlertid næppe være  \r\n\r\n overraskende for klageren. Gennemsigtighed omkring konkurrenceforhold er en  \r\n\r\n fundamental del af konkurrenceloven, og spørgsmål om gennemsigtighed  \r\n\r\n aktualiseres ikke mindst ved klager fra erhvervsdrivende. Det er dog muligt,  \r\n\r\n at sagen ikke indeholder nogen realitet, men den er sat i bero under  \r\n\r\n ankesagen. </P>  \r\n\r\n<P>5.4 Klageren anførte for rådet, at regnskabsmaterialet skulle indeholde  \r\n\r\n forretningshemmeligheder, der måtte vige over for Willy Larsens interesse i  \r\n\r\n at få oplysningerne udleveret. Det forhold, at specifikationerne er sendt til  \r\n\r\n Danske Sukkerroedyrkere, og at den enkelte roedyrkers interesser således  \r\n\r\n skulle være tilgodeset, kan ikke i forhold til forvaltningslovens regler  \r\n\r\n afskære den enkelte dyrker fra adgang til oplysningerne. </P>  \r\n\r\n<P>Rådet har ikke nærmere holdepunkter for at vurdere, hvad  \r\n\r\n gennemsnitstallene dækker over, og en sammenligning med de almindelige  \r\n\r\n oplysninger i udenrigshandelens statistikker viser ikke overraskende  \r\n\r\n forskelle. </P>  \r\n\r\n<P>Der fremgår heller ikke sådanne detaljer af den modtagne opstilling, at  \r\n\r\n rådet har kunnet nå frem til, at der skulle foreligge fortrolige oplysninger.  \r\n\r\n Klagerens opgørelse er helt summarisk og indeholder f.eks. ikke oplysninger  \r\n\r\n om emballagetyper, -leverandør, konkrete oplysninger om lagres beliggenhed,  \r\n\r\n fakturaoplysninger, oplysninger om transportør og transportform eller i det  \r\n\r\n hele taget data om solgte mængder, købere eller salgstidspunkter. Rådet vil  \r\n\r\n dog ikke afvise, at materialet kan indeholde forretningshemmeligheder: men  \r\n\r\n klageren har ikke i fornødent omfang påvist dette. </P>  \r\n\r\n<P>I øvrigt udgør klagerens særstilling som eneste sukkerproducent i Danmark  \r\n\r\n ikke større risiko for indsigt i konkurrencemæssige forhold end i alle andre  \r\n\r\n EU-lande. Koncentrationen i disse lande har også en karakter, der betyder  \r\n\r\n samme muligheder for indsigt som i Danmark. </P>  \r\n\r\n<P>6. Ankenævnets bemærkninger </P>  \r\n\r\n<P>Som anført i Konkurrencerådets skrivelse af 22. juni 1994 til klageren er  \r\n\r\n de omhandlede oplysninger om beregningen af prisen på C-sukker indhentet hos  \r\n\r\n klageren i medfør af konkurrencelovens § 6. Der er altså tale om indhentelse  \r\n\r\n af oplysninger, der har været skønnet nødvendige for rådets virksomhed eller  \r\n\r\n til afgørelse af, om forholdet er omfattet af konkurrencelovens bestemmelser.  \r\n\r\n Alle sådanne oplysninger har klageren i medfør af lovens § 6 haft pligt til  \r\n\r\n at udlevere til rådet. </P>  \r\n\r\n<P>Det forhold, at det er Willy Larsens henvendelse til Konkurrencerådet, der  \r\n\r\n har givet anledning til, at rådet har rejst sagen om indhentelse af  \r\n\r\n oplysninger hos klageren, bevirker ikke, at Willy Larsen dermed i  \r\n\r\n forvaltningslovens forstand kan anses som part i denne sag. For afgørelsen af  \r\n\r\n Willy Larsens partsstilling efter forvaltningsloven med hensyn til de  \r\n\r\n oplysninger, som rådet har indhentet hos klageren, er det endvidere i sig  \r\n\r\n selv uden betydning, om Willy Larsen ved siden af Danske Sukkerroedyrkere  \r\n\r\n måtte kunne anses som kontraktspart i brancheaftalen mellem denne forening og  \r\n\r\n klageren. </P>  \r\n\r\n<P>Da ankenævnet således finder, at Willy Larsen ikke i medfør af  \r\n\r\n forvaltningslovens § 9 er part i sagen om klagerens meddelelse af de  \r\n\r\n omhandlede oplysninger til Konkurrencerådet, og da Willy Larsen derfor ikke i  \r\n\r\n medfør af denne bestemmelse har været berettiget til at få oplysningerne  \r\n\r\n udleveret, ophæver ankenævnet rådets afgørelse. </P>  \r\n\r\n<P> <B>Herefter bestemmes:</B>  </P>  \r\n\r\n<P>Konkurrencerådets afgørelse af 28. oktober 1994 ophæves. </P>  \r\n\r\n<P>Christian Hjorth-Andersen Jens Fejø </P>  \r\n\r\n<P>Poul Sørensen </P>  \r\n\r\n<P>Udskriftens rigtighed bekræftes. </P>  \r\n\r\n<P>Konkurrenceankenævnet, den 20. juni 1995. </P>  \r\n\r\n<P>Jens Denckert </P>  \r\n\r\n<P>Sekr. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Konkurrencerådet: Dokumentation 1995-3, s. 494-503 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19955089625"
        },
        {
            "displayName": "Entydig dokumentidentifikation",
            "displayValue": "CA008399"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "50896"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "20/06/1995"
        },
        {
            "displayName": "Administrerende myndighed",
            "displayValue": "Konkurrenceankenævnet"
        },
        {
            "displayName": "Ressortministeriets journalnummer",
            "displayValue": "2:20-924"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}