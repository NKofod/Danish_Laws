{
    "id": 109303,
    "title": "1991 BTL 4   BETÆNKNING OVER FORSLAG TIL LOV OM ÆNDRING AF LOV OM EN VÆRDIPAPIRCENTRAL   (REDUKTION AF ÆNDRINGSMEDDELELSER)    NR L 4 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 4",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 4 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om en værdipapircentral  \r\n\r\n (Reduktion af ændringsmeddelelser) <BR>  \r\n\r\n Nr L 4 1991-92, 1. samling </P>  \r\n\r\n<P></P>  \r\n\r\n<P>Afgivet af Erhvervsudvalget </P>  \r\n\r\n<P></P>  \r\n\r\n<P>Afgivet: 19911205 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til industriministeren, som denne har besvaret </P>  \r\n\r\n<P>skriftligt. </P>  \r\n\r\n<P>Nogle af udvalgets spørgsmål til industriministeren og dennes besvarelse  \r\n\r\n heraf er optrykt som bilag til betænkningen. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse uændret. </I></P>  \r\n\r\n<P> Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>vedtagelse uændret</I> med følgende bemærkning: </P>  \r\n\r\n<P>Baggrunden for dette lovforslag skal søges i en spørgsmålsregn fra  \r\n\r\n Fremskridtspartiet til industriministeren om det aldeles absurde i den mængde  \r\n\r\n skrivelser, landets befolkning modtog fra Værdipapircentralen. </P>  \r\n\r\n<P>Resultatet er blevet dette lovforslag. Fremskridtspartiet kan pege på  \r\n\r\n muligheder for at få mængden af meddelelser reduceret yderligere, men finder  \r\n\r\n det absolut vigtigt som et første skridt at få dette lovforslag vedtaget.  \r\n\r\n</P>  \r\n\r\n<P> <I>Lotte Henriksen (S) Ole Vagn Christensen (S) Sonja Mikkelsen (S)  \r\n\r\n Erling Olsen (S) Nyrup Rasmussen (S)</I> fmd. <I>Løvig Simonsen (S) Tommy  \r\n\r\n Dinesen (SF) Rahbæk Møller (SF) Sonja Albrink (CD) Flemming Hansen (KF)</I>  \r\n\r\n nfmd. <I>Kai Dige Bach (KF) Svend Heiselberg (V) Pia Larsen (V) Helge Sander  \r\n\r\n (V) Annette Just (FP) Lone Dybkjær (RV) Lysholm Christensen (KRF)</I>  </P>  \r\n\r\n<P> <B>Bilag </B></P>  \r\n\r\n<P>Nogle af udvalgets spørgsmål til industriministeren og dennes svar herpå  \r\n\r\n</P>  \r\n\r\n<P>  <I>Spørgsmål 2: </I></P>  \r\n\r\n<P> &#187;Udvalget ønsker oplyst, hvad der er den nærmere begrundelse for, at  \r\n\r\n klagefristen er fastsat til 6 uger.&#171; </P>  \r\n\r\n<P> <I>Svar: </I></P>  \r\n\r\n<P> Ændringen af § 23, stk. 3, 1. punktum, indebærer, at det fremover er  \r\n\r\n registreringen i Værdipapircentralen, der er afgørende for, hvornår  \r\n\r\n klagefristen regnes fra, og ikke som hidtil afsendelsen af meddelelsen efter  \r\n\r\n § 10. </P>  \r\n\r\n<P>Denne ændring betyder, at kontohaver ikke kender det eksakte tidspunkt,  \r\n\r\n hvorfra klagefristen regnes, da kontohaver ikke ved præcist, hvornår  \r\n\r\n registreringen i Værdipapircentralen har fundet sted. </P>  \r\n\r\n<P>For ikke at ændre retstilstanden til skade for kontohaver, er den  \r\n\r\n almindelige klagefrist foreslået forlænget fra 4 til 6 uger. </P>  \r\n\r\n<P>Opmærksomheden henledes endvidere på, at klageafdelingen får mulighed for  \r\n\r\n at beslutte at behandle en klage, som er indgivet efter udløbet af  \r\n\r\n klagefristen. </P>  \r\n\r\n<P>Det skønnes ikke, at den udvidede klagefrist vil volde problemer for  \r\n\r\n klageafdelingen eller kunne forringe tilliden til det registreredes  \r\n\r\n rigtighed, idet de hidtidige erfaringer har vist, at der kun indgives et  \r\n\r\n meget lille antal klager. </P>  \r\n\r\n<P> <I>Spørgsmål 4: </I></P>  \r\n\r\n<P> &#187;I ministerens besvarelse af spørgsmål 3, jf. bilag 4, er bl.a.  \r\n\r\n anført, at ministeren forventer, at besparelsen ved bortfald af gebyret for  \r\n\r\n meddelelsen vil komme forbrugerne til gode. </P>  \r\n\r\n<P>Udvalget ønsker oplyst, på hvilket grundlag ministeren har denne  \r\n\r\n forventning.&#171; </P>  \r\n\r\n<P> <I>Svar: </I></P>  \r\n\r\n<P> Udsendelse af ændringsmeddelelser medfører omkostninger til porto,  \r\n\r\n kuvertering og trykning (print) af meddelelsen. Når ændringsmeddelelsen for  \r\n\r\n visse registreringer bortfalder, skal de kontoførende institutter ikke  \r\n\r\n længere afholde disse udgifter. </P>  \r\n\r\n<P>Jeg går derfor ud fra, at de kontoførende institutter ikke vil kræve disse  \r\n\r\n omkostninger af forbrugerne, således at gebyret i forbindelse med  \r\n\r\n registreringer, hvor der ikke udsendes ændringsmeddelelser, nedsættes  \r\n\r\n svarende til besparelsen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "12/12/1991"
        },
        {
            "displayName": "Accession",
            "displayValue": "199114K00004"
        },
        {
            "displayName": "Entydig dokumentidentifikation",
            "displayValue": "CL002102"
        },
        {
            "displayName": "Dato for førstegangsindlæggelse",
            "displayValue": "12/12/1991"
        },
        {
            "displayName": "Dato for indlæggelse",
            "displayValue": "12/12/1991"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "4"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}