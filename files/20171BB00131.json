{
    "id": 200279,
    "title": "Forslag til folketingsbeslutning om skærpet straf i forbindelse med drab på flere personer",
    "documentTypeId": "480",
    "isSagsforlobPeriodValid": true,
    "shortName": "2017/1 BSF 131",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 23. marts 2018 af Peter Kofod Poulsen (DF), Lise Bech (DF), Kristian Thulesen Dahl (DF), Susanne Eilersen (DF), Søren Espersen (DF), Per Nørhave (DF), Hans Kristian Skibby (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om skærpet straf i forbindelse med drab på flere personer</p>\r\n<p class=\"Tekst1Sp\">Folketinget pålægger regeringen inden udgangen af 2018 at fremsætte lovforslag, der får den virkning, at drab på to eller flere personer, herunder drab på synligt gravide, eller hvor gerningsmanden har kendskab til, at vedkommende er gravid, hvor der idømmes livstidsstraf, skal indebære livstidsstraf for hvert drab, og at prøveløsladelse tidligst kan ske efter 24 års fængsel.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Forslaget har til formål at sikre, at personer, der idømmes livstid for drab på to eller flere personer, herunder drab på synligt gravide, eller hvor gerningsmanden har kendskab til, at vedkommende er gravid, skal idømmes livstid for hvert drab og tidligst kan opnå prøveløsladelse, når 24 år af fængselsstraffen er udstået.</p>\r\n<p class=\"NormalInd\">Forslaget er aktualiseret af drabet på den gravide kvinde i Elverparken i Herlev den 4. november 2016. Hun var gravid i syvende måned. (Kilde: BT, den 28. december 2016: »To måneder efter drabet på gravide Louise: Nu har politiet nedslående nyt«).</p>\r\n<p class=\"NormalInd\">Helt grundlæggende mener Dansk Folkeparti, at fængsel på livstid burde betyde, at hvis man får en livstidsdom, så sidder man inde resten af livet. I dag er det dog sådan, at en livstidsdom betyder, at man idømmes 16 års fængsel. I praksis bliver man dømt til mellem 5 og 12 års fængsel for drab, og hvis der er tale om et særlig groft tilfælde, vil straffen typisk stige til 14-16 år. (Kilde: www.dr.dk, den 20. december 2011: »Fængsel på livstid betyder ikke resten af livet«).</p>\r\n<p class=\"NormalInd\">Der er dog tilfælde, hvor drabsdømte har afsonet betydelig længere. Politimorderen Palle Sørensen, der dræbte fire politifolk, blev løsladt efter at have afsonet over 33 år (Kilde: BT, den 20. september 2015: »Politimorderen 50 år efter: Jagter stadig den store gevinst«).</p>\r\n<p class=\"NormalInd\">I dag er det ifølge straffelovens § 41 muligt for personer, der er idømt en livstidsdom at søge om prøveløsladelse efter blot 12 års afsoning.</p>\r\n<p class=\"NormalInd\">Kriminalforsorgen kan give afslag på ansøgning om prøveløsladelse, og i så fald kan der ansøges igen efter 2 år, altså efter 14 års afsoning.</p>\r\n<p class=\"NormalInd\">Dansk Folkeparti vil præcisere, at en straf, hvor man kan løslades efter 12 års fængsel, ikke er en rimelig straf for at tage et andet menneskes liv. Dansk Folkeparti så gerne, at straffen for at tage et andet menneskes liv bliver forhøjet.</p>\r\n<p class=\"NormalInd\">Fængsel på livstid kan – som beskrevet ovenfor – variere meget. I tilfælde, hvor der er begået flere drab eller drab på en gravid, bliver det vurderet til at være en skærpende omstændighed, der kan tillægges betydning i strafudmålingen. Således oplyste justitsministeren i svar på REU alm. del - spørgsmål 227 (folketingsåret 2016-17): »Det vil i den forbindelse klart skulle tillægges en skærpende betydning ved strafudmålingen, at drabsofferet var gravid, og at drabet dermed også ramte det ufødte barn«.</p>\r\n<p class=\"NormalInd\">Men i tilfælde, hvor der er begået drab på flere end én person eller man har dræbt en gravid, kan den dømte i teorien alligevel prøveløslades efter 12 år – uanset hvor mange vedkommende har dræbt.</p>\r\n<p class=\"NormalInd\">Dansk Folkeparti ønsker med dette forslag at sikre, at den strafrabat, der i dag er ved at slå to mennesker ihjel, helt fjernes ved at skærpe straffen for dobbeltdrab eller drab på gravide, og at sikre, at man, hvis man idømmes livstid for disse forbrydelser, som minimum skal afsone 24 år, før man kan søge om prøveløsladelse.</p>\r\n<p class=\"NormalInd\">Den meget beskedne økonomiske udgift, ovenstående forslag vil indebære, er det muligt at finansiere inden for den allerede bevilgede ramme, da det er yderst begrænset, hvor mange mennesker dette forslag vil omfatte.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Peter Kofod Poulsen </span>(DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om skærpet straf i forbindelse med drab på flere personer.</p>\r\n<p class=\"ForslagsNummer\">(Beslutningsforslag nr. B 131)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2017/1 BF 131",
            "stateLabel": "Forkastet",
            "references": [
                {
                    "shortName": "2017/1 BSF 131",
                    "title": "Forslag til folketingsbeslutning om skærpet straf i forbindelse med drab på flere personer",
                    "presentationName": "Beslutningsforslag som fremsat",
                    "documentTypeId": 480,
                    "documentId": 200279,
                    "eliUri": "/eli/ft/20171BB00131",
                    "externalLink": ""
                },
                {
                    "shortName": "2017/1 BTB 131",
                    "title": "Betænkning over Forslag til folketingsbeslutning om skærpet straf i forbindelse med drab på flere personer",
                    "presentationName": "Betænkning over beslutningsforslag",
                    "documentTypeId": 500,
                    "documentId": 201638,
                    "eliUri": "/eli/ft/20171DB01120",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20171/beslutningsforslag/b131/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "24/03/2018"
        },
        {
            "displayName": "Accession",
            "displayValue": "20171BB00131"
        },
        {
            "displayName": "Entydig dokumentidentifikation",
            "displayValue": "AX021227"
        },
        {
            "displayName": "Dato for førstegangsindlæggelse",
            "displayValue": "24/03/2018"
        },
        {
            "displayName": "Dato for indlæggelse",
            "displayValue": "24/03/2018"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "131"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}