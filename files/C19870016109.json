{
    "id": 56192,
    "title": "Cirkulære vedrørende indgåelse af lokale arbejdstidsaftaler for statstjenestemænd (samt for overenskomstansatte, der følger tjenestemændenes arbejdstidsregler) (* 1) (* 2) ",
    "documentTypeId": "140",
    "isSagsforlobPeriodValid": false,
    "shortName": "CIR nr 161 af 16/10/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære vedrørende indgåelse af lokale  \r\n\r\n arbejdstidsaftaler for statstjenestemænd (samt for overenskomstansatte, der  \r\n\r\n følger tjenestemændenes arbejdstidsregler) (* 1) (* 2) </H1>  \r\n\r\n<P></P>  \r\n\r\n<BR>  \r\n\r\n<P>I henhold til § 24 i aftale af 29. april 1987 om de for statens  \r\n\r\n tjenestemænd gældende arbejdstidsregler kan aftalens generelle bestemmelser  \r\n\r\n ved aftale suppleres med særlige regler for tjenestemænd i de enkelte  \r\n\r\n styrelser. Endvidere kan bestemmelserne ved aftale fraviges for tjenestemænd,  \r\n\r\n hvis arbejdsvilkår er af særlig karakter, eller når andre særlige forhold  \r\n\r\n måtte give grundlag herfor. </P>  \r\n\r\n<P>Som led i de stedfundne forhandlinger om løn- og ansættelsesvilkår for  \r\n\r\n statens tjenestemænd har Finansministeriet besluttet som en forsøgsordning at  \r\n\r\n bemyndige de enkelte ministerier til - uden forelæggelse for  \r\n\r\n Finansministeriet - i medfør af tjenestemandslovens § 45, stk. 2, at indgå  \r\n\r\n aftaler i henhold til ovennævnte bestemmelse inden for de nedenfor angivne  \r\n\r\n rammer: </P>  \r\n\r\n<P CLASS=PUNKT> <B>1.</B> Den højeste arbejdstid for en normperiode beregnes  \r\n\r\n på grundlag af 7,8 timer (pr. 1.9.1988: 7,6 timer og pr. 1.9.1990: 7,4 timer)  \r\n\r\n pr. dag, men normperioden kan frit aftales. Medregning af sygedage i  \r\n\r\n arbejdstidsopgørelsen sker med det forud tilrettelagte antal timer, eller -  \r\n\r\n hvis ingen bestem arbejdstid er fastsat - med 7,8 timer (pr. 1.9.1988: 7,6  \r\n\r\n timer og pr. 1.9.1990: 7,4 timer) pr. dag. </P>  \r\n\r\n<P CLASS=PUNKT> <B>2.</B> Kun pauser af mindre end en halv times varighed,  \r\n\r\n hvor tjenestemanden er forpligtet til at blive på tjenestestedet og står til  \r\n\r\n rådighed for arbejdsgiveren, kan indregnes i arbejdstidsopgørelsen. </P>  \r\n\r\n<P CLASS=PUNKT> <B>3.</B> Opsparing af frihed for arbejde på ubekvemme  \r\n\r\n tidspunkter kan ikke foretages efter gunstigere regler end fastsat i den  \r\n\r\n generelle arbejdstidsaftale. </P>  \r\n\r\n<P CLASS=PUNKT> <B>4.</B> Rådighedstjeneste på tjenestestedet, henholdsvis  \r\n\r\n bopælen, medregnes i arbejdstidsopgørelsen med maksimalt 3/4, henholdsvis  \r\n\r\n 1/3. </P>  \r\n\r\n<P CLASS=PUNKT> <B>5.</B> Tillæg til overarbejdstimer eller andre  \r\n\r\n kompensationstimer (f.eks. for mistede fridage) kan maksimalt udgøre 50 pct.  \r\n\r\n (såvel vedrørende betaling som afspadsering). </P>  \r\n\r\n<P CLASS=PUNKT> <B>6.</B> Ulempeydelser (natpenge, søn- og  \r\n\r\n helligdagsgodtgørelse m.v.) udbetales efter de generelt fastsatte betingelser  \r\n\r\n og med de generelt fastsatte satser, jf. dog pkt. 7. </P>  \r\n\r\n<P CLASS=PUNKT> <B>7.</B> Faste tillæg, der ydes som kompensation for  \r\n\r\n bortfald af betaling for over-/merarbejde, rådighedstjeneste, arbejde på  \r\n\r\n ubekvemme tidspunkter m.v., kan maksimalt ydes med et beløb, der modsvarer  \r\n\r\n værdien af den takstmæssige betaling. </P>  \r\n\r\n<P CLASS=PUNKT> <B>8.</B> Aftaler, der indebærer fravigelser af  \r\n\r\n arbejdsmiljølovens hviletids- og fridøgnsbestemmelser, kan indgås inden for  \r\n\r\n de rammer, der er fastsat i §§ 10 og 11 i Arbejdsministeriets bekendtgørelse  \r\n\r\n nr. 372 af 15. august 1980 om hviletid og fridøgn. Videregående aftaler, der  \r\n\r\n forudsætter godkendelse fra direktøren for Arbejdstilsynet, jf.  \r\n\r\n bekendtgørelsens § 12, vil som hidtil skulle forelægges for  \r\n\r\n Finansministeriet. </P>  \r\n\r\n<P>Specielt vedrørende pkt. 7 bemærkes, at tillæg, der ydes for  \r\n\r\n arbejdsforpligtelser, der ikke på forhånd er fast tilrettelagt, først  \r\n\r\n forudsættes aftalt, når forpligtelsens faktiske omfang er konstateret på  \r\n\r\n baggrund af erfaringer over en længere repræsentativ periode, og grundlaget  \r\n\r\n for den nævnte maksimering af tillæggets størrelse således kan opgøres. </P>  \r\n\r\n<P>Det bemærkes yderligere i denne forbindelse, at det ikke med ovennævnte  \r\n\r\n mulighed for etablering af faste tillæg har været hensigten, at der i videre  \r\n\r\n omfang end hidtil skal kunne ydes rådighedstillæg af den karakter, som er  \r\n\r\n omhandlet i aftale mellem Finansministeriet og Akademikernes  \r\n\r\n Centralorganisation om rådighedstillæg til tjenestemandsansatte sekretærer,  \r\n\r\n fuldmægtige m.fl. </P>  \r\n\r\n<P>For så vidt angår allerede eksisterende rådighedsaftaler forudsættes disse  \r\n\r\n alene ændret, i det omfang der sker ændringer i de forhold, der ligger til  \r\n\r\n grund for rådighedstillæggets fastsættelse. </P>  \r\n\r\n<P>Det bemærkes endvidere, at der i medfør af nærværende bemyndigelse vil  \r\n\r\n være mulighed for i forbindelse med de for perioden 1987-91 aftalte  \r\n\r\n arbejdstidsnedsættelser at indgå aftaler, der giver grundlag for en mere  \r\n\r\n fleksibel tilrettelæggelse af arbejdstiden, f.eks. i form af ordninger,  \r\n\r\n hvorefter arbejdstidsnedsættelsen opspares over perioder, der er længere end  \r\n\r\n normperioden. </P>  \r\n\r\n<P>De omhandlede aftaler indgås med den/de berørte centralorganisation(er)  \r\n\r\n eller de organisationer, som af disse måtte blive bemyndiget hertil. </P>  \r\n\r\n<P>Aftaler indgået i henhold til nærværende bemyndigelse kan - alt efter hvad  \r\n\r\n der i den konkrete situation skønnes mest hensigtsmæssigt - udformes enten  \r\n\r\n således, at de med et givet varsel kan opsiges til udløb og herefter anses  \r\n\r\n for bortfaldet, eller således, at aftalen også efter varselsperioden løber  \r\n\r\n videre, indtil aftale om endelig bortfald eller fornyelse er indgået. </P>  \r\n\r\n<P>På overenskomstområder, hvor der henvises til de for tjenestemænd gældende  \r\n\r\n arbejdstidsregler, bemyndiges ministerierne tilsvarende til med de respektive  \r\n\r\n overenskomstorganisationer eller de af disse bemyndigede lokalafdelinger at  \r\n\r\n indgå arbejdstidsaftaler af ovennævnte karakter. Det bemærkes i den  \r\n\r\n forbindelse, at eventuelle lokale aftaler på tjenestemandsområdet alene får  \r\n\r\n virkning for de nævnte overenskomstgrupper, i det omfang der også på dette  \r\n\r\n område opnås enighed herom. </P>  \r\n\r\n<P>Med henblik på Finansministeriets vurdering af forsøgsordningen, herunder  \r\n\r\n dennes økonomiske aspekter, skal man anmode om, at Finansministeriet  \r\n\r\n efterfølgende underrrettes om indgåede aftaler. I forbindelse med  \r\n\r\n fremsendelsen af aftalerne bedes tillige oplyst, i hvilket omfang disse  \r\n\r\n indebærer besparelser/merudgifter i forhold til de hidtil gældende aftaler på  \r\n\r\n området, samt hvorvidt der herudover skønnes at være administrative  \r\n\r\n besparelser/omkostninger forbundet med ændringen. Det skal i denne sammenhæng  \r\n\r\n understreges, at eventuelle medudgifter, som måtte være en følge af indgåelse  \r\n\r\n af lokale aftaler i henhold til nærværende bemyndigelse, forudsættes afholdt  \r\n\r\n inden for styrelsens almindelige bevillingsramme. </P>  \r\n\r\n<P>Finansministeriet, lønnings- og pensionsdepartementet, den 16. oktober  \r\n\r\n 1987 </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Eva Hoff Sonne </P>  \r\n\r\n</DIV>",
    "isHistorical": true,
    "editorialNotes": [
        "(* 2) PAV kap. 21",
        "(* 1) Udsendt som LP.nr. 173/87"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/11/1987"
        },
        {
            "displayName": "Accession",
            "displayValue": "C19870016109"
        },
        {
            "displayName": "Entydig dokumentidentifikation",
            "displayValue": "CM015084"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "07/02/2005"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "161"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "16/10/1987"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Administrations- og Personaledepartementet, 7 kontor"
        },
        {
            "displayName": "Ressortministeriets journalnummer",
            "displayValue": "LPD 1.kt. j.nr. 1986-4310/001/040-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}