{
    "id": 106405,
    "title": "1997 BSF 3   FOLKETINGSBESLUTNING OM GODKENDELSE AF AFTALE OM BESKYTTELSE AF   AFRIKANSK-EURASISKE MIGRERENDE VANDFUGLE ",
    "documentTypeId": "480",
    "isSagsforlobPeriodValid": false,
    "shortName": "1997/2 BSF 3",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 3 </P>  \r\n\r\n<P></P>  \r\n\r\n<P>Folketingsbeslutning om godkendelse af Aftale om Beskyttelse af  \r\n\r\n Afrikansk-Eurasiske Migrerende Vandfugle </P>  \r\n\r\n<P></P>  \r\n\r\n<P>Fremsat af miljø- og energiministeren (Svend Auken) </P>  \r\n\r\n<P></P>  \r\n\r\n<P>den 26. marts 1998 </P>  \r\n\r\n<P></P>  \r\n\r\n<P>Vedtaget ved anden (sidste) behandling den 7. maj 1998 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget meddeler sit samtykke til, at Danmark godkender Aftale om  \r\n\r\n Beskyttelse af Afrikansk-Eurasiske Migrerende Vandfugle underskrevet af  \r\n\r\n Danmark i Haag den 16. juni 1995. </P>  \r\n\r\n<P> <B>Bilag</B>  </P>  \r\n\r\n<P>Den aftale, som er omtalt i folketingsbeslutningen, er optrykt som bilag  \r\n\r\n til det fremsatte forslag. </P>  \r\n\r\n<P>Oprindelig fremsat forslag </P>  \r\n\r\n<P>Folketinget meddeler sit samtykke til, at Danmark godkender Aftale om  \r\n\r\n Beskyttelse af Afrikansk-Eurasiske Migrerende Vandfugle, underskrevet af  \r\n\r\n Danmark i Haag den 16. juni 1995. </P>  \r\n\r\n<P> <I>Bemærkninger til forslaget</I>  </P>  \r\n\r\n<P> <I>1. Indledning</I>  </P>  \r\n\r\n<P>Forslaget er en genfremsættelse af beslutningsforslag nr. B 67 fremsat af  \r\n\r\n miljø- og energiministeren den 14. november 1997. </P>  \r\n\r\n<P>Aftale om Beskyttelse af Afrikansk-Eurasiske Migrerende Vandfugle er  \r\n\r\n udarbejdet inden for rammerne af konventionen af 23. juni 1979 om beskyttelse  \r\n\r\n af migrerende arter af vilde dyr (CMS), kaldet Bonn-konventionen, der er en  \r\n\r\n global aftale, som har til formål at beskytte bestande af vandrende  \r\n\r\n (migrerende), vilde dyr, der regelmæssigt krydser nationale grænser. De  \r\n\r\n væsentligste forpligtelser omfatter krav til at indføre strenge  \r\n\r\n beskyttelsesforanstaltninger og indgå regionale aftaler blandt  \r\n\r\n forekomstlandene for de migrerende dyrearter, som er optaget på konventionens  \r\n\r\n to lister. </P>  \r\n\r\n<P>Konventionen blev vedtaget i 1979 men trådte først i kraft i 1983. Den har  \r\n\r\n nu ca. 50 parter, der omfatter de fleste europæiske lande og Det Europæiske  \r\n\r\n Fællesskab, en række afrikanske, arabiske, asiatiske og sydamerikanske lande  \r\n\r\n samt Australien. </P>  \r\n\r\n<P>Danmark ratificerede konventionen ved kgl. resolution af 5. juli 1982, jf.  \r\n\r\n bekendtgørelse nr. 84 af 15. september 1986 (og nr. 88 af 13. september 1990)  \r\n\r\n i Lovtidende C. Konventionen, som skønnedes at kunne opfyldes på grundlag af  \r\n\r\n den eksisterende lovgivning, blev ratificeret efter en regeringsbeslutning.  \r\n\r\n Den indeholder finansielle forpligtelser, bl. a. med henblik på at dække de  \r\n\r\n sekretariatsmæssige opgaver. Det danske bidrag, pt. ca. 160.000 kr. årligt,  \r\n\r\n afholdes med hjemmel i Finanslovens § 23.51.01.10.51. </P>  \r\n\r\n<P>Inden for rammerne af Bonn-konventionen har Danmark den 31. juli 1991  \r\n\r\n indgået en regional aftale med Tyskland og Holland om beskyttelse af sæler i  \r\n\r\n Vadehavet. Endvidere er der indgået aftale om beskyttelse af flagermus i  \r\n\r\n Europa den 4. december 1991 og om beskyttelse af små hvaler i Østersøen og  \r\n\r\n Nordsøen den 19. august 1992. Aftalerne bygger på konventionens artikel IV,  \r\n\r\n stykke 3 og 4. Efter denne bestemmelse skal parter, som er forekomstlande for  \r\n\r\n arter, hvis status er ugunstig eller i øvrigt af en sådan karakter, at den  \r\n\r\n vil blive væsentligt forbedret gennem internationalt samarbejde, bestræbe sig  \r\n\r\n på at indgå aftaler, når de kan være til gavn for disse arter af vilde dyr.  \r\n\r\n</P>  \r\n\r\n<P> <I>2. Forhandlingsforløbet</I>  </P>  \r\n\r\n<P>Et af formålene med Bonn-konventionen er, at parterne skal bestræbe sig på  \r\n\r\n at indgå aftaler om de migrerende arter, hvis status er ugunstig, og for  \r\n\r\n hvilke der er behov for internationale aftaler vedrørende beskyttelse og  \r\n\r\n forvaltning, samt om de arter, hvis status er af en sådan karakter, at den  \r\n\r\n vil blive væsentligt forbedret gennem det internationale samarbejde, som kan  \r\n\r\n opnås ved en international aftale. Disse forhold er udgangspunkt for  \r\n\r\n udarbejdelsen af den afrikansk-eurasiske vandfugleaftale. </P>  \r\n\r\n<P>Efter det første møde mellem Bonn-konventionens parter i 1988 blev det  \r\n\r\n besluttet at udarbejde en aftale om vestpalæarktiske andefugle. Den  \r\n\r\n nederlandske regering udarbejdede et udkast til en vestpalæarktisk  \r\n\r\n vandfugleaftale og sendte udkastet, inkl. en handlingsplan for ænder, svaner  \r\n\r\n og gæs samt en overordnet forvaltningsplan for alle vandfugle, til  \r\n\r\n Europa-Kommissionen, som tilbød at støtte aftalen. Der kunne imidlertid ikke  \r\n\r\n gøres særlige fremskridt i Europa-Kommissionens regi. Derfor tog  \r\n\r\n Konventionssekretariatet i samarbejde med den nederlandske regering i  \r\n\r\n begyndelsen af 1993 initiativ til en revision af udkastet og de tilknyttede  \r\n\r\n dokumenter. Det afrikanske element fik større vægt og titlen blev ændret til  \r\n\r\n Aftale om Beskyttelse af Afrikansk-Eurasiske Migrerende Vandfugle (AEWA).  \r\n\r\n</P>  \r\n\r\n<P>Det første konsultationsmøde mellem forekomststaterne under AEWA blev  \r\n\r\n holdt i Nairobi i 1994. Her nåede parterne stort set til enighed om alle  \r\n\r\n væsentlige spørgsmål. Det afsluttende forhandlingsmøde blev holdt i juni 1995  \r\n\r\n i Haag. På dette møde var 64 forekomststater og Den Europæiske Union  \r\n\r\n repræsenteret. Endvidere deltog mange statslige og ikke-statslige  \r\n\r\n organisationer som observatører. Mødedeltagerne vedtog enstemmigt aftalen og  \r\n\r\n accepterede tilbudet fra Kongeriget Nederlandenes regering om at virke som  \r\n\r\n depositar i de første tre år fra den dato, hvor aftalen åbnedes for  \r\n\r\n undertegnelse, samt tilbudet om i samme tidsrum at stille et midlertidigt  \r\n\r\n sekretariat til rådighed og være vært for det første partsmøde efter aftalens  \r\n\r\n ikrafttræden. </P>  \r\n\r\n<P>I overensstemmelse hermed etablerede den nederlandske regering 1. januar  \r\n\r\n 1996 det midlertidige sekretariat. Den 15. august 1996 blev vandfugleaftalen  \r\n\r\n åbnet for undertegnelse. Aftalen træder i kraft tre måneder efter, at mindst  \r\n\r\n 14 forekomstlande eller regionale økonomiske samarbejdsorganisationer  \r\n\r\n bestående af mindst 7 lande fra Afrika og 7 fra Eurasien har tilsluttet sig  \r\n\r\n aftalen. Dette forventes at ske i løbet af 1998. </P>  \r\n\r\n<P>Det er herefter hensigten at indkalde til aftalens første ordinære  \r\n\r\n partsmøde i 1999 i forbindelse med partskonference under selve  \r\n\r\n Bonn-Konventionen. </P>  \r\n\r\n<P> <I>3. Aftalens indhold</I>  </P>  \r\n\r\n<P>Formålet med aftalen er at skabe en ramme for fælles beskyttelsespolitik  \r\n\r\n af migrerende vandfuglearter, især dem der er udryddelsestruede eller har en  \r\n\r\n ugunstig bevaringsstatus. Aftalen dækker et område på ca. 60 mill. km2, som  \r\n\r\n omfatter hele Afrika og Europa, dele af Asien og nogle arktiske områder  \r\n\r\n (Bilag 1). Aftalen dækker således både Danmark, Færøerne og Grønland. I alt  \r\n\r\n ca. 170 arter af migrerende vandfugle er omfattet af aftalen (Bilag 2). </P>  \r\n\r\n<P>Parterne skal navnlig gennemføre følgende beskyttelsesforanstaltninger:  \r\n\r\n</P>  \r\n\r\n<P>a. Lade truede, migrerende vandfuglearter i aftaleområdet få samme strenge  \r\n\r\n beskyttelse som i Bonn-konventionens artikel III, stk. 4 og 5, der pålægger  \r\n\r\n parterne at bestræbe sig på at genoprette bestandene ved biotoppleje mv. samt  \r\n\r\n forbud mod fangst, herunder jagt. </P>  \r\n\r\n<P>b. Sikre at fangst, herunder jagt på migrerende vandfugle, sker på basis  \r\n\r\n af den bedst tilgængelige viden og på et bæredygtigt grundlag. </P>  \r\n\r\n<P>c. Udpege, beskytte, pleje og genoprette levesteder for migrerende  \r\n\r\n vandfugle. </P>  \r\n\r\n<P>d. Koordinere med andre lande om at skabe et netværk af passende  \r\n\r\n lokaliteter langs hele trækruten. </P>  \r\n\r\n<P>e. Undersøge problemer i relation til menneskelige aktiviteter og  \r\n\r\n iværksætte fornødne afværgeforanstaltninger. </P>  \r\n\r\n<P>f. Samarbejde i katastrofesituationer. </P>  \r\n\r\n<P>g. Forhindre forsætlig udsætning af fremmede arter i naturen. </P>  \r\n\r\n<P>h. Foretage undersøgelser af de migrerende vandfugles biologi og økologi.  \r\n\r\n</P>  \r\n\r\n<P>i. Samarbejde om uddannelsesprogrammer vedrørende vandfugle. </P>  \r\n\r\n<P>j. Informere om vandfugles beskyttelsesproblemer og indholdet af aftalen.  \r\n\r\n</P>  \r\n\r\n<P>k. Udveksle information og resultater vedrørende undersøgelser,  \r\n\r\n overvågning, beskyttelse og uddannelse. </P>  \r\n\r\n<P>l. Samarbejde for at hjælpe parterne med at gennemføre denne aftale, især  \r\n\r\n med hensyn til undersøgelser og overvågning. </P>  \r\n\r\n<P>Som en del af aftalen indgår Bilag 3, der er en handlingsplan for udvalgte  \r\n\r\n vandfuglearter. </P>  \r\n\r\n<P>Handlingsplanens <I>punkt 2.1.1</I> fastsætter, at parterne skal sikre  \r\n\r\n beskyttelsen af de truede arter, der er nævnt i aftalens tabel 1, spalte A,  \r\n\r\n bl.a. ved at forbyde fangst af fugle og indsamling af æg. De arter, der  \r\n\r\n vedrører Danmark, er sort stork, skestork, pibesvane, bramgås, lysbuget  \r\n\r\n knortegås, rødhovedet and og lille skallesluger. Alle disse arter er  \r\n\r\n totalfredede i Danmark, og aftalen medfører ikke umiddelbart krav om nye  \r\n\r\n danske initiativer. Den eneste art, der vedrører Grønland, er grønlandsk  \r\n\r\n blisgås. I Grønland er der i princippet jagt på grønlandsk blisgås, idet den  \r\n\r\n kun er fredet i yngletiden i perioden 1. maj til 15. august. Men uden for  \r\n\r\n fredningstiden forekommer arten bogstavelig talt ikke i Grønland, idet den er  \r\n\r\n trukket væk. For Færøernes vedkommende er der ingen relevante arter. </P>  \r\n\r\n<P>Handlingsplanens <I>punkt 2.1.2</I> fastsætter, at parterne skal regulere  \r\n\r\n jagt mv. af de fuglearter, der har en ugunstig bevaringsstatus ifølge tabel  \r\n\r\n 1, spalte B, og at reguleringen især skal sikre forbud mod jagt mv. i alle  \r\n\r\n stadier af yngletiden og under træk til ynglestederne. For de arter, der er  \r\n\r\n relevante for Danmarks vedkommende, er bestemmelserne opfyldt i dansk  \r\n\r\n lovgivning. Det drejer sig om hvid stork, knopsvane, sangsvane, blisgås,  \r\n\r\n mørkbuget knortegås, kortnæbbet gås, sædgås, gravand, knarand, spidsand,  \r\n\r\n skeand, taffeland, sortand, fløjlsand, toppet skallesluger og stor  \r\n\r\n skallesluger. Visse af dem er totalfredede, og for de jagtbare arter er der  \r\n\r\n ikke jagttid i yngletiden eller i træktiden. For Grønlands vedkommende er de  \r\n\r\n relevante arter bramgås og havlit. I Grønland er der i princippet jagt på  \r\n\r\n bramgås, idet den kun er fredet i yngletiden i perioden 1. maj til 15.  \r\n\r\n august. Men uden for fredningstiden forekommer den bogstavelig talt ikke i  \r\n\r\n Grønland, idet den er trukket væk. Havlit er også kun fredet yngletiden i  \r\n\r\n perioden 1. maj til 15. august. Omfanget af eventuel jagt kendes ikke præcis,  \r\n\r\n men der er formentlig tale om jagt af et vist omfang. Ifølge aftalen må  \r\n\r\n jagten på disse to arter imidlertid fortsætte på et bæredygtigt grundlag,  \r\n\r\n hvis jagten er baseret på en langvarig, kulturel tradition. For Færøernes  \r\n\r\n vedkommende er der ingen relevante arter. </P>  \r\n\r\n<P>Handlingsplanens <I>punkt 2.2.1</I> fastsætter, at parterne skal udarbejde  \r\n\r\n nationale handlingsplaner for at forbedre bevaringsstatus for de truede  \r\n\r\n arter. Det vil sige, at Danmark skal udarbejde handlingsplaner for sort  \r\n\r\n stork, skestork, pibesvane, bramgås, lysbuget knortegås, rødhovedet and og  \r\n\r\n lille skallesluger <B></B> <I>,</I>  og at Grønland skal udarbejde  \r\n\r\n handlingsplaner for grønlandsk blisgås og lysbuget knortegås. </P>  \r\n\r\n<P> <I>4. Opfyldelse af aftalen</I>  </P>  \r\n\r\n<P>For Danmarks vedkommende indebærer aftalen ingen væsentlige problemer,  \r\n\r\n idet de fleste bestemmelser og forpligtelser allerede er opfyldt. Aftalen vil  \r\n\r\n ikke medføre behov for lovændringer. </P>  \r\n\r\n<P>De arter, som er relevante for Danmarks vedkommende, er beskyttet gennem  \r\n\r\n jagt- og vildtforvaltningsloven enten ved at være totalfredede eller ved, at  \r\n\r\n jagttiden er fastsat, så den lever op til aftalens bestemmelser. En række  \r\n\r\n levesteder for vandfugle er beskyttet gennem jagt- og vildtforvaltningsloven  \r\n\r\n og naturbeskyttelsesloven. </P>  \r\n\r\n<P> <I>5. Økonomiske konsekvenser</I>  </P>  \r\n\r\n<P>Aftalen indeholder en forpligtelse for parterne til at bidrage til et  \r\n\r\n budget, der fastsættes af aftaleparterne, bl. a. med henblik på at dække de  \r\n\r\n sekretariatsmæssige opgaver. </P>  \r\n\r\n<P>Det økonomiske bidrag forventes for Danmarks vedkommende at blive i  \r\n\r\n størrelsesordenen 100.000 kr. om året. Beløbet vil kunne rummes inden for  \r\n\r\n Miljø- og Energiministeriet, Skov- og Naturstyrelsens ordinære bevilling på  \r\n\r\n finansloven, jf. Finanslovens § 23.51.01.10. I en foreløbig 3-årig  \r\n\r\n interimsperiode afholder den nederlandske stat de udgifter, der er forbundet  \r\n\r\n med aftalen. </P>  \r\n\r\n<P>Aftalen skønnes ikke i sig selv at være af væsentlig økonomisk betydning,  \r\n\r\n men da Danmarks tilslutning vil medføre mellemfolkelige forpligtelser af  \r\n\r\n økonomisk karakter, kræves Folketingets samtykke til godkendelse af aftalen.  \r\n\r\n</P>  \r\n\r\n<P> <I>6. Miljømæssige og erhvervsøkonomiske konsekvenser</I>  </P>  \r\n\r\n<P>Aftalen under Bonn-konventionen om afrikansk-eurasiske vandfugle er en  \r\n\r\n væsentlig udbygning af det internationale samarbejde for disse arters  \r\n\r\n beskyttelse, der vil bidrage til beskyttelsen af migrerende vandfugle og  \r\n\r\n deres levesteder og vil have afledte fordele for mange andre arter af dyr og  \r\n\r\n planter. Den vil medføre en øget koordination og styrkelse af de enkelte  \r\n\r\n landes bestræbelser inden for forskning, uddannelse, overvågning af og  \r\n\r\n oplysning om migrerende vandfuglearter og deres levesteder samt forvaltning  \r\n\r\n af levestederne. Den skønnes endvidere særligt at kunne bidrage til en bedre  \r\n\r\n beskyttelse af vandfugle og deres levesteder i Afrika, hvor en stor del af de  \r\n\r\n europæiske vandfuglebestande overvintrer. </P>  \r\n\r\n<P>Aftalen vurderes ikke at have nævneværdige erhvervsøkonomiske  \r\n\r\n konsekvenser. </P>  \r\n\r\n<P> <I>7. Forholdet til EU</I>  </P>  \r\n\r\n<P>EU er part i Bonn-konventionen. Aftalen om afrikansk-eurasiske migrerende  \r\n\r\n vandfugle indeholder derfor bestemmelse om EU's adgang til at tiltræde  \r\n\r\n aftalen, hvilket skete i marts 1997. Der er EU-kompetence på området både i  \r\n\r\n medfør af fuglebeskyttelsesdirektivet (Rådets direktiv nr. 79/409/EØF af 2.  \r\n\r\n april 1979 om beskyttelse af vilde fugle med senere ændringer) og i medfør af  \r\n\r\n habitatdirektivet (Rådets direktiv nr. 92/43 af 21. maj 1992 om bevaring af  \r\n\r\n naturtyper samt af vilde dyr og planter). </P>  \r\n\r\n<P> <I>8. Grønland og Færøerne</I>  </P>  \r\n\r\n<P>Da Danmark ratificerede Bonn-konventionen i 1982 skete det med forbehold  \r\n\r\n for Grønland og Færøerne. Færøerne er nu, jf. Udenrigsministeriets  \r\n\r\n bekendtgørelse nr. 88 af 13. september 1990, omfattet af Danmarks  \r\n\r\n tiltrædelse, mens der stadig gælder et forbehold for så vidt angår Grønlands  \r\n\r\n tiltrædelse af konventionen. </P>  \r\n\r\n<P>Aftalen om afrikansk-eurasiske migrerende vandfugle har været forelagt  \r\n\r\n Grønlands Hjemmestyre og Færøernes Hjemmestyre såvel under forhandlingerne om  \r\n\r\n den som i forbindelse med underskrivelsen af den. </P>  \r\n\r\n<P>Færøernes Hjemmestyre har ikke haft bemærkninger til aftalen. Da Grønland  \r\n\r\n ikke formelt er part i Bonn-konventionen, har Danmark - efter indstilling fra  \r\n\r\n Grønlands Hjemmestyre - ved underskrivelsen af vandfugleaftalen taget  \r\n\r\n forbehold for den formelle tilslutning fra Hjemmestyret. Der vil blive taget  \r\n\r\n initiativ til at få forbeholdet hævet, inden aftalen endeligt ratificeres.  \r\n\r\n</P>  \r\n\r\n<P> <B>BILAG 2</B>  </P>  \r\n\r\n<P> <B>Vandfuglearter som er omfattet af denne aftale</B>  </P>  \r\n\r\n<PRE>  \r\n\r\n  GAVIIDAE  \r\n\r\n  Gavia stellata                Rødstrubet lum  \r\n\r\n  Gavia arctica                 Sortstrubet lom  \r\n\r\n  Gavia immer                   Islom  \r\n\r\n  Gavia adamsii                 Hvidstrubet lom  \r\n\r\n  PODICIPEDIDAE  \r\n\r\n  Podiceps grisegena            Gråstrubet lappedykker  \r\n\r\n  Podiceps auritus              Nordisk lappedykker  \r\n\r\n  PELECANIDAE  \r\n\r\n  Pelecanus onocrotalus         Pelikan  \r\n\r\n  Pelecanus crispus             Krøltoppet pelikan  \r\n\r\n  PHALACROCORACIDAE  \r\n\r\n  Phalacrocorax pygmaeus        Dværgskarv  \r\n\r\n  Phalecrocorax nigrogularis    Art af skarv  \r\n\r\n  ARDEIDAE  \r\n\r\n  Egretta vinaciegula           Art af hejre  \r\n\r\n  Ardea purpurea                Purpurhejre  \r\n\r\n  Casmerodius albus             Amerikansk sølvhejre  \r\n\r\n  Ardeola idae                  Art af hejre  \r\n\r\n  Ardeola rufiventris           Art af hejre  \r\n\r\n  Ixobrychus minutus            Dværghejre  \r\n\r\n  Ixobrychus sturmii            Art af hejre  \r\n\r\n  Botaurus stellaris            Rørdrum  \r\n\r\n  CICONIIDAE  \r\n\r\n  Mycteria ibis                 Ibis stork  \r\n\r\n  Ciconia nigra                 Sort stork  \r\n\r\n  Ciconia episcopus             Art af stork  \r\n\r\n  Ciconia ciconia               Hvid Stork  \r\n\r\n  THRESKIORNITHIDAE  \r\n\r\n  Plegadis falcinellus          Sort ibis  \r\n\r\n  Geronticus eremita            Erimitibis  \r\n\r\n  Threskiornis aethipicus       Hellig ibis  \r\n\r\n  Platalea leucorodia           Skestork  \r\n\r\n  Platalea alba                 Art af skestork  \r\n\r\n  PHOENICOPTERIDAE  \r\n\r\n  Phoenicopterus ruber          Alm. flamingo  \r\n\r\n  Phoenicopterus minor          Lille flamingo  \r\n\r\n  ANATIDAE  \r\n\r\n  Dendrocygna bicolor           Gul træand  \r\n\r\n  Dendrocygna viduata           Nonneand/ hvidhovedet træand  \r\n\r\n  Thalassornis leuconotus       Hvidrygget and  \r\n\r\n  Oxyura leucocephala           Hvidhovedet and  \r\n\r\n  Cygnus olor                   Knopsvane  \r\n\r\n  Cygnus cygnus                 Sangsvane  \r\n\r\n  Cygnus columbianus            Pibesvane  \r\n\r\n  Anser brachyrhynchus          Kortnæbbet gås  \r\n\r\n  Anser fabalis                 Sædgås  \r\n\r\n  Anser albifrons               Blisgås  \r\n\r\n  Anser erythropus              Dværggås  \r\n\r\n  Anser anser                   Grågås  \r\n\r\n  Branta leucopsis              Bramgås  \r\n\r\n  Branta bernicla               Knortegås  \r\n\r\n  Branta ruficollis             Rødhalset Gås  \r\n\r\n  Alopochen aegyptiacus         Nilgås  \r\n\r\n  Tadorna ferruginea            Rustand  \r\n\r\n  Tadorna cana                  Art af gravand  \r\n\r\n  Tadorna tadorna               Gravand  \r\n\r\n  Plectropterus gambensis       Sporegås  \r\n\r\n  Sarkidiornis melanotos        Art af gravand  \r\n\r\n  Nettapusa  uritus             Art af dværgand  \r\n\r\n  Anas penelope                 Pibeand  \r\n\r\n  Anas strepera                 Knarand  \r\n\r\n  Anas crecca                   Krikand  \r\n\r\n  Anas capensis                 Kapand  \r\n\r\n  Anas platyrhynchos            Gråand  \r\n\r\n  Anas undulata                 Gulnæbbet and  \r\n\r\n  Anas acuta                    Spidsand  \r\n\r\n  ANATIDAE  \r\n\r\n  Anas erythrorhyncha           Art af svømmeand  \r\n\r\n  Anas hottentota               Hottentotand  \r\n\r\n  Anas querquedula              Atlingand  \r\n\r\n  Anas clypeata                 Skeand  \r\n\r\n  Marmaronetta angustirostris   Marmorand  \r\n\r\n  Netta rufina                  Rødhovedet and  \r\n\r\n  Netta erythrophthalma         Art af taffeland  \r\n\r\n  Aythya ferina                 Taffeland  \r\n\r\n  Aythya nyroca                 Hvidøjet and  \r\n\r\n  Aythya fuligula               Troldand  \r\n\r\n  Athya marila                  Bjergand  \r\n\r\n  Somateria mollissima          Ederfugl  \r\n\r\n  Somateria spectabilis         Kongeederfugl  \r\n\r\n  Polysticta stelleri           Stellersand  \r\n\r\n  Clangula hyemalis             Havlit  \r\n\r\n  Melanitta nigra               Sortand  \r\n\r\n  Melanitta fusca               Fløjlsand  \r\n\r\n  Bucephala clangula            Hvinand  \r\n\r\n  Mergellus albellus            Lille skallesluger  \r\n\r\n  Mergus serrator               Toppet skallesluger  \r\n\r\n  Mergus merganser              Stor skallesluger  \r\n\r\n  GRUIDAE  \r\n\r\n  Grus leucogeranus             Hvid trane  \r\n\r\n  Grus virgo                    Jomfrutrane  \r\n\r\n  Grus paradisea                Art af trane  \r\n\r\n  Grus carunculatus             Art af trane  \r\n\r\n  Grus grus                     Trane  \r\n\r\n  RALLIDAE  \r\n\r\n  Sarothrura boehmi             Bøhms dværgrikse  \r\n\r\n  Porzana parva                 Lille rørvagtel  \r\n\r\n  Porzana pusilla               Dværgrørvagtel  \r\n\r\n  Porzana porzana               Lille rørvagtel  \r\n\r\n  Aenigmatolimnas marginalis    Afrikansk stribet rørvagtel  \r\n\r\n  Fulica atra (Sorte-  \r\n\r\n havet/Middelhavet)             Blishøne  \r\n\r\n  DROMADIDAE  \r\n\r\n  Dromas ardeola                Krabbeæder  \r\n\r\n  RECURVIROSTRIDAE  \r\n\r\n  Himantopus  himantopus        Stylteløber  \r\n\r\n  Recurvirostra avosetta        Klyde  \r\n\r\n  GLAREOLIDAE  \r\n\r\n  Glareola pratincola           Rødvinget braksvale  \r\n\r\n  Glareola nordmanni            Sortvinget braksvale  \r\n\r\n  CHARADRIIDAE  \r\n\r\n  Pluvialis apricaria           Hjejle  \r\n\r\n  Pluvialis squatarola          Strandhjejle  \r\n\r\n  Charadrius hiaticula          Stor præstekrave  \r\n\r\n  Charadrius dubius             Lille præstekrave  \r\n\r\n  Charadrius pecuarius          Kittlitz præstekrave  \r\n\r\n  Charadrius tricollaris        Trebåndet præstekrave  \r\n\r\n  Charadrius forbesi            Art af præstekrave  \r\n\r\n  Charadrius pallidus           Art af præstekrave  \r\n\r\n  Cahradrius alexandrinus       Hvidbrystet præstekrave  \r\n\r\n  Charadrius marginatus         Art af præstekrave  \r\n\r\n  Charadrius mongolus           Mongolsk præstekrave  \r\n\r\n  Charadrius  leschenaultii     Ørkenpræstekrave  \r\n\r\n  Charadrius asiaticus          Kaspisk præstekrave  \r\n\r\n  Eudromias morinellus  \r\n\r\n (Charadrius  morinellus)       Pomeransfugl  \r\n\r\n  Vanellus vanellus             Vibe  \r\n\r\n  Vanellus spinosus             Sporevibe  \r\n\r\n  Vanellus albiceps             Art af vibe  \r\n\r\n  Vanellus senegallus           Art af vibe  \r\n\r\n  Vanellus lugubris             Art af vibe  \r\n\r\n  Vanellus melanopterus         Art af vibe  \r\n\r\n  Vanellus coronatus            Art af vibe  \r\n\r\n  Vanellus superciliosus        Art af vibe  \r\n\r\n  Vanellus gregarius            Steppevibe  \r\n\r\n  Vanellus leucurus             Art af vibe  \r\n\r\n  SCOLOPACIDAE  \r\n\r\n  Gallinago media               Tredækker  \r\n\r\n  Gallinago gallinago           Dobbeltbekkasin  \r\n\r\n  Lymnocryptes minimus          Enkeltbekkasin  \r\n\r\n  Limosa limosa                 Stor kobbersneppe  \r\n\r\n  Limosa lapponica              Lille kobbersneppe  \r\n\r\n  Numenius phaeopus             Lille regnspove  \r\n\r\n  SCOLOPACIDAE  \r\n\r\n  Numenius tenuirostris         Tyndnæbbet spove  \r\n\r\n  Numenius arquata              Stor regnspove  \r\n\r\n  Tringa erythropus             Sortklire  \r\n\r\n  Tringa totanus                Rødben  \r\n\r\n  Tringa stagnatilis            Damklire  \r\n\r\n  Tringa nebularia              Hvidklire  \r\n\r\n  Tringa ochropus               Svaleklire  \r\n\r\n  Tringa glareola               Tinksmed  \r\n\r\n  Tringa cinerea                Terekklire  \r\n\r\n  Tringa hypoleucos             Mudderklire  \r\n\r\n  Arenaria interpres            Stenvender  \r\n\r\n  Calidris tenuirostris         Art af ryle  \r\n\r\n  Calidris canutus              Islandsk ryle  \r\n\r\n  Calidris alba                 Sandløber  \r\n\r\n  Calidris minuta               Dværgryle  \r\n\r\n  Calidris temminckii           Temmincksryle  \r\n\r\n  Calidris maritima             Sortgrå ryle  \r\n\r\n  Calidris alpina               Almindelig ryle  \r\n\r\n  Calindris ferruginea          Krumnæbbet ryle  \r\n\r\n  Limicola falcinellus          Kærløber  \r\n\r\n  Philomachus pugnax            Brushane  \r\n\r\n  Phalaropus lobatus            Odinshane  \r\n\r\n  Phalaropus fulicaria          Thorshane  \r\n\r\n  LARIDAE  \r\n\r\n  Larus leucopthalmus           Art af måge  \r\n\r\n  Larus hemprichii              Art af måge  \r\n\r\n  Larus audouinii               Audouinsmåge  \r\n\r\n  Larus armenicus               Art af måge  \r\n\r\n  Larus ichthyaetus             Stor sorthovedet måge  \r\n\r\n  Larus genei                   Tyndnæbbet måge  \r\n\r\n  Larus melanocephalus          Sorthovedet måge  \r\n\r\n  Sterna nilotica  \r\n\r\n (Gelochelidon nilotica)        Sandterne  \r\n\r\n  Sterna caspia                 Rovterne  \r\n\r\n  Sterna maxima                 Kongeterne  \r\n\r\n  Sterna bengalensis            Bengalsk terne  \r\n\r\n  Sterna bergii                 Bergius terne  \r\n\r\n  Sterna sandvicensis           Splitterne  \r\n\r\n  Sterna dougallii              Rosenterne  \r\n\r\n  Sterna hirundo                Fjordterne  \r\n\r\n  LARIDAE  \r\n\r\n  Sterna paradisaea             Havterne  \r\n\r\n  Sterna albifrons              Dværgterne  \r\n\r\n  Sterna saundersi              Art af terne  \r\n\r\n  Sterna balaenarum             Art af terne  \r\n\r\n  Sterna repressa               Art af terne  \r\n\r\n  Chlidonias leucopterus        Hvidvinget terne  \r\n\r\n  Chlidonias niger              Sortterne  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 1997/2 BF 3",
            "stateLabel": "Vedtaget",
            "references": [
                {
                    "shortName": "1997/2 BSF 3",
                    "title": "1997 BSF 3   FOLKETINGSBESLUTNING OM GODKENDELSE AF AFTALE OM BESKYTTELSE AF   AFRIKANSK-EURASISKE MIGRERENDE VANDFUGLE ",
                    "presentationName": "Beslutningsforslag som fremsat",
                    "documentTypeId": 480,
                    "documentId": 106405,
                    "eliUri": "/eli/ft/19972BA00003",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/19972/beslutningsforslag_oversigtsformat/B3.htm"
                },
                {
                    "shortName": "1997/2 BTB 3",
                    "title": "1997 BTB 3   BETÆNKNING OVER FORSLAG TIL FOLKETINGSBESLUTNING OM GODKENDELSE AF AFTALE   OM BESKYTTELSE AF AFRIKANSKEURASISKE MIGRERENDE VANDFUGLE    NR B 3 1997-98. 2. SAMLING ",
                    "presentationName": "Betænkning over beslutningsforslag",
                    "documentTypeId": 500,
                    "documentId": 107416,
                    "eliUri": "/eli/ft/19972DA00003",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "03/06/1998"
        },
        {
            "displayName": "Accession",
            "displayValue": "19972BA00003"
        },
        {
            "displayName": "Entydig dokumentidentifikation",
            "displayValue": "CL008409"
        },
        {
            "displayName": "Dato for førstegangsindlæggelse",
            "displayValue": "03/06/1998"
        },
        {
            "displayName": "Dato for indlæggelse",
            "displayValue": "03/06/1998"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "3"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}