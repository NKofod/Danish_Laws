{
    "id": 37031,
    "title": "Vurdering fast ejendom - dækningsafgiftspligtig forskelsværdi. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18500 af 30/05/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Landsskatteretten ophævede den i medfør af kommuneskattelovens § 23 A,  \r\n\r\n stk. 1, ansatte dækningsafgiftspligtige forskelsværdi for en ejendom, idet  \r\n\r\n den del af forskelsværdien, der kunne henføres til den erhvervsmæssigt  \r\n\r\n benyttede del af ejendommen, ikke kunne antages at overstige halvdelen af  \r\n\r\n forskelsværdien. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vurdering fast ejendom - dækningsafgiftspligtig  \r\n\r\n forskelsværdi. (* 1) </H1>  \r\n\r\n<P></P>  \r\n\r\n<P>A klagede over den af skyldrådet ved 18. alm. vurdering pr. 1. januar 1986  \r\n\r\n foretagne ansættelse af den dækningsafgiftspligtige forskelsværdi til 900.000  \r\n\r\n kr. </P>  \r\n\r\n<P>Ejendomsværdien var ansat til 1.900.000 kr. og grundværdien til 300.700  \r\n\r\n kr. </P>  \r\n\r\n<P>Ejendommen omfattede et samlet grundareal på 388 (m2). Bebyggelsen, der  \r\n\r\n var opført i 1893, med om/tilbygning i 1981/82, omfattede en 3 1/2 etages  \r\n\r\n udlejningsejendom med et bebygget areal på ca. 137 (m2), sammenbygget med en  \r\n\r\n 40 (m2) stor sidebygning i et plan. Endvidere var der et 2 1/2 etages baghus  \r\n\r\n med et bebygget areal på 120 (m2), der var udlejet. Af ejendommens samlede  \r\n\r\n etageareal på 710 (m2) anvendtes 286 (m2) til erhvervsformål, medens de  \r\n\r\n resterende 424 (m2) anvendtes til beboelse. </P>  \r\n\r\n<P>Til støtte for påstanden henviste klageren til, at mindre end halvdelen af  \r\n\r\n den samlede forskelsværdi kunne henføres til den erhvervsmæssigt udnyttede  \r\n\r\n del af ejendommen, hvorfor ansættelsen af dækningsafgiftspligtig  \r\n\r\n forskelsværdi burde ophæves. </P>  \r\n\r\n<P>Landsskatteretten bemærkede, at bestemmelserne om dækningsafgiftspligtig  \r\n\r\n forskelsværdi for ejendomme, der anvendes erhvervsmæssigt, var fastsat i  \r\n\r\n kommuneskattelovens § 23 A, stk. 1, med følgende ordlyd: </P>  \r\n\r\n<P>&#187;I primærkommunerne kan kommunalbestyrelsen bestemme, at der som  \r\n\r\n bidrag til de udgifter, ejendomme, der anvendes til kontor, forretning,  \r\n\r\n hotel, fabrik, værksted og lignende øjemed, medfører for kommunen, skal  \r\n\r\n svares dækningsafgift af sådanne ejendommes forskelsværdi. Af ejendomme, der  \r\n\r\n delvis anvendes som anført, svares dækningsafgift dog kun, når den del af  \r\n\r\n forskelsværdien, der vedrører den til de nævnte formål anvendte del af  \r\n\r\n ejendommen, udgør mere end halvdelen af forskelsværdien for hele  \r\n\r\n ejendommen.&#171; </P>  \r\n\r\n<P>Endvidere bemærkede retten, at spørgsmålet om, hvorvidt en ejendom eller  \r\n\r\n en del af denne efter sin anvendelse er omfattet af ovennævnte bestemmelser,  \r\n\r\n træffes af den primærkommune, hvori ejendommen er beliggende, med  \r\n\r\n ankemulighed til Indenrigsministeriet. Efter kommuneskattelovens § 23 A, stk.  \r\n\r\n 5, skal vurderingsrådet på kommunalbestyrelsens begæring foretage de  \r\n\r\n fordelinger af ejendomsværdien og grundværdien, der er nødvendige for  \r\n\r\n beregningen af den omhandlede dækningsafgiftspligt. Klager over  \r\n\r\n vurderingsrådets fordelinger kan med hjemmel i vurderingslovens § 33, stk. 2,  \r\n\r\n og § 42 indbringes til pådømmelse af skyldrådet og Landsskatteretten. </P>  \r\n\r\n<P>Landsskatteretten havde besigtiget ejendommen og efter de herved  \r\n\r\n konstaterede forhold om ejendommens beliggenhed, bebyggelsens størrelse,  \r\n\r\n standard og vedligeholdelsesstand samt ejendommens anvendelse, sammenholdt  \r\n\r\n med oplysninger om lejeniveau for henholdsvis erhvervslokaler og  \r\n\r\n beboelseslejemål, fandt retten ikke grundlag for at antage, at den del af  \r\n\r\n forskelsværdien, der kunne henføres til den erhvervsmæssigt benyttede del af  \r\n\r\n ejendommen, oversteg halvdelen af forskelsværdien for hele ejendommen. </P>  \r\n\r\n<P>Den foretagne ansættelse af dækningsafgiftspligtig forskelsværdi blev  \r\n\r\n derfor ophævet. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i Skat 7, 1990, s. 550"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19901850025"
        },
        {
            "displayName": "Entydig dokumentidentifikation",
            "displayValue": "CA004966"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18500"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "30/05/1990"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 670-8405-749"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}