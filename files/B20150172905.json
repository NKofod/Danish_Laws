{
    "id": 176502,
    "title": "Bekendtgørelse om kommunalbestyrelsens vandhandleplaner",
    "documentTypeId": "60",
    "isSagsforlobPeriodValid": true,
    "shortName": "BEK nr 1729 af 16/12/2015",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om kommunalbestyrelsens vandhandleplaner</p>\r\n<p class=\"Indledning2\">I medfør af § 31 a, stk. 3, i lov om miljømål m.v. for vandforekomster og internationale naturbeskyttelsesområder (Miljømålsloven), jf. lovbekendtgørelse nr. 1531 af 8. december 2015, fastsættes efter bemyndigelse i henhold til § 2, stk. 1, i bekendtgørelse nr. 973 af 29. august 2014 om henlæggelse af opgaver og beføjelser til Naturstyrelsen:</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Anvendelsesområde</span>\r\n   </span>\r\n</p>\r\n<p class=\"Paragraf\" id=\"id09a1221f-1157-4c15-a067-1038b488cfa4\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Bekendtgørelsen finder anvendelse på kommunalbestyrelsernes udarbejdelse af kommunale handleplaner og fastsætter krav til indhold, prioritering og tidsfrist for gennemførelse af handleplanen samt forhold til de kommunale Natura-2000 handleplaner. Den kommunale handleplan efter lovens § 31 a benævnes herefter som den kommunale vandhandleplan eller vandhandleplanen.</p>\r\n<p class=\"Stk2\">\r\n   <span class=\"StkNr\" id=\"idacf1f612-8b9f-4ce6-a570-75934e620db3\">Stk. 2.</span> Ved en vandplan forstås i denne bekendtgørelse en statslig vandplan for et hovedvandopland, som ligger inden for et vanddistrikt fastlagt i lovens bilag 1.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Indholdet af den kommunale vandhandleplan</span>\r\n   </span>\r\n</p>\r\n<p class=\"Paragraf\" id=\"id632b6130-5f41-4fd6-bd62-eb6dedd1871b\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Den kommunale vandhandleplan udarbejdes på baggrund af den vedtagne og offentliggjorte vandplan, jf. lovens § 31, inden for det eller de hovedvandoplande, hvor kommunen er beliggende.</p>\r\n<p class=\"Stk2\">\r\n   <span class=\"StkNr\" id=\"id47c338a3-b0a2-4e91-8e77-30abe79477e4\">Stk. 2.</span> Den kommunale vandhandleplan udarbejdes på baggrund af de foranstaltninger, der er fastsat i vandplanen og dens indsatsprogram, jf. bekendtgørelse om ændring af bilag 2 til miljømålsloven om indholdet af vandplanen og om indholdet af indsatsprogrammet m.v., og som skal gennemføres af kommunalbestyrelsen inden for kommunens geografiske område på land og de tilstødende kystvande, som grænser op til hovedvandoplandet.</p>\r\n<p class=\"Paragraf\" id=\"idaba8dce7-5162-46a9-989e-e3ae8affc429\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Den kommunale vandhandleplan skal indeholde en redegørelse om forholdet til anden relevant planlægning og skal som minimum redegøre om forholdet til kommuneplanen, vandforsyningsplanen, spildevandsplanen, råstofplanen og planer nævnt i § 6.</p>\r\n<p class=\"Paragraf\" id=\"id5e858556-54fe-4c71-9ef4-331b5ed1a662\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Den kommunale vandhandleplan fastsætter, hvordan kommunalbestyrelsen vil realisere vandplanen og indsatsprogrammet, jf. bekendtgørelse om ændring af bilag 2 til miljømålsloven om indholdet af vandplanen og om indholdet af indsatsprogrammet m.v., dog uden at foregribe det præcise indhold af de aftaler eller afgørelser, der træffes i forbindelse med gennemførelsen af vandhandleplanen.</p>\r\n<p class=\"Stk2\">\r\n   <span class=\"StkNr\" id=\"idbe3f5f6d-9db0-4d1a-875f-4f78bd28ddf8\">Stk. 2.</span> Det skal på kort angives, hvor kommunalbestyrelsen skal gennemføre de foranstaltninger, der fremgår af vandhandleplanen. Kortene skal optages som bilag til vandhandleplanen.</p>\r\n<p class=\"Stk2\">\r\n   <span class=\"StkNr\" id=\"id0f4e5a1c-76b2-44df-af30-98645b862ef2\">Stk. 3.</span> Den kommunale handleplan skal indeholde en redegørelse om gennemførelsen af handleplanen for den forudgående 6 års periode, der gør det muligt at vurdere, i hvilket omfang den statslige vandplan for den forudgående periode er realiseret.</p>\r\n<p class=\"Paragraf\" id=\"id50d39302-0896-446d-9221-1ad97c11f617\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Den kommunale vandhandleplan skal endvidere indeholde en prioritering og angivelse af forventet tidspunkt for igangsættelse af hver enkelt foranstaltning. Herunder skal der redegøres for, hvordan offentligheden efter reglerne i særlovgivningen vil blive inddraget i vandhandleplanens gennemførelse.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Forholdet til de kommunale Natura 2000-handleplaner</span>\r\n   </span>\r\n</p>\r\n<p class=\"Paragraf\" id=\"idc1b67856-4cb2-4d68-83a3-25690e9006a0\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Den kommunale vandhandleplan skal koordinere indsatsen med de kommunale Natura 2000-handleplaner og Natura 2000-skovhandleplaner med indsatsen for vådområder omfattet af den statslige vandplan for så vidt angår vandbehov for de naturtyper, der er direkte afhængig af et vandøkosystem.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ikrafttræden</span>\r\n   </span>\r\n</p>\r\n<p class=\"Paragraf\" id=\"id31c4dc4c-e255-4892-9ecf-4c5bc8ede1f7\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Bekendtgørelsen træder i kraft den 1. januar 2016.</p>\r\n<p class=\"Stk2\">\r\n   <span class=\"StkNr\" id=\"idf048ba6d-b948-469d-b0dc-e3f319f14c82\">Stk. 2.</span> Bekendtgørelse nr. 1219 af 15. december 2011 om kommunalbestyrelsens vandhandleplaner ophæves.</p><div class=\"Givet\" id=\"Givet\"><p class=\"Givet\" align=\"center\">Naturstyrelsen, den 16. december 2015</p><p class=\"Sign1\" align=\"center\">Oluf Engberg</p><p class=\"Sign2\" align=\"right\">/ Anne-Marie Vægter Rasmussen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/12/2015"
        },
        {
            "displayName": "Accession",
            "displayValue": "B20150172905"
        },
        {
            "displayName": "Entydig dokumentidentifikation",
            "displayValue": "CK000447"
        },
        {
            "displayName": "Dato for førstegangsindlæggelse",
            "displayValue": "22/12/2015"
        },
        {
            "displayName": "Dato for indlæggelse",
            "displayValue": "22/12/2015"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1729"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "16/12/2015"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Naturstyrelsen"
        },
        {
            "displayName": "Ressortministeriets journalnummer",
            "displayValue": "Miljø- og Fødevaremin.,<br />Naturstyrelsen, j.nr. 019-00522"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}