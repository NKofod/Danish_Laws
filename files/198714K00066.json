{
    "id": 107850,
    "title": "1987 BTL 66   BETÆNKNING OVER FORSLAG TIL LOV OM ÆNDRING AF LOV OM SOCIAL PENSION   (VARMETILLÆG)    NR L 66 1987-88, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1987/1 BTL 66",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 66 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om social pension  \r\n\r\n (Varmetillæg) <BR>  \r\n\r\n Nr L 66 1987-88, 1. samling </P>  \r\n\r\n<P></P>  \r\n\r\n<P>Afgivet af Socialudvalget </P>  \r\n\r\n<P></P>  \r\n\r\n<P>Afgivet: 19871211 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til socialministeren, som denne har besvaret dels </P>  \r\n\r\n<P>skriftligt, dels i samråd. </P>  \r\n\r\n<P>Udvalget har endvidere modtaget skriftlig henvendelse fra </P>  \r\n\r\n<P>Kommunernes Landsforening og Sammenslutningen af Sociale Udvalg. </P>  \r\n\r\n<P>Der er af et mindretal stillet ændringsforslag, hvorom henvises til </P>  \r\n\r\n<P>de ledsagende bemærkninger. </P>  \r\n\r\n<P>Nogle af udvalgets spørgsmål til socialministeren og dennes </P>  \r\n\r\n<P>besvarelse heraf er optrykt som bilag til denne betænkning. </P>  \r\n\r\n<P>Et <B>flertal</B> (udvalget med undtagelse af Fremskridtspartiets medlem)  \r\n\r\n</P>  \r\n\r\n<P>anmoder socialministeren om, at det ved udarbejdelsen af </P>  \r\n\r\n<P>bekendtgørelsen sikres, at kommunerne ved fastsættelsen af de </P>  \r\n\r\n<P>interne regler får mulighed for at sikre, at ingen pensionist </P>  \r\n\r\n<P>stilles dårligere end efter de hidtidige regler. </P>  \r\n\r\n<P>Såfremt kommunen ved uændret varmetilskud, men på grund af en </P>  \r\n\r\n<P>udvidet personkreds, overskrider rådighedsbeløbet, må denne </P>  \r\n\r\n<P>overskridelse indgå i byrdefordelingen mellem staten og </P>  \r\n\r\n<P>kommunerne. </P>  \r\n\r\n<P>På den baggrund indstiller flertallet lovforslaget til <B>vedtagelse  \r\n\r\n</B></P>  \r\n\r\n<P>uændret. </P>  \r\n\r\n<P>Et flertal inden for flertallet (Socialdemokratiets, Socialistisk </P>  \r\n\r\n<P>Folkepartis og Det Radikales Venstres medlemmer af udvalget) </P>  \r\n\r\n<P>fastholder, at der ud over de 200 mio. kr., der med vedtagelsen </P>  \r\n\r\n<P>af dette lovforslag i alt er afsat til forbedring af varmetillæg </P>  \r\n\r\n<P>til pensionister, yderligere skal anvendes 80 mio. kr. til </P>  \r\n\r\n<P>forbedring af varmehjælp. De 80 mio. kr. svarer til det </P>  \r\n\r\n<P>afgiftsprovenu, som fremkommer ved, at afgiften på almindelig </P>  \r\n\r\n<P>benzin ikke blev nedsat som foreslået af regeringen. </P>  \r\n\r\n<P>Det pålægges derfor socialministeren inden den 15. januar 1988 at </P>  \r\n\r\n<P>udarbejde et forslag til, hvorledes de 80 mio. kr. kan anvendes. </P>  \r\n\r\n<P>Et <B>mindretal</B> (Fremskridtspartiets medlem af udvalget) indstiller  \r\n\r\n</P>  \r\n\r\n<P>lovforslaget til <B>vedtagelse</B> med det af mindretallet stillede </P>  \r\n\r\n<P>ændringsforslag, idet det ud over at henvise til </P>  \r\n\r\n<P>ændringsforslagets motiver udtaler følgende: </P>  \r\n\r\n<P>Det må være et ufravigeligt krav, at vedtagelsen af det foreliggende </P>  \r\n\r\n<P>lovforslag ikke bevirker, at en eneste pensionist stilles </P>  \r\n\r\n<P>dårligere end efter de hidtidige regler. Når kommunen udbetaler </P>  \r\n\r\n<P>beløb for at sikre overholdelsen heraf, må den være helt sikker </P>  \r\n\r\n<P>på krone for krone at få statslig refusion af, hvad </P>  \r\n\r\n<P>rådighedsbeløbet overskrides med. Hvis dette skulle indgå i de </P>  \r\n\r\n<P>store forhandlinger om byrdefordelingen mellem staten og </P>  \r\n\r\n<P>kommunerne, bliver resultatet alt for let, at de her omhandlede </P>  \r\n\r\n<P>poster aldeles drukner. </P>  \r\n\r\n<P>Ændringsforslag </P>  \r\n\r\n<P>Til § 1 </P>  \r\n\r\n<P>Af et <B>mindretal</B> (FP): </P>  \r\n\r\n<P>1) Efter det under <B>nr. 1</B> foreslåede 3. pkt. i <B>§ 17, stk.  \r\n\r\n</B></P>  \r\n\r\n<P>2, indsættes som nyt punktum: </P>  \r\n\r\n<P>&#187;Socialministeren anvender yderligere til varmetillæg til </P>  \r\n\r\n<P>pensionisterne et årligt beløb, der før pristalsregulering udgør </P>  \r\n\r\n<P>50 mio. kr.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Mange pensionister bor så dårligt, at der kræves ekstra store </P>  \r\n\r\n<P>udgifter, for at de kan få ordentlig varme i deres stuer vinteren </P>  \r\n\r\n<P>igennem. Det kan de ikke overkomme af de alt for karrige </P>  \r\n\r\n<P>pensionsbeløb. </P>  \r\n\r\n<P>For pensionisterne med ofte svigtende helbred er det endda vigtigere </P>  \r\n\r\n<P>end for de fleste andre at have det godt og varmt inden for deres </P>  \r\n\r\n<P>egne fire vægge. </P>  \r\n\r\n<P>Misforholdet blev enormt mere grelt, da firkantregeringen i 1986 </P>  \r\n\r\n<P>gennemførte de fantastisk høje statsafgifter på fyringsolie m.v. </P>  \r\n\r\n<P>Når man betaler for 3 liter olie, får man stort set kun 1 liter. </P>  \r\n\r\n<P>Broderparten af prisen på nødvendighedsgodet boligopvarmning </P>  \r\n\r\n<P>fordufter nemlig ned i den grådige statskasse. </P>  \r\n\r\n<P>Under disse forhold er det nødvendigt med langt større varmetillæg </P>  \r\n\r\n<P>til pensionisterne, end Folketinget hidtil har kunnet bekvemme </P>  \r\n\r\n<P>sig til at yde. </P>  \r\n\r\n<P>Nærværende ændringsforslag forøger kun tillægget med ca. 80 mio. kr. </P>  \r\n\r\n<P>(nemlig det nævnte beløb, 50 mio. kr., med tillæg for </P>  \r\n\r\n<P>pristalsreguleringen). </P>  \r\n\r\n<P>Når forslagstilleren indskrænker sit ændringsforslag i denne omgang </P>  \r\n\r\n<P>til et så lille beløb, er det, fordi 80 mio. kr. immervæk vil </P>  \r\n\r\n<P>kunne afbøde megen menneskelig tragedie, og fordi der er flertal </P>  \r\n\r\n<P>for denne forhøjelse, hvis Socialdemokratiet og SF skulle være </P>  \r\n\r\n<P>hæderlige. </P>  \r\n\r\n<P>De nævnte to partier udtalte nemlig (i øvrigt sammen med De </P>  \r\n\r\n<P>Radikale) i Skatte- og Afgiftsudvalgets betænkning af 5. november </P>  \r\n\r\n<P>1987 (altså for ca. 1 måned siden) over forslag til lov om </P>  \r\n\r\n<P>ændring af lov om afgift af benzin (L 23) uden mindste forbehold, </P>  \r\n\r\n<P>at de vil anvende ca. 80 mio. kr. &#187;til en forbedring af </P>  \r\n\r\n<P>varmehjælpen til pensionisterne&#171;. Proklamationen herom henviser </P>  \r\n\r\n<P>direkte til, at socialministeren stod i begreb med at fremsætte </P>  \r\n\r\n<P>det lovforslag, som nu er til behandling , og de nævnte partier </P>  \r\n\r\n<P>udtalte udtrykkeligt, at de under behandlingen heraf, og det er </P>  \r\n\r\n<P>altså her og nu, &#187;vil drage omsorg for, at ministerens forslag </P>  \r\n\r\n<P>forbedres med et beløb på ca. 80 mio. kr. Denne forbedring skal </P>  \r\n\r\n<P>lægges til de merudgifter på ca. 200 mio. kr., som </P>  \r\n\r\n<P>socialministeren bebudede under besvarelsen af spørgsmål S 144 i </P>  \r\n\r\n<P>spørgetiden onsdag den 4. november 1987&#171;. </P>  \r\n\r\n<P>Nærværende ændringsforslag går ud på, at det er socialministeren, </P>  \r\n\r\n<P>der afgør, hvor i landet de 80 mio. kr. skal anvendes. Behovet er </P>  \r\n\r\n<P>jo adskilligt større end 80 mio. kr., og derfor vil den centrale </P>  \r\n\r\n<P>myndighed bedre kunne finde frem til, hvor det sociale behov er </P>  \r\n\r\n<P>størst, end forholdet ville være, hvis pengene blev spredt ud i </P>  \r\n\r\n<P>småportioner til hver af de 276 lokalenheder, som i øvrigt </P>  \r\n\r\n<P>administrerer varmetilskuddet til pensionisterne. </P>  \r\n\r\n<P>Socialministeren må træde til der, hvor det konkrete behov viser sig </P>  \r\n\r\n<P>størst, f.eks. i den del af landet, som får væsentlig strengere </P>  \r\n\r\n<P>kuldeforhold end landets gennemsnit. Dette skal selvfølgelig ikke </P>  \r\n\r\n<P>kunne bruges af ministeren til via bureaukratlangsommelighed </P>  \r\n\r\n<P>først at slippe pengene, når pinsesolen danser over landet. </P>  \r\n\r\n<P>Pengene skal anvendes, så der kan komme varme i pensionisternes </P>  \r\n\r\n<P>stuer, mens det er bitterlig koldt, og derfor må der </P>  \r\n\r\n<P>tilrettelægges en hurtigt virkende forvaltning. </P>  \r\n\r\n<P>Fremskridtspartiet forestiller sig umiddelbart, at størstedelen </P>  \r\n\r\n<P>af midlerne vil blive brugt i storbyernes lejekaserner, opført </P>  \r\n\r\n<P>før første verdenskrig, men der ligger heri intet direktiv til </P>  \r\n\r\n<P>ministeren, som skal hindre hende i at bruge pengene, hvor hver </P>  \r\n\r\n<P>anvendt 100-kroneseddel afbøder mest menneskelig ulykke. </P>  \r\n\r\n<P>Jytte Andersen ( S ) Graversen ( S ) Sonja Mikkelsen ( S ) Jytte </P>  \r\n\r\n<P>Hilden ( S ) Erik B. Smith ( S) nfmd. <B>Taanquist ( S ) Agerschou (  \r\n\r\n</B></P>  \r\n\r\n<P>SF ) Birthe Hansen ( SF ) Karen Højte Jensen ( KF ) Lizzie </P>  \r\n\r\n<P>Lichtenberg ( KF ) Merete Aarup ( KF ) Helge Adam Møller ( KF ) </P>  \r\n\r\n<P>Britta Schall Holberg ( V ) Henrik Toft ( V ) Yvonne Herløv </P>  \r\n\r\n<P>Andersen ( CD ) Pia Dahl ( FP ) Aase Olesen ( RV) fmd. <B> </B></P>  \r\n\r\n<P>Partierne KRF og FK havde ikke medlemmer i udvalget. </P>  \r\n\r\n<P>Bilag </P>  \r\n\r\n<P>Nogle af udvalgets spørgsmål til socialministeren og dennes </P>  \r\n\r\n<P>besvarelse heraf: </P>  \r\n\r\n<P>Spørgsmål: </P>  \r\n\r\n<P>Udvalget ønsker oplyst, efter hvilke kriterier ministeren vil </P>  \r\n\r\n<P>udstikke de nye retningslinjer for varmehjælp. </P>  \r\n\r\n<P>Svar: </P>  \r\n\r\n<P>Efter pensionslovens § 17, stk. 2, 2. pkt., fastsætter </P>  \r\n\r\n<P>socialministeren regler om personligt tillæg til betaling af </P>  \r\n\r\n<P>varmeudgifter, herunder om egenbetaling. Efter forslagets § 1, </P>  \r\n\r\n<P>nr. 1, fastsætter socialministeren endvidere regler om, at det </P>  \r\n\r\n<P>sociale udvalg kan yde varmetillæg med et højere beløb end </P>  \r\n\r\n<P>fastsat i reglerne efter 2. pkt. </P>  \r\n\r\n<P>Reglerne om personligt tillæg til varmeudgifter (varmetillæg) agtes </P>  \r\n\r\n<P>fastsat i bekendtgørelse om social pension efter følgende </P>  \r\n\r\n<P>retningslinjer: </P>  \r\n\r\n<P>1) Egenbetalingen for enlige pensionister udgør 2.400 kr. (svarende </P>  \r\n\r\n<P>til ca. 6 procent af grundbeløbet). For gifte pensionister udgør </P>  \r\n\r\n<P>egenbetalingen 11/2 gange egenbetalingen for enlige, dvs. 3.600 </P>  \r\n\r\n<P>kr. </P>  \r\n\r\n<P>2) Herudover ydes hjælp i intervallet op til 6.100 kr. med 75 </P>  \r\n\r\n<P>procent, i intervallet fra 6.100 kr. og op til 8.000 kr. med 50 </P>  \r\n\r\n<P>procent og fra 8.000 kr. og op til 10.100 kr. med 25 procent. Der </P>  \r\n\r\n<P>kan ikke ydes varmetillæg til udgifter, der overstiger 10.100 kr. </P>  \r\n\r\n<P>3) Den samlede hjælp til enlige og gifte kan højst udgøre </P>  \r\n\r\n<P>henholdsvis 4.250 kr. og 3.350 kr. om året. </P>  \r\n\r\n<P>4) Egenbetaling og varmeudgiftsgrænser dyrtidsreguleres en gang om </P>  \r\n\r\n<P>året den 1. januar efter reglerne i pensionslovens § 49, stk. 6 </P>  \r\n\r\n<P>og 7. </P>  \r\n\r\n<P>5) Det sociale udvalg kan for et år ad gangen beslutte at yde </P>  \r\n\r\n<P>varmetillæg med et højere beløb end det beløb, der følger af de </P>  \r\n\r\n<P>under pkt. 1-4 skitserede retningslinjer. I så fald refunderes </P>  \r\n\r\n<P>samtlige udgifter til varmetillæg inden for rådighedsbeløbet, jf. </P>  \r\n\r\n<P>forslagets § 1, nr. 3. </P>  \r\n\r\n<P>6) I tilfælde, hvor beregningen af varmetillæg efter de nye regler </P>  \r\n\r\n<P>ikke kan ske pr. 1. januar 1988, foretages snarest herefter en </P>  \r\n\r\n<P>omregning. Viser omregningen, at der er udbetalt for meget i </P>  \r\n\r\n<P>varmetillæg, kan det overskydende beløb ikke kræves </P>  \r\n\r\n<P>tilbagebetalt. For lidt udbetalt varmetillæg efterbetales. </P>  \r\n\r\n<P>Spørgsmål: </P>  \r\n\r\n<P>Det ønskes oplyst, om ministeren vil udarbejde forslag om fordeling </P>  \r\n\r\n<P>af de yderligere 80 mio. kr., hvorefter beløbet kan anvendes til </P>  \r\n\r\n<P>rente- og afdragsfrie lån til pensionister til finansiering af </P>  \r\n\r\n<P>isolering af deres boliger, herunder lejeboliger. </P>  \r\n\r\n<P>Svar: </P>  \r\n\r\n<P>Foreløbig kan jeg oplyse, at Socialministeriet er i gang med at </P>  \r\n\r\n<P>undersøge de forskellige muligheder for at yde støtte til </P>  \r\n\r\n<P>pensionister til finansiering af energibesparende </P>  \r\n\r\n<P>foranstaltninger i deres boliger, herunde lejeboliger. </P>  \r\n\r\n<P>Løsningsmulighederne skal selvsagt vurderes i sammenhæng med de </P>  \r\n\r\n<P>allerede eksisterende regler i Boligministeriets lovgivning om </P>  \r\n\r\n<P>begrænsning af energiforbruget i bygninger (varmesynsloven) og </P>  \r\n\r\n<P>kræver allerede af denne grund nærmere ovrvejelser om forholdet </P>  \r\n\r\n<P>til den bestående lovgivning. Endvidere rejser spørgsmålet om </P>  \r\n\r\n<P>støtte til pensionister i lejeboliger på grund af ejerforholdet </P>  \r\n\r\n<P>til disse boliger særlige problemer, som nærmere må afklares. </P>  \r\n\r\n<P>Jeg vil sørge for, at der arbejdes videre med en undersøgelse af </P>  \r\n\r\n<P>mulighederne. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198714K00066"
        },
        {
            "displayName": "Entydig dokumentidentifikation",
            "displayValue": "CL004571"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "66"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}