{
    "id": 165336,
    "title": "Ligebehandlingsnævnets afgørelse om køn - forskellige priser - medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10016 af 15/11/2012",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - forskellige priser - medhold</p>\r\n<div class=\"Resume\">\r\n   <p class=\"TekstGenerel\">Det var i strid med ligestillingsloven, at en swingerklub havde forskellige medlems- og entrépriser for mænd og kvinder. Klager fik derfor medhold og blev tilkendt en godtgørelse på 2.500 kr.</p>\r\n</div>\r\n<p>Klagen drejer sig om påstået forskelsbehandling på grund af køn i forbindelse med, at en swingerklub havde forskellige medlems- og entrépriser for mænd og kvinder.</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Det var i strid med ligestillingsloven, at indklagede havde forskellige medlems- og entrépriser for mænd og kvinder.</p>\r\n<p>Indklagede skal inden 14 dage betale en godtgørelse til klageren på 2.500 kr. med procesrente fra den 17. maj 2012, hvor klagen er modtaget i Ligebehandlingsnævnet.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Der er klaget over, at en swingerklub havde forskellige medlems- og entrépriser for mænd og kvinder.</p>\r\n<p>Adgangen til swingerklubben kunne ske ved at have et medlemskab eller ved at købe et gæstekort.</p>\r\n<p>Prisen for 1 års medlemskab var 500 kr. for par og single mænd.</p>\r\n<p>Prisen for samme medlemskab var 250 kr. for single piger.</p>\r\n<p>Prisen på et gæstekort var 150 kr. både for mænd og for kvinder.</p>\r\n<p>Udover køb af et gæstekort eller et medlemskab, skulle besøgende betale en entrépris.</p>\r\n<p>Swingerklubben havde på tidspunktet for klagers besøg åbent onsdag til søndag, og entrépriserne varierede efter, hvilken dag man besøgte klubben.</p>\r\n<p>Det fremgik af indklagedes hjemmeside, at entrépriserne for at komme i klubben var:</p>\r\n<p>\r\n   <span class=\"Bold\">Onsdag</span>\r\n</p>\r\n<p>\r\n   <span class=\"Bold\">VIP-medlemmer:</span> Gratis</p>\r\n<p>\r\n   <span class=\"Bold\">Medlemmer</span>:</p>\r\n<p>Par og single mænd: 200 kr.</p>\r\n<p>Single piger: 50 kr.</p>\r\n<p>\r\n   <span class=\"Bold\">Ikke-medlemmer:</span>\r\n</p>\r\n<p>Par og single mænd: 350 kr.</p>\r\n<p>Single piger: 200 kr.</p>\r\n<p>\r\n   <span class=\"Bold\">Torsdag:</span>\r\n</p>\r\n<p>\r\n   <span class=\"Bold\">VIP-medlemmer</span>: Gratis</p>\r\n<p>\r\n   <span class=\"Bold\">Medlemmer:</span>\r\n</p>\r\n<p>Par: 150 kroner</p>\r\n<p>Single mænd: 250 kroner</p>\r\n<p>Single kvinder: Nul kroner</p>\r\n<p>\r\n   <span class=\"Bold\">Ikke-medlemmer:</span>\r\n</p>\r\n<p>Par: 300 kroner</p>\r\n<p>Single mænd: 400 kroner</p>\r\n<p>Single piger: 150 kroner</p>\r\n<p>\r\n   <span class=\"Bold\">Fredag &amp; Lørdag</span>\r\n</p>\r\n<p>\r\n   <span class=\"Bold\">VIP-medlemmer: </span>Gratis</p>\r\n<p>\r\n   <span class=\"Bold\">Medlemmer:</span>\r\n</p>\r\n<p>Par og Single mænd: 350 kroner</p>\r\n<p>Single piger: 100 kroner</p>\r\n<p>\r\n   <span class=\"Bold\">Ikke medlemmer:</span>\r\n</p>\r\n<p>Par og single mænd: 500 kroner</p>\r\n<p>Single piger: 250 kroner</p>\r\n<p>\r\n   <span class=\"Bold\">Søndag:</span>\r\n</p>\r\n<p>\r\n   <span class=\"Bold\">VIP-medlemmer: </span>Gratis</p>\r\n<p>\r\n   <span class=\"Bold\">Medlemmer:</span>\r\n</p>\r\n<p>Par og single mænd: 200 kr.</p>\r\n<p>Single piger: 50 kr.</p>\r\n<p>\r\n   <span class=\"Bold\">Ikke medlemmer:</span>\r\n</p>\r\n<p>Par og single mænd 350 kr.</p>\r\n<p>Single kvinder 200 kr.</p>\r\n<p>Det var også muligt at købe et VIP medlemskab. Med et VIP Medlemskab havde man ubegrænset adgang til klubben onsdag, torsdag, fredag, lørdag og søndag, uden at skulle betale hverken gæstekort eller entrépris.</p>\r\n<p>Prisen for et VIP medlemskab var på tidspunktet for klagens indgivelse:</p>\r\n<p>1 års VIP medlemskab ½ års VIP medlemsskab</p>\r\n<p>Par 5000 ------------------ Par 3000</p>\r\n<p>Single mand 5000 --------------- Single mand 3000</p>\r\n<p>Single pige 2000 --------------- Single pige 1200</p>\r\n<p>Swingerklubben har efterfølgende ændret sine åbningstider så den nu kun har åbent torsdag, fredag og lørdag samt på udvalgte søndage. Priserne for at komme i klubben har ikke ændret sig.</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager </span>påstår, at indklagede handler i strid med forbuddet mod forskelsbehandling ved at kræve forskellige medlems- og entrépriser for mænd og kvinder.</p>\r\n<p>Klager besøgte swingerklubben seks gange i løbet af 2011. Herunder besøgte klager swingerklubben på fire fredage og på to onsdage.</p>\r\n<p>Klager har været medlem af klubben i 1 år. Klager har i alt betalt 2.400 kr. for at få adgang til klubben. En kvinde i tilsvarende situation skulle have betalt 650 kr.</p>\r\n<p>Klager gør gældende, at en rabat skal gælde for alle uanset køn, ellers er der tale om forskelsbehandling. At indklagede bruger ordet rabatordning, ændrer ifølge klager ikke på, at der er tale om forskelsbehandling.</p>\r\n<p>Klager afviser ikke, at det er tilladt for indklagede at yde rabat, når denne vedrører forskellige ydelser, men fastholder at det er ulovligt, hvis en rabat afhænger af en persons køn.</p>\r\n<p>Klager henviser til, at indklagede ikke har gjort rede for, hvordan den omtalte rundspørge er blevet foretaget, og han stiller spørgsmålstegn ved dens rigtighed. Klager gør i den forbindelse gældende, at selvom om påstanden skulle være rigtig, er det ikke en saglig grund for forskelsbehandlingen.</p>\r\n<p>Klager gør endvidere gældende, at indklagedes argument om, at der ikke er ligestilling mellem mænd og kvinder i forhold til løn, er uden betydning for sagen, og desuden er det ikke indklagedes opgave at rette op her på.</p>\r\n<p>Klager henviser til, at brug af kondomer både er i manden og kvindens interesse, i og med de beskytter mod uønsket graviditet og seksuelt overførte sygdomme. Klager henviser i øvrigt til, at kondomer har en lille gennemsnitlig stk. pris, og at denne ikke kan modsvare forskellen i medlems- og entréprisen.</p>\r\n<p>Klager gør gældende, at indklagede tilbyder kvinderne den lavere pris for at få flere kvinder på stedet og dermed tiltrække mændene.</p>\r\n<p>Klager henviser i øvrigt til, at situationen dermed kan sidestilles med rufferi, da det objektivt kan betragtes som om, at mændene betaler ejeren for, at kvinderne kommer på stedet.</p>\r\n<p>Klager henviser til, at hvis branchen må lukke såfremt nævnet finder, at der er tale om forskelsbehandling, er det mere et udtryk for, at indklagede ikke har fundet ud af at indrette forretningen korrekt, eller fordi branchen ikke er rentabel, hvilket i begge tilfælde ikke er saglige grunde for at forskelsbehandle.</p>\r\n<p>Klager har i øvrigt i forbindelse med sagen henvist til Ligebehandlingsnævnets praksis, samt flere avisartikler vedrørende forskellige priser i swingerklubber.</p>\r\n<p>\r\n   <span class=\"Bold\">Indklagede</span> bekræfter, at de har forskellige medlems- og entrépriser for mænd og kvinder.</p>\r\n<p>Indklagede begrunder blandt andet de forskellige priser i en rabatordning, som efter deres overbevisning ikke er i strid med lovgivningen. Indklagede mener, at de bør ligestilles med butikker og lignende, der har lov til at yde rabat begrundet i eksempelvis fagområde, alder, frisør, mænd kontra kvinder mv.</p>\r\n<p>Indklagede oplyser, at en rundspørge i klubben har vist, at de fleste mandlig gæster synes, at prisforskellen er i orden.</p>\r\n<p>Indklagede henviser til, at der ikke er ligestilling på arbejdsmarkedet i forhold til løn, og at især single kvinder ikke har de samme penge til rådighed til fornøjelser som mænd.</p>\r\n<p>Indklagede henviser endvidere til, at deres dresscode kræver mere for kvinder end for mænd, og at de har et forbrug for mænd til kondomer.</p>\r\n<p>Indklagede henviser yderligere til, at det er deres overbevisning, at 99 % af klubbens gæster ønsker at beholde de forskellige priser.</p>\r\n<p>Indklagede henviser endeligt til, at ingen mænd vil besøge swingerklubber, hvis der ikke er så mange kvinder tilstede. Indklagede gør i den forbindelse gældende, at såfremt nævnet kommer frem til, at priserne er i strid med loven, vil det betyde, at branchen ikke kan eksistere.</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Det fremgår af ligestillingsloven, at ingen må udsætte en person for direkte eller indirekte forskelsbehandling på grund af køn. Forbuddet mod forskelsbehandling gælder blandt andet for alle organisationer og personer, som leverer varer og tjenesteydelser, som er tilgængelige for offentligheden.</p>\r\n<p>Hvis en person, der anser sig for krænket, påviser faktiske omstændigheder, som giver anledning til at formode, at der er udøvet direkte eller indirekte forskelsbehandling, påhviler det modparten at bevise, at ligebehandlingsprincippet ikke er blevet krænket.</p>\r\n<p>Ligebehandlingsnævnet finder, at indklagede har handlet i strid med ligestillingsloven, ved at have forskellige medlems- og entrépriser for mænd og kvinder til swingerklubben.</p>\r\n<p>Klager får derfor medhold i sin klage.</p>\r\n<p>\r\n   <span class=\"Bold\">Godtgørelse</span>\r\n</p>\r\n<p>Ligebehandlingsnævnet har ved fastsættelse af godtgørelsens størrelse taget udgangspunkt i praksis samt et skøn over sagens faktiske omstændigheder, herunder karakteren og alvoren af den skete hændelse.</p>\r\n<p>Indklagede skal herefter betale 2.500 kr. til klager med procesrente fra den 17. maj 2012, hvor sagen blev indbragt for Ligebehandlingsnævnet. Beløbet skal betales inden 14 dage.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/11/2014"
        },
        {
            "displayName": "Accession",
            "displayValue": "W20141001625"
        },
        {
            "displayName": "Entydig dokumentidentifikation",
            "displayValue": "CF000281"
        },
        {
            "displayName": "Dato for indlæggelse",
            "displayValue": "27/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10016"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "15/11/2012"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "7100478-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}