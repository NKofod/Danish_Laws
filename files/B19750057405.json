{
    "id": 48550,
    "title": "Bekendtgørelse om sikkerhedsforanstaltninger ved brug m.v. af radioaktive stoffer. ",
    "documentTypeId": "60",
    "isSagsforlobPeriodValid": false,
    "shortName": "BEK nr 574 af 20/11/1975",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om sikkerhedsforanstaltninger ved  \r\n\r\n brug m.v. af radioaktive stoffer. </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 2 i lov nr. 94 af 31. marts 1953 om brug m.v. af radioaktive  \r\n\r\n stoffer fastsættes herved følgende bestemmelser om de  \r\n\r\n sikkerhedsforanstaltninger der skal iagttages i forbindelse med indførsel,  \r\n\r\n fremstilling, anvendelse, opbevaring, transport og bortskaffelse m.v. af  \r\n\r\n radioaktive stoffer: </P>  \r\n\r\n<P>I. Almindelige bestemmelser. </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Sikkerhedsforanstaltningerne ved brug m.v. af  \r\n\r\n radioaktive stoffer skal, for så vidt andet ikke er fastsat i medfør af lov  \r\n\r\n nr. 94 af 31. marts 1953 gennemføres således, at beskyttelsen af mennesker er  \r\n\r\n i overensstemmelse med de almindelige retningslinier, der til enhver tid er  \r\n\r\n anbefalet af den internationale kommission for radiologisk beskyttelse  \r\n\r\n (International Commission on Radiological Protection, ICRP). </P>  \r\n\r\n<P CLASS=STK> <I>Stk. 2. </I> Sikkerhedsforanstaltningerne skal, med mindre  \r\n\r\n andet fastsættes i medfør af nærværende bekendtgørelse, være af en sådan art,  \r\n\r\n at de strålingsdoser der er angivet af ICRP ikke overskrides; endvidere skal  \r\n\r\n det til enhver tid tilstræbes, at strålingsdoserne ligger væsentlig herunder.  \r\n\r\n</P>  \r\n\r\n<P CLASS=STK> <I>Stk. 3. </I> Det skal til enhver tid tilstræbes, at så få  \r\n\r\n personer som muligt udsættes for stråling fra radioaktive stoffer. </P>  \r\n\r\n<P CLASS=STK> <I>Stk. 4. </I> Sundhedsstyrelsen skal i fornødent omfang gøre  \r\n\r\n brugere af radioaktive stoffer bekendte med de retningslinier, der er  \r\n\r\n anbefalet af ICRP. </P>  \r\n\r\n<P>II. Lagring og opbevaring. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Brugeren af radioaktive stoffer skal ved lagring  \r\n\r\n og opbevaring drage omsorg for, at ingen udsættes for sundhedsfare ved  \r\n\r\n direkte bestråling eller ved optagelser af radioaktive stoffer i legemet  \r\n\r\n gennem luftvejene, fordøjelseskanalen eller huden, jfr. bestemmelserne i § 1.  \r\n\r\n</P>  \r\n\r\n<P CLASS=STK> <I>Stk. 2. </I> Brugeren af radioaktive stoffer skal drage  \r\n\r\n omsorg for, at lagrings- og opbevaringssteder for radioaktive stoffer er  \r\n\r\n tydeligt afmærket med et advarselsskilt for radioaktivitet efter de regler,  \r\n\r\n som sundhedsstyrelsen har givet herom. </P>  \r\n\r\n<P CLASS=STK> <I>Stk. 3. </I> Radioaktive stoffer skal lagres og opbevares  \r\n\r\n således, at de er sikret mod tyveri, brand og vandskade. </P>  \r\n\r\n<P CLASS=STK> <I>Stk. 4. </I> Sundhedsstyrelsen kan give almindelige regler  \r\n\r\n for radioaktive stoffers lagring og opbevaring, og kan endvidere give særlige  \r\n\r\n regler herfor i det enkelte tilfælde. </P>  \r\n\r\n<P>III. Fremstilling, oparbejdning og anvendelse. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Steder, hvor radioaktive stoffer fremstilles,  \r\n\r\n oparbejdes eller anvendes, skal tydeligt afmærkes med et advarselsskilt for  \r\n\r\n radioaktivitet efter de regler, som sundhedsstyrelsen har givet herom.  \r\n\r\n Sundhedsstyrelsen kan give såvel almimdelige regler som regler gældende de  \r\n\r\n enkelte tilfælde bl.a. om følgende, jfr. iøvrigt § 6: </P>  \r\n\r\n<P>a. arbejdsledelsens kvalifikationer samt personalets instruktion, </P>  \r\n\r\n<P>b. arbejdsstedets beliggenhed med særligt henblik på udendørs forurening  \r\n\r\n gennem spildevand og luft, </P>  \r\n\r\n<P>c. arbejdslokalets indretning med særligt henblik på afskærmning,  \r\n\r\n ventilation og renholdelse, </P>  \r\n\r\n<P>d. arbejdsmetode, arbejdstid, arbejdspåklædning, afmærkning og afgrænsning  \r\n\r\n af særligt farlige områder m.v., </P>  \r\n\r\n<P>e. behandling af radioaktivt affald, </P>  \r\n\r\n<P>f. forudtilrettelagte foranstaltninger mod farer som følge af tyveri,  \r\n\r\n brand, eksplosion e.l., </P>  \r\n\r\n<P>g. forbud mod rygning og spisning i arbejdslokalet, </P>  \r\n\r\n<P>h. foranstaltninger til måling af strålingsforholdene på arbejdsstedet,  \r\n\r\n</P>  \r\n\r\n<P>i. foranstaltninger til måling og fjernelse af radioaktiv forurening på  \r\n\r\n arbejdsplads, værktøj, arbejdstøj og hud, </P>  \r\n\r\n<P>j. foranstaltninger til måling af den strålingsdosis som hver enkelt  \r\n\r\n person måtte have modtaget og den i legemet optagne stofmængde, </P>  \r\n\r\n<P>k. lægeundersøgelse af udsatte personer med henblik på patologiske  \r\n\r\n forandringer som følge af bestråling fra ydre strålekilder, eller fra  \r\n\r\n radioaktive stoffer optaget i legemet. </P>  \r\n\r\n<P>IV. Indførsel og transport. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> De nærmere regler om indførsel af radioaktive  \r\n\r\n stoffer fastsættes af sundhedsstyrelsen. </P>  \r\n\r\n<P CLASS=STK> <I>Stk. 2 </I> De nærmere regler om transport af radioaktive  \r\n\r\n stoffer fastsættes af sundhedsstyrelsen og de myndigheder som er ansvarlige  \r\n\r\n for det pågældende transportområde, jfr. § 7. </P>  \r\n\r\n<P CLASS=STK> <I>Stk. 3. </I> Sådanne regler fastsat i henhold til stk. 1 og  \r\n\r\n 2 udfærdiges på grundlag af retningslinier, der er udarbejdet af den  \r\n\r\n internationale atomenergikommission (IAEA) med de efter danske forhold  \r\n\r\n nødvendige afvigelser. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Reglerne om transport omfatter enhver operation  \r\n\r\n i forbindelse med transport - såsom lastning, losning og opbevaring under  \r\n\r\n transport. </P>  \r\n\r\n<P CLASS=STK> <I>Stk. 2 </I> Reglerne om transport kan omfatte bestemmelser  \r\n\r\n om emballage, mærkning og afskærmning. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Forsendelser indeholdende radioaktive stoffer må  \r\n\r\n kun åbnes for toldeftersyn af en repræsentant for importøren med fornødent  \r\n\r\n kendskab til forsendelse af radioaktive stoffer. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> For transport til søs af radioaktive stoffer  \r\n\r\n gælder de af handelsministeriet fastsatte bestemmelser. </P>  \r\n\r\n<P CLASS=STK> <I>Stk. 2. </I> For jernbanetransport af radioaktive stoffer  \r\n\r\n gælder de af ministeriet for offentlige arbejder fastsatte bestemmelser. </P>  \r\n\r\n<P CLASS=STK> <I>Stk. 3. </I> For lufttransport af radioaktive stoffer gælder  \r\n\r\n de af statens luftfartsvæsen, luftfartsdirektoratet, fastsatte bestemmelser.  \r\n\r\n</P>  \r\n\r\n<P>V. Bortskaffelse m.v. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Sundhedsstyrelsen kan give almindelige regler  \r\n\r\n for behandling af radioaktivt forurenet emballage, affald, spildevand og  \r\n\r\n afsugningsluft og kan endvidere give særlige forskrifter herom i det enkelte  \r\n\r\n tilfælde. </P>  \r\n\r\n<P>VI. Tilsyn. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Institutter, laboratorier og virksomheder, der  \r\n\r\n opbevarer eller anvender radioaktive stoffer, eller anlæg, hvori sådanne  \r\n\r\n stoffer er indbygget, står under tilsyn af sundhedsstyrelsen og  \r\n\r\n arbejdstilsynet, jfr. § 3 i loven om brug m.v. af radioaktive stoffer. </P>  \r\n\r\n<P CLASS=STK> <I>Stk. 2. </I> Sundhedsstyrelsen og de til styrelsen knyttede  \r\n\r\n sagkyndige og andre tilsynsførende myndigheder skal til enhver tid have  \r\n\r\n adgang til ethvert sted, hvor radioaktive stoffer opbevares og anvendes, for  \r\n\r\n i det omfang tilsynsmyndigheden finder det nødvendigt at foretage  \r\n\r\n besigtigelser og målinger til bedømmelse af sikkerhedsforanstaltningernes  \r\n\r\n tilstrækkelighed. </P>  \r\n\r\n<P CLASS=STK> <I>Stk. 3 </I> Sundhedsstyrelsen kan give almindelige regler om  \r\n\r\n indberetning af uheld, brand m.v. i forbindelse med radioaktive stoffer. </P>  \r\n\r\n<P CLASS=STK> <I>Stk. 4. </I> Såfremt der pålægges noget institut eller  \r\n\r\n laboratorium eller nogen anden virksomhed foranstaltninger til måling af den  \r\n\r\n strålingsdosis, som de med radioaktivt arbejde beskæftigede personer er udsat  \r\n\r\n for eller såfremt det bestemmes, at sådanne personer skal lægeundersøges,  \r\n\r\n påhviler det vedkommende arbejdsgiver at afholde de eventuelle udgifter  \r\n\r\n hertil. </P>  \r\n\r\n<P>VII. Undtagelses- og straffebestemmelser samt bestemmelser i anden  \r\n\r\n lovgivning. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Sundhedsstyrelsen kan, når forholdene taler  \r\n\r\n derfor, i det enkelte tilfælde tillade afvigelser fra bestemmelserne i denne  \r\n\r\n bekendtgørelse og fra de almindelige regler, der er givet i medfør af  \r\n\r\n bekendtgørelsen. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Overtrædelser af bestemmelserne i denne  \r\n\r\n bekendtgørelse straffes med bøde i medfør af § 5 i lov om brug m.v. af  \r\n\r\n radioaktive stoffer. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> For anlæg, der er omfattet af lov nr. 170 af  \r\n\r\n 16. maj 1962 om nukleare anlæg, gælder de i denne lov fastsatte bestemmelser.  \r\n\r\n</P>  \r\n\r\n<P>For arbejde m.v. med radioaktive stoffer gælder, udover sundhedsstyrelsens  \r\n\r\n regler, bestemmelserne i arbejderbeskyttelseslovgivningen. </P>  \r\n\r\n<P>VIII. Ikrafttræden. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Denne bekendtgørelse træder i kraft ved  \r\n\r\n bekendtgørelsen i Lovtidende, og samtidig ophæves bekendtgørelse nr. 192 af  \r\n\r\n 15. juni 1955 om sikkerhedsforanstaltninger ved brug m.v. af radioaktive  \r\n\r\n stoffer. </P>  \r\n\r\n<P CLASS=STK> <I>Stk. 2 </I> Markeringsskilte der er opsat ved  \r\n\r\n bekendtgørelsens ikrafttræden, og som er i overensstemmelse med de hidtil  \r\n\r\n gældende regler, må fortsat anvendes. </P>  \r\n\r\n<P CLASS=STK> <I>Stk 3. </I> Det er tilladt i indtil 3 år fra nærværende  \r\n\r\n bekendtgørelses ikrafttræden at transportere radioaktive stoffer efter de  \r\n\r\n hidtil gældende regler. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Miljøministeriet, den 20. november 1975.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Helge Nielsen </P>  \r\n\r\n<P CLASS=MINISTER ALIGN=RIGHT>/Gertrud Goldschmidt </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/12/1974"
        },
        {
            "displayName": "Accession",
            "displayValue": "B19750057405"
        },
        {
            "displayName": "Entydig dokumentidentifikation",
            "displayValue": "CM007353"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "03/02/2018"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "574"
        },
        {
            "displayName": "År for udstedelse",
            "displayValue": "1975"
        },
        {
            "displayName": "Dato for underskrift",
            "displayValue": "20/11/1975"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Miljøstyrelsen"
        },
        {
            "displayName": "Ressortministeriets journalnummer",
            "displayValue": "Miljømin.dep.J.nr. 1973-7002-1."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}