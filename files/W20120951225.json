{
    "id": 143369,
    "title": "Kørsel med trillebør med sand skete ikke sikkerheds- og sundhedsmæssigt fuldt forsvarligt",
    "documentTypeId": "240",
    "isSagsforlobPeriodValid": true,
    "shortName": "KEN nr 9512 af 31/08/2012",
    "documentHtml": "<div class=\"bjelke\">Den fulde tekst</div><p class=\"Titel2\">Kørsel med trillebør med sand skete ikke sikkerheds- og sundhedsmæssigt fuldt forsvarligt</p>\r\n<div class=\"Resume\">\r\n   <p class=\"TekstGenerel\">Arbejdstilsynet var på tilsynsbesøg på en byggeplads og konstaterede, at en ansat var i færd med at køre sand ind i en bygning med en trillebør.</p>\r\n   <p class=\"TekstGenerel\">Den ansatte transporterede sand med en vægt på ca. 120-140 kg, ca. 40-50 meter ind på byggepladsen.</p>\r\n   <p class=\"TekstGenerel\">Der skulle samlet transporteres ca. 6 ton sand ind i bygningen, svarende til ca. 40 læs.</p>\r\n   <p class=\"TekstGenerel\">Arbejdstilsynet gav påbud om, at virksomheden skulle anvende et egnet teknisk hjælpemiddel til det konkrete arbejde.</p>\r\n   <p class=\"TekstGenerel\">Nævnet fastholdt Arbejdstilsynets afgørelse, idet nævnet på baggrund af Arbejdstilsynets oplysninger og billedmateriale i sagen vurderede, at dele af terrænet som den ansatte kørte trillebøren over, var ujævnt, idet der lå plader og kabler på kørevejen.</p>\r\n   <p class=\"TekstGenerel\">Nævnet vurderede endvidere, at der ved kørsel med trillebør med en tung byrde på ujævnt grundlag er risiko for, at trillebøren kommer i slinger, hvilket kan medføre en akut belastning af ryggen og dermed en akut skade.</p>\r\n</div>\r\n<p class=\"Tekst\">[Adressat udeladt]</p>\r\n<p class=\"Tekst\">Arbejdsmiljøklagenævnet har på møde den 28. august 2012 behandlet [navn udeladt]’s klage på vegne af [navn udeladt] over Arbejdstilsynets afgørelse af den 9. marts 2012, hvorved [navn udeladt] fik påbud om straks at anvende egnede tekniske hjælpemidler til transport af sand på byggepladsen [adresse udeladt].</p>\r\n<p class=\"Tekst\">Nævnet traf følgende</p>\r\n<p class=\"Overskriftsnummer2\">A F G Ø R E L S E</p>\r\n<p class=\"Tekst\">Arbejdsmiljøklagenævnet fastholder Arbejdstilsynets afgørelse således, at virksomheden straks skulle sørge for, at arbejdet med transport af sand ind i en bygning på byggepladsen [adresse udeladt] blev udført sikkerheds- og sundhedsmæssigt fuldt forsvarligt.</p>\r\n<p class=\"Overskriftsnummer2\">B E G R U N D E L S E</p>\r\n<p class=\"Tekst\">Nævnet lægger herved vægt på, at Arbejdstilsynet ved tilsynsbesøget den 1. marts 2012 konstaterede, at en ansat med en trillebør transporterede sand med en vægt på ca. 120-140 kg, ca. 40-50 meter, ind i en bygning på byggepladsen [adressat udeladt].</p>\r\n<p class=\"Tekst\">Nævnet lægger endvidere vægt på, at det ved tilsynsbesøget blev oplyst, at den ansatte på tilsynstidspunktet havde kørt ca. 2 m³ sand, svarende til ca. 3 tons sand, ind i bygningen, og at der var cirka den samme mængde sand tilbage. Samlet skulle der transporteres ca. 6 tons sand ind i bygningen.</p>\r\n<p class=\"Tekst\">På baggrund af Arbejdstilsynets oplysninger og billedmateriale i sagen lægger nævnet til grund, at dele af terrænet, som den ansatte kørte trillebøren over, var ujævnt, idet der lå plader og kabler på kørevejen.</p>\r\n<p class=\"Tekst\">Nævnet vurderer, at der ved kørsel med trillebør med en tung byrde på ujævnt underlag, er risiko for, at trillebøren kommer i slinger, hvilket kan medføre en pludselig belastning af ryggen, og dermed en risiko for en akut skade.</p>\r\n<p class=\"Tekst\">Det fremgår af arbejdsmiljøloven, at arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"Tekst\">Det fremgår af reglerne om manuel håndtering, at egnede tekniske hjælpemidler skal bruges, når det er muligt og hensigtsmæssigt, og altid når den manuelle transport indebærer fare for sikkerhed eller sundhed.</p>\r\n<p class=\"TekstoverskriftVenstre\">Bemærkninger til klagen:</p>\r\n<p class=\"Tekst\">[Navn udeladt] har i klagen anført, at overtrædelsen er under bagatelgrænsen i henhold til Arbejdstilsynets retningslinjer om bagatelgrænser.</p>\r\n<p class=\"Tekst\">[Navn udeladt] har herom anført, at arbejdet ikke var planlagt til at skulle foregå med trillebør, og at der var bestilt en minilæsser til at transportere sandet fra pladsen og ind i kælderen, men at minilæsseren af ukendte årsager ikke dukkede op, og at den ansatte selv tog initiativ til at udføre arbejdet med trillebøren.</p>\r\n<p class=\"Tekst\">[Navn udeladt] har endvidere herom anført, at medarbejderen kan have kørt 20 trillebørfulde sand ind, uden at det vides, over hvor lang en periode, og at [navn udeladt] anser en trillebør, som et egnet teknisk hjælpemiddel til at transportere sand på en byggeplads.</p>\r\n<p class=\"Tekst\">[Navn udeladt] har herudover anført, at [navn udeladt] har svært ved at se, hvordan Arbejdstilsynet når frem til, at det vip, der udføres med trillebøren, svarer til et løft på 30-40 kg, idet i en rigtig fyldt trillebør fordeler vægten sig henover hjulet således, at vippet reelt ikke vejer noget.</p>\r\n<p class=\"Tekst\">[Navn udeladt] har endelig anført, at der er uoverensstemmende oplysninger i sagen, idet det af påbuddet fremgår, at 100 liter sand vejer 120–140 kg, mens det af udtalelsen fremgår, at 4 m³ sand vejer 6 tons, hvilket svarer til 150 kg for 100 liter sand.</p>\r\n<p class=\"Tekst\">Nævnet henviser herom til Arbejdstilsynets udtalelse af den 22. maj 2012 og bemærker følgende:</p>\r\n<p class=\"Tekst\">Nævnet vurderer, at forholdet ikke udgør en minimal overtrædelse af arbejdsmiljølovgivningen, da nævnet vurderer, at der er risiko for akut skade for den ansatte, idet der ved kørsel med trillebør med en tung byrde på ujævnt underlag er risiko for, at trillebøren kommer i slinger, hvilket kan medføre en belastning af ryggen og risiko for en akut skade.</p>\r\n<p class=\"Tekst\">Nævnet finder, at det, at den ansatte selv tog initiativ til at anvende trillebøren til transport af sand, ikke udgjorde et abnormt skridt i forhold til arbejdet med transport af sand.</p>\r\n<p class=\"Tekst\">Nævnet bemærker hertil desuden, at det er virksomheden, der som arbejdsgiver, i henhold til arbejdsmiljøloven har ansvaret for at føre tilsyn med, at arbejdet foregår sikkerheds- og sundhedsmæssigt fuldt forsvarligt.</p>\r\n<p class=\"Tekst\">Uanset, at det ikke fremgår af sagen, hvor mange timer arbejdet med transport af de 20 læs sand har taget, finder nævnet, at der er risiko for ulykkesskade ved transport af blot 1 læs sand.</p>\r\n<p class=\"Tekst\">Nævnet er ikke enig med [navn udeladt] i, at vippet reelt ikke vejer noget, hvis trillebøren er fyldt rigtigt med 120-140 kg sand.</p>\r\n<p class=\"Tekst\">[Navn udeladt] har ved e-mail af den 23. august 2012 fremsendt billeder og en testvideo herom, som nævnet har fået forevist.</p>\r\n<p class=\"Tekst\">Nævnet finder ikke, at de fremsatte fotos og videoen, som viser en laboratoriemæssig målt belastning ved løft stående på en vægt, kan ændre nævnets vurdering om, at den ansattes kørsel med trillebør med en tung byrde på ujævnt terræn kan medføre en belastning af ryggen og risiko for en akut skade.</p>\r\n<p class=\"Tekst\">Nævnet anerkender, at en trillebør kan være et egnet teknisk hjælpemiddel til transport af sand. Nævnet finder dog, at trillebøren under de konkrete omstændigheder ikke udgjorde et egnet teknisk hjælpemiddel.</p>\r\n<p class=\"Tekst\">Nævnet bemærker i den forbindelse, at virksomheden selv havde bestilt en minilæsser til brug for arbejdet.</p>\r\n<p class=\"Tekst\">Nævnet finder, at Arbejdstilsynets oplysninger i udtalelsen om vægtgrænser ikke har betydning for vurderingen, idet det fremgår af afgørelsens bilag 1, at den ansatte læssede ca. 100 liter sand i trillebør. Sandets vægt er ca. 120–140 kg. Der er således tale om cirka-tal.</p>\r\n<p class=\"Tekst\">Hertil kommer, at Arbejdstilsynet har anført, at de 6 tons ville nødvendiggøre over 40 ture og ikke præcis 40 ture, som beregningsmæssigt ville give 150 kg pr. læs.</p>\r\n<p class=\"Tekst\">Arbejdsmiljøklagenævnets afgørelse er truffet af et enigt nævn.</p>\r\n<p class=\"Overskriftsnummer2\">R E G L E R</p>\r\n<p class=\"Tekst\">Arbejdsmiljøklagenævnet har ved afgørelsen anvendt følgende regler:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Om Arbejdstilsynets ret til at træffe afgørelse:</p>\r\n   <p class=\"Liste2\">\r\n      <span class=\"Liste2Nr\">•</span> § 77, stk. 1, i lov om arbejdsmiljø, jf. lovbekendtgørelse nr. 1072 af 7. september 2010.</p>\r\n   <p class=\"Liste1\">\r\n      <span class=\"Liste1Nr\">–</span> Om arbejdsstedets indretning:</p>\r\n   <p class=\"Liste2\">\r\n      <span class=\"Liste2Nr\">•</span> § 42, i lov om arbejdsmiljø, jf. lovbekendtgørelse nr. 1072 af 7. september 2010.</p>\r\n   <p class=\"Liste1\">\r\n      <span class=\"Liste1Nr\">–</span> Om arbejdets udførelse:</p>\r\n   <p class=\"Liste2\">\r\n      <span class=\"Liste2Nr\">•</span> § 38, i lov om arbejdsmiljø, jf. lovbekendtgørelse nr. 1072 af 7. september 2010.</p>\r\n   <p class=\"Liste1\">\r\n      <span class=\"Liste1Nr\">–</span> Om manuel håndtering:</p>\r\n   <p class=\"Liste2\">\r\n      <span class=\"Liste2Nr\">•</span> § 6, i bekendtgørelse nr. 1164 af 16. december 1992 om manuel håndtering.</p>\r\n</p>\r\n<p class=\"Tekst\">Reglerne kan læses på de følgende sider.</p>\r\n<p class=\"Overskriftsnummer2\">O P L Y S N I N G E R N E  I  S A G E N</p>\r\n<p class=\"Tekst\">Sagen er afgjort på grundlag af de dokumenter, som klagenævnet har modtaget fra Arbejdstilsynet samt [navn udeladt]’s brev af den 22. juni 2012 og e-mail med vedhæftninger af den 23. august 2012.</p>\r\n<p class=\"Overskriftsnummer2\">På klagenævnets vegne</p>\r\n<p class=\"Overskriftsnummer2\">[navn udeladt]</p>\r\n<p class=\"Overskriftsnummer2\">[stilling udeladt]</p>\r\n<p class=\"TekstoverskriftVenstreN\">Kopi til:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> [adressat udeladt]</p>\r\n   <p class=\"Liste1\">\r\n      <span class=\"Liste1Nr\">–</span> [adressat udeladt]</p>\r\n   <p class=\"Liste1\">\r\n      <span class=\"Liste1Nr\">–</span> [adressat udeladt]</p>\r\n</p>\r\n<p class=\"Overskriftsnummer1\" style=\"text-align: left;\">Regler</p>\r\n<p class=\"Overskriftsnummer1\" style=\"text-align: left;\">Lov om arbejdsmiljø, jf. lovbekendtgørelse nr. 1072 af 7. september 2010</p>\r\n<p class=\"Tekst\">…</p>\r\n<p class=\"Overskriftsnummer1\">Kapitel 5</p>\r\n<p class=\"Overskriftsnummer1\">Arbejdets udførelse</p>\r\n<p class=\"Paragraftekst\">\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"Stk\">\r\n   <span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n<p class=\"Paragraftekst\">\r\n   <span class=\"Bold\">§ 39.</span> Beskæftigelsesministeren kan fastsætte nærmere regler om, hvilke krav der skal være opfyldt, for at arbejdet kan anses for fuldt forsvarligt planlagt, tilrettelagt og udført, herunder om</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> sikkerheds- og sundhedsmæssige foranstaltninger vedrørende arbejder, arbejdsprocesser og -metoder, f.eks. for at undgå sammenstyrtning, nedstyrtning, sammenskridning, rystelser, stråling, støj eller eksplosions-, brand- eller sundhedsfare ved luftarter, dampe, støv og røg, hede, kulde eller lugt, sygdomssmitte eller forkerte arbejdsstillinger, bevægelser eller belastninger,</p>\r\n   <p class=\"Liste1\">\r\n      <span class=\"Liste1Nr\">2)</span> forbud mod særligt farlige arbejder, arbejdsprocesser og -metoder,</p>\r\n   <p class=\"Liste1\">\r\n      <span class=\"Liste1Nr\">3)</span> opslag eller egnet markering.</p>\r\n</p>\r\n<p class=\"Stk\">\r\n   <span class=\"Italic\">Stk. 2.</span> Beskæftigelsesministeren kan endvidere fastsætte regler om særligt arbejdstøj og personlige værnemidler, herunder om hvem der skal afholde udgifterne hertil.</p>\r\n<p class=\"Tekst\">…</p>\r\n<p class=\"Overskriftsnummer1\">Kapitel 6</p>\r\n<p class=\"Overskriftsnummer1\">Arbejdsstedets indretning</p>\r\n<p class=\"Paragraftekst\">\r\n   <span class=\"Bold\">§ 42.</span> Arbejdsstedet skal indrettes således, at det sikkerheds- og sundhedsmæssigt er fuldt forsvarligt.</p>\r\n<p class=\"Stk\">\r\n   <span class=\"Italic\">Stk. 2.</span> Anerkendte normer og standarder, som har sikkerheds- eller sundhedsmæssig betydning, skal følges.</p>\r\n<p class=\"Paragraftekst\">\r\n   <span class=\"Bold\">§ 43.</span> Beskæftigelsesministeren kan fastsætte regler om indretning af faste, midlertidige, skiftende og udendørs arbejdssteder, herunder om</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> arbejdsrum, f.eks. loftshøjde, luftrum, gulve, vægge, lofter, belysning, temperatur, luftfornyelse og støj,</p>\r\n   <p class=\"Liste1\">\r\n      <span class=\"Liste1Nr\">2)</span> velfærdsforanstaltninger m.v., f.eks. opholds- og spiserum, garderober, omklædningsrum, toiletter, vaske- og baderum samt sovesteder og stole,</p>\r\n   <p class=\"Liste1\">\r\n      <span class=\"Liste1Nr\">3)</span> udgangsforhold, f.eks. færdselsveje, trapper og udgange.</p>\r\n</p>\r\n<p class=\"Stk\">\r\n   <span class=\"Italic\">Stk. 2.</span> Det kan i reglerne i medfør af stk. 1 fastsættes, at de gælder for udlejere af bygninger, lokaler, arealer m.v.</p>\r\n<p class=\"Overskriftsnummer1\">Kapitel 13</p>\r\n<p class=\"Overskriftsnummer1\">Arbejdstilsynet</p>\r\n<p class=\"Tekst\">…</p>\r\n<p class=\"Paragraftekst\">\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p class=\"Stk\">\r\n   <span class=\"Italic\">Stk. 2.</span> …</p>\r\n<p class=\"Tekst\">…</p>\r\n<p class=\"Overskriftsnummer1\" style=\"text-align: left;\">Bekendtgørelse nr. 1164 af 16. december 1992 om manuel håndtering</p>\r\n<p class=\"Tekst\">…</p>\r\n<p class=\"Overskriftsnummer1\">Kapitel 2</p>\r\n<p class=\"Overskriftsnummer1\">Arbejdets udførelse</p>\r\n<p class=\"Tekst\">…</p>\r\n<p class=\"Paragraftekst\">\r\n   <span class=\"Bold\">§ 6.</span> Egnede tekniske hjælpemidler skal bruges, når det er muligt og hensigtsmæssigt, og altid når den manuelle transport indebærer fare for sikkerhed eller sundhed.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/10/2012"
        },
        {
            "displayName": "Accession",
            "displayValue": "W20120951225"
        },
        {
            "displayName": "Entydig dokumentidentifikation",
            "displayValue": "BE005187"
        },
        {
            "displayName": "Dato for indlæggelse",
            "displayValue": "27/10/2012"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9512"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "31/08/2012"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "7000345-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}