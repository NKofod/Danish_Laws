{
    "id": 108298,
    "title": "1996 BTL 52   BETÆNKNING OVER FORSLAG TIL LOV OM ÆNDRING AF LOV OM BETALINGSREGLER FOR   SPILDEVANDSANLÆG M.V. (VANDAFLEDNINGSBIDRAG FOR SOMMERHUSE) (AF AAGE   BRUSGAARD (FP) OG OLE DONNER (DF) M.FL.)    NR L 52 1996-97, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1996/1 BTL 52",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 52 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om betalingsregler for  \r\n\r\n spildevandsanlæg m.v. (Vandafledningsbidrag for sommerhuse) (Af Aage  \r\n\r\n Brusgaard (FP) og Ole Donner (DF) m.fl.) <BR>  \r\n\r\n Nr L 52 1996-97, 1. samling </P>  \r\n\r\n<P></P>  \r\n\r\n<P>Afgivet af Miljø- og Planlægningsudvalget </P>  \r\n\r\n<P></P>  \r\n\r\n<P>Afgivet: 19970219 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>forkastelse</I> ved 3.  \r\n\r\n behandling. </P>  \r\n\r\n<P>Et mindretal inden for flertallet (Venstres medlemmer af udvalget) har  \r\n\r\n sympati for tankerne bag lovforslaget, idet det kan virke uretfærdigt at  \r\n\r\n skulle betale et forholdsvis stort bidrag til vandrensning, når det faktiske  \r\n\r\n forbrug er mindre end det skønnede. Da lovforslaget imidlertid griber ind i  \r\n\r\n kommunernes planlægning af vandforsyningen og -rensningen, kan Venstre ikke  \r\n\r\n støtte lovforslaget. </P>  \r\n\r\n<P>Desuden vil det problem, som lovforslaget omhandler, stort set løses inden  \r\n\r\n for de nærmeste år. Til den tid er der opsat vandmålere i alle ejendomme, og  \r\n\r\n dermed vil også sommerhusene komme til at betale efter det faktiske  \r\n\r\n vandforbrug. Derfor finder Venstre lovforslaget overflødigt. </P>  \r\n\r\n<P>Et andet mindretal inden for flertallet (Det Konservative Folkepartis  \r\n\r\n medlemmer af udvalget) finder, at lovforslaget rører ved noget væsentligt.  \r\n\r\n Det er ikke rimeligt, at man i dag kan misbruge den nuværende lovgivning på  \r\n\r\n en måde, så personer bliver pålagt at betale vandafledningsbidrag på baggrund  \r\n\r\n af et urimeligt højt vandforbrug, som de rent faktisk ikke har haft. Der  \r\n\r\n findes eksempler herpå i for eksempel Græsted-Gilleleje Kommune, hvor en  \r\n\r\n række ejere fik pålagt at betale bidrag på baggrund af mere vand, end der var  \r\n\r\n oppumpet. </P>  \r\n\r\n<P>De sidste vandmålere bliver først installeret ved udgangen af 1998, og man  \r\n\r\n skal ikke bare lade folk lide under disse problemer, fordi det kun er et  \r\n\r\n overgangsproblem. </P>  \r\n\r\n<P>Derfor vil Det Konservative Folkeparti meget gerne være med til at finde  \r\n\r\n en løsning på disse problemer, men der er mulighed for, at enkelte  \r\n\r\n sommerhusområder har et forbrug på over de i lovforslaget nævnte 70 m3 pr. år  \r\n\r\n i gennemsnit. Fastsættelsen af m3-grænsen på 70 kan således være for lav.  \r\n\r\n Derfor kan Det Konservative Folkeparti ikke støtte lovforslaget i dets  \r\n\r\n nuværende form. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>vedtagelse uændret.</I>  </P>  \r\n\r\n<P>Fremskridtspartiet ønsker lovforslaget vedtaget, fordi det er et godt og  \r\n\r\n sagligt forslag, som ved 1. behandling fik rosende ord med på vejen af stort  \r\n\r\n set samtlige ordførere. Miljø- og energiministeren tilkendegav, at  \r\n\r\n lovforslaget var sympatisk, og at en vedtagelse ville betyde, at man kom et  \r\n\r\n reelt problem til livs. </P>  \r\n\r\n<P>Ministeren fremhævede dog, at han ikke kunne støtte lovforslaget, fordi  \r\n\r\n problemet med opgørelse af de afledte vandmængder ville løse sig selv inden  \r\n\r\n for tre år. Det mener Fremskridtspartiet faktisk ikke det gør. Ministeren  \r\n\r\n henviser til, at der skal sættes vandmålere op alle steder. Men problemet er  \r\n\r\n jo ikke en vandafgift, men en vandafledningsafgift. Fremskridtspartiet er af  \r\n\r\n den opfattelse, at et økonomisk problem, som vil vare 2-3 år længere end  \r\n\r\n nødvendigt, er værd at løse, når det kan gøres så enkelt som foreslået af  \r\n\r\n Fremskridtspartiet. </P>  \r\n\r\n<P>Mindretallet mener, det er helt urimeligt, at kommunerne kan tvinge en  \r\n\r\n sommerhusejer til at betale vandafledningsafgift for 170 m3 pr. år, når alle  \r\n\r\n skønner, at der i et sommerhus normalt højst bruges 70 m3 vand pr. år, som er  \r\n\r\n det maksimum, en sommerhusejer skal betale for vand, såfremt der ikke er  \r\n\r\n opsat måler. </P>  \r\n\r\n<P>Martin Glerup (S) Helen Beim (S) Lis Greibe (S) Inger Bierbaum (S) Peter  \r\n\r\n Christensen (S) Steen Gade (SF) fmd. <I>Elsebeth Gerner Nielsen (RV) Bent  \r\n\r\n Hindrup Andersen (EL) Sonja Albrink (CD) Hans Christian Schmidt (V) Hanne  \r\n\r\n Severinsen (V) Peter Hansen-Nord (V) Jens Vibjerg (V) Niels Jørgen Langkilde  \r\n\r\n (KF) Gitte Seeberg (KF) Jens Jørgensen (KF) Aage Brusgaard (FP)</I> nfmd.  \r\n\r\n</P>  \r\n\r\n<P>Dansk Folkeparti havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "06/03/1997"
        },
        {
            "displayName": "Accession",
            "displayValue": "199614K00052"
        },
        {
            "displayName": "Entydig dokumentidentifikation",
            "displayValue": "CL007573"
        },
        {
            "displayName": "Dato for førstegangsindlæggelse",
            "displayValue": "06/03/1997"
        },
        {
            "displayName": "Dato for indlæggelse",
            "displayValue": "06/03/1997"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "52"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}