{
    "id": 123082,
    "title": "Dagpenge, står ikke til rådighed, ikke vilje og evne til at komme ud af ledigheden",
    "documentTypeId": "240",
    "isSagsforlobPeriodValid": true,
    "shortName": "KEN nr 9902 af 19/05/2008",
    "documentHtml": "<div class=\"bjelke\">Den fulde tekst</div><p class=\"Titel2\">Dagpenge, står ikke til rådighed, ikke vilje og evne til at komme ud af ledigheden</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet afsluttede den 1-årige HH uddannelse i juni 2000 som AF havde bevilget uddannelsesgodtgørelse til. Den 31. juli 2002 blev medlemmet udlært inden for kontorområdet.</div>\r\n        </p>\r\n        <p class=\"Tekst2\">\r\n          <div>Fra 1. august 2002 til 9. oktober 2005 var medlemmet ledigt. I ledighedsperioden deltog medlemmet i 3 kortvarige kurser samt holdt barselsorlov i perioden 15. marts til 15. august 2004.</div>\r\n        </p>\r\n        <p class=\"Tekst2\">\r\n          <div>Fra juni 2005 til august 2005 holdt a-kassen og anden aktør møder med medlemmet om, at han skulle undersøge mulighederne for at komme i voksenlære inden for et andet fagligt område, idet han ikke kunne finde arbejde inden for kontorområdet.</div>\r\n        </p>\r\n        <p class=\"Tekst2\">\r\n          <div>Under det første møde i juni 2005 erfarede a-kassen, at medlemmet forud for mødet havde været til jobsamtale, hvor arbejdsgiver efterfølgende havde oplyst, at medlemmet ikke havde virket specielt interesseret og at han skulle holde 5 ugers ferie i november 2005. Medlemmet holdt alligevel ikke ferie i november 2005.</div>\r\n        </p>\r\n        <p class=\"Tekst2\">\r\n          <div>Der blev ikke iværksat voksenlæreuddannelse, idet medlemmet fortsat ønsker arbejde inden for kontorområdet.</div>\r\n        </p>\r\n        <p class=\"Tekst2\">\r\n          <div>I august 2005 oplyste medlemmet til a-kassen, at han holdt ferie fra den 1. september 2005 og derefter holdt fri for egen regning i 6 måneder.</div>\r\n        </p>\r\n        <p class=\"Tekst2\">\r\n          <div>Medlemmet blev afmeldt AF fra 23. oktober 2005.</div>\r\n        </p>\r\n        <p class=\"Tekst2\">\r\n          <div>Den 12. april 2006 giver a-kassen afslag på feriedagpenge i perioden 1. maj til 5. juni 2006, idet medlemmet ikke var i et ansættelsesforhold eller som ledig var tilmeldt AF.</div>\r\n        </p>\r\n        <p class=\"Tekst2\">\r\n          <div>Den 8. maj 2006 anmodede medlemmet om dagpenge. Medlemmet havde samme dag tilmeldt sig AF.</div>\r\n        </p>\r\n        <p class=\"Tekst2\">\r\n          <div>På møde i a-kassen den 10. maj 2006 orienteres medlemmet bl.a. om rådighedsbetingelsen, herunder pligten til at være aktivt arbejdssøgende samt tilmelding til AF. Medlemmet orienteres på ny om reglerne for feriedagpenge.</div>\r\n        </p>\r\n        <p class=\"Tekst2\">\r\n          <div>I relation til rådighed oplyste medlemmet bl.a., at såfremt han kom til en ansættelsessamtale ville han meddele arbejdsgiver, at han ønskede at holde ferie så hurtigt som muligt.</div>\r\n        </p>\r\n        <p class=\"Tekst2\">\r\n          <div>Ankenævnet fandt ikke, at medlemmet stod til rådighed for arbejdsmarkedet, og havde derfor ikke ret til dagpenge fra den 8. maj 2006.</div>\r\n        </p>\r\n        <p class=\"Tekst2\">\r\n          <div>Der blev bl.a. lagt vægt på, at medlemmet i juli 2002 havde gennemført en kontoruddannelse og frem til juni 2005 havde deltaget i kurser med henblik på at styrke mulighederne for at komme ud af ledigheden. Der blev videre lagt vægt på, at medlemmet ikke var interesseret i at skifte til et andet fagområde, men fortsat ønskede at arbejde inden for kontorområdet.</div>\r\n        </p>\r\n        <p class=\"Tekst2\">\r\n          <div>Ankenævnet fandt ud fra en samlet vurdering, at medlemmet ikke stod til rådighed, idet nævnet ikke fandt, at medlemmet havde haft vilje og evne til at komme ud af ledigheden.</div>\r\n        </p>\r\n        <p class=\"Tekst2\">\r\n          <div>Ankenævnet tiltrådte således direktoratets afgørelse.</div>\r\n        </p>\r\n      </div>\r\n      <p class=\"TekstV\">Ankenævnet har behandlet Deres klage på møde den 15. maj 2008.</p>\r\n      <p class=\"TekstV\">Nævnet traf denne</p>\r\n      <p class=\"TekstV\">A F G Ø R E L S E</p>\r\n      <p class=\"TekstV\">De står ikke til rådighed for arbejdsmarkedet.</p>\r\n      <p class=\"TekstV\">De har derfor ikke ret til dagpenge fra den 8. maj 2006.</p>\r\n      <p class=\"TekstV\">Ankenævnet tiltræder således Arbejdsdirektoratets afgørelse af den 27. oktober 2006.</p>\r\n      <p class=\"TekstV\">B E G R U N D E L S E</p>\r\n      <p class=\"TekstV\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> De i perioden 9. august 1999 til 23. juni 2000 gennemførte den 1-årige HH uddannelse i henhold til jobplan,</p>\r\n        <p class=\"Liste1\"><span class=\"Liste1Nr\" id=\"\">–</span> De under uddannelsesforløbet modtog uddannelsesgodtgørelse,</p>\r\n        <p class=\"Liste1\"><span class=\"Liste1Nr\" id=\"\">–</span> De i perioden 1. august 2000 til 31. juli 2002 gennemførte en kontoruddannelse,</p>\r\n        <p class=\"Liste1\"><span class=\"Liste1Nr\" id=\"\">–</span> De var ledig i perioden 1. august 2002 til 9. oktober 2005,</p>\r\n        <p class=\"Liste1\"><span class=\"Liste1Nr\" id=\"\">–</span> De i ledighedsperioden deltog i 3 kurser i perioderne 1. til 12. december 2003, 10. til 19. november 2004 og 30. maj til 3. juni 2005,</p>\r\n        <p class=\"Liste1\"><span class=\"Liste1Nr\" id=\"\">–</span> De holdt forældreorlov i perioden 15. marts til 15. august 2004,</p>\r\n        <p class=\"Liste1\"><span class=\"Liste1Nr\" id=\"\">–</span> De i henhold til jobplan skulle møde til samtale den 1. oktober 2004 med henblik på ansættelse som kontorassistent med løntilskud,</p>\r\n        <p class=\"Liste1\"><span class=\"Liste1Nr\" id=\"\">–</span> a-kassen efterfølgende modtog oplysning fra arbejdsgiver om, at De ikke virkede specielt interesseret i stillingen,</p>\r\n        <p class=\"Liste1\"><span class=\"Liste1Nr\" id=\"\">–</span> arbejdsgiver videre oplyste, at De ønskede at holde 5 ugers ferie i november 2004,</p>\r\n        <p class=\"Liste1\"><span class=\"Liste1Nr\" id=\"\">–</span> a-kassen ikke har registreret, at De holdt ovenstående ferie,</p>\r\n        <p class=\"Liste1\"><span class=\"Liste1Nr\" id=\"\">–</span> De, ifølge Deres oplysninger, til ansættelsessamtalen oplyste, at det var muligt at De ville holde ferie, idet Deres daværende hustru skulle nedkomme omkring årsskiftet,</p>\r\n        <p class=\"Liste1\"><span class=\"Liste1Nr\" id=\"\">–</span> det ikke var nødvendigt at holde ferie, da alt forløb positivt,</p>\r\n        <p class=\"Liste1\"><span class=\"Liste1Nr\" id=\"\">–</span> a-kassen i perioden juni til august 2005 afholdt flere møder med Dem,</p>\r\n        <p class=\"Liste1\"><span class=\"Liste1Nr\" id=\"\">–</span> det på møderne blev drøftet, hvilke andre faglige områder De kunne komme i voksenlære inden for,</p>\r\n        <p class=\"Liste1\"><span class=\"Liste1Nr\" id=\"\">–</span> De overvejede at skifte til f.eks. tømrer, snedker eller VVS,</p>\r\n        <p class=\"Liste1\"><span class=\"Liste1Nr\" id=\"\">–</span> anden aktør oplyste til a-kassen, at De ikke var særligt interesseret i at skifte område, og at De helst ville blive inden for kontorområdet,</p>\r\n        <p class=\"Liste1\"><span class=\"Liste1Nr\" id=\"\">–</span> De på et af de seneste møder oplyste, at De ville intensivere Deres jobsøgning frem til december 2005. De ville helst arbejde inden for kontorområdet. På mødet blev der også talt om praktik inden for VVS området eller jobplan med tilskud inden for kontorområdet,</p>\r\n        <p class=\"Liste1\"><span class=\"Liste1Nr\" id=\"\">–</span> De den 22. august 2005 meddelte a-kassen, at De ville afholde 5 ugers ferie fra den 1. september 2005 og efterfølgende holde fri for egen regning i 6 måneder,</p>\r\n        <p class=\"Liste1\"><span class=\"Liste1Nr\" id=\"\">–</span> a-kassen den 27. april 2006 gav afslag på feriedagpenge for perioden 1. maj til 5.juni 2006,</p>\r\n        <p class=\"Liste1\"><span class=\"Liste1Nr\" id=\"\">–</span> De den 8. maj 2006 blev tilmeldt Arbejdsformidlingen (AF) og ansøgte om dagpenge,</p>\r\n        <p class=\"Liste1\"><span class=\"Liste1Nr\" id=\"\">–</span> De på møde i a-kassen den 10. maj 2006 bl.a. blev vejledt om rådighedsforpligtelsen, herunder at De skal være aktivt arbejdssøgende, og</p>\r\n        <p class=\"Liste1\"><span class=\"Liste1Nr\" id=\"\">–</span> De på mødet bl.a. oplyste, at hvis De kom til ansættelsessamtale ville De meddele arbejdsgiver, at De ønskede at holde ferie så hurtigt som muligt. De ønskede at få udbetalt feriedagpenge og var til rådighed for arbejdsmarkedet indtil De fik udbetalt feriedagpenge.</p>\r\n      </p>\r\n      <p class=\"TekstV\">Ankenævnet har endvidere lagt det anførte i Deres klage til grund.</p>\r\n      <p class=\"TekstV\">Et ledigt medlem kan kun få dagpenge, hvis medlemmet står til rådighed for arbejdsmarkedet, og er aktivt arbejdssøgende.</p>\r\n      <p class=\"TekstV\">Et medlem skal kunne overtage rimeligt arbejde med fuld sædvanlig arbejdstid på de vilkår som er almindelige inden for det pågældende faglige område. Rimeligt arbejde omfatter alt arbejde, som medlemmet kan varetage.</p>\r\n      <p class=\"TekstV\">A-kassen skal ved ledighedens indtræden informere medlemmet om pligten til at stå til rådighed for arbejdsmarkedet, og undersøge og vurdere medlemmets rådighed, hvis der opstår tvivl om rådigheden for arbejdsmarkedet.</p>\r\n      <p class=\"TekstV\">Ankenævnet finder ikke, at De står til rådighed for arbejdsmarkedet.</p>\r\n      <p class=\"TekstV\">Ankenævnet har lagt vægt på, at De den 31. juli 2002 havde gennemført en kontoruddannelse. I perioden december 2003 til juni 2005 gennemførte De bl.a. kurserne navision C5 og udvidet excel for at styrke Deres muligheder for at komme ud af ledigheden.</p>\r\n      <p class=\"TekstV\">Der er videre lagt vægt på, at De den 1. oktober 2004 var De til ansættelsessamtale med henblik på ansættelse som kontorassistent med løntilskud. De blev ikke ansat, og arbejdsgiver oplyste efterfølgende til a-kassen, at De ikke havde virket specielt interesseret i stillingen samt at De under ansættelsessamtalen oplyste, at De ønskede at holde 5 ugers ferie i november 2004. Ifølge Deres oplysninger havde De oplyst, at det var muligt De ville holde ferie, hvis det var nødvendigt som følge af Deres hustrus graviditet.</p>\r\n      <p class=\"TekstV\">På møder i juni til august 2005 drøftede De og anden aktør mulighederne for, at De skiftede til andre fagområder. De oplyste på et af møderne, at De havde overvejet at skifte til f.eks. tømrer, snedker eller VVS området. De blev anmodet at tage kontakt til AF med henblik på en voksenlæreuddannelse. De oplyste efterfølgende til a-kassen og anden aktør, at De fortsat ønskede at arbejde inden for kontorområdet. De oplyste videre, at De ville holde 5 ugers ferie fra den 1. september 2005 og derefter holde fri for egen regning i 6 måneder.</p>\r\n      <p class=\"TekstV\">På møde i a-kassen den 10. maj 2006 blev De bl.a. vejledt om pligten til at være aktivt arbejdssøgende. De oplyste, at såfremt De skulle til ansættelsessamtale, ville De oplyse til arbejdsgiver, at De ønskede at holde ferie hurtigst muligt. De stod til rådighed for arbejdsmarkedet, indtil De fik udbetalt feriedagpenge, og ville herefter igen have en arbejdsfri periode.</p>\r\n      <p class=\"TekstV\">Ankenævnet finder ud fra en samlet vurdering, at De ikke står til rådighed, idet nævnet ikke finder, at De har haft vilje og evne til at komme ud af ledigheden.</p>\r\n      <p class=\"TekstV\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 62, stk. 1, stk. 2 og stk. 6 samt § 65, stk. 1 og 3 i lov om arbejdsløshedsforsikring mv., jf. lovbekendtgørelse nr. 874 af 11. september 2005, og</p>\r\n        <p class=\"Liste1\"><span class=\"Liste1Nr\" id=\"\">–</span> § 3, § 8, § 10, stk. 1-3, § 24, stk. 1, § 28 og § 32, stk. 1-2 i Arbejdsdirektoratets bekendtgørelse nr. 516 af 17. juni 2003 om rådighed.</p>\r\n      </p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"TekstV\"><span class=\"Bold\">På ankenævnets vegne</span></p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">Arbejdsdirektoratet, Stormgade 10, Postboks 1103, 1009 København K</p>\r\n      <p class=\"TekstV\">Arbejdsløshedskassen</p>\r\n      <p class=\"TekstV\"><span class=\"BoldUnderline\">Regler</span></p>\r\n      <p class=\"TekstV\"><span class=\"Bold\">Lov om arbejdsløshedsforsikring mv., jf. lovbekendtgørelse nr. 874 af 11. september 2005:</span></p>\r\n      <p class=\"TekstV\">Kapitel 10</p>\r\n      <p class=\"TekstV\"><span class=\"Italic\">Ret til dagpenge og aktiveringsydelse</span></p>\r\n      <p class=\"TekstV\"><span class=\"Bold\">§ 62.</span> Der kan kun udbetales dagpenge til et medlem, som står til rådighed for arbejdsmarkedet. Det er en betingelse for at være til rådighed, at medlemmet</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> er aktivt arbejdssøgende,</p>\r\n        <p class=\"Liste1\"><span class=\"Liste1Nr\" id=\"\">2)</span> kan og vil overtage arbejde med dags varsel,</p>\r\n        <p class=\"Liste1\"><span class=\"Liste1Nr\" id=\"\">3)</span> kan og vil deltage i kontaktforløb og tilbud efter lov om en aktiv beskæftigelsesindsats, og</p>\r\n        <p class=\"Liste1\"><span class=\"Liste1Nr\" id=\"\">4)</span> giver arbejdsformidlingen de oplysninger, som er nødvendige for, at medlemmet kan formidles arbejde og gives tilbud efter lov om en aktiv beskæftigelsesindsats.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Dagpenge må ikke udbetales til et medlem,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> som er sygt eller i øvrigt ude af stand til at påtage sig arbejde af normalt omfang,</p>\r\n        <p class=\"Liste1\"><span class=\"Liste1Nr\" id=\"\">2)</span> som aftjener værnepligt eller unddrager sig denne,</p>\r\n        <p class=\"Liste1\"><span class=\"Liste1Nr\" id=\"\">3)</span> som ved domstols- eller administrativ afgørelse er berøvet sin frihed, eller som unddrager sig frihedsberøvelse,</p>\r\n        <p class=\"Liste1\"><span class=\"Liste1Nr\" id=\"\">4)</span> som forsørges på institution, eller</p>\r\n        <p class=\"Liste1\"><span class=\"Liste1Nr\" id=\"\">5)</span> som af anden grund ikke står til rådighed for arbejdsmarkedet.</p>\r\n      </p>\r\n      <p class=\"TekstV\">…</p>\r\n      <p class=\"TekstV\"><span class=\"Italic\">Stk. 6.</span> Direktøren for Arbejdsdirektoratet fastsætter efter forhandling med Beskæftigelsesrådet nærmere regler for anvendelsen af bestemmelserne i stk. 1 og 2. Der kan herunder fastsættes nærmere bestemmelser om</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> de betingelser, et medlem skal opfylde for at kunne anses for at stå til rådighed for arbejdsmarkedet,</p>\r\n        <p class=\"Liste1\"><span class=\"Liste1Nr\" id=\"\">2)</span> medlemmets kontakt med arbejdsløshedskassen, arbejdsformidlingen og andre aktører i forbindelse med den aktive beskæftigelsespolitik, samt</p>\r\n        <p class=\"Liste1\"><span class=\"Liste1Nr\" id=\"\">3)</span> tab af dagpengeret som følge af manglende rådighed og generhvervelse af dagpengeret.</p>\r\n      </p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 65.</span> Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.</p>\r\n      <p class=\"TekstV\">...</p>\r\n      <p class=\"TekstV\"><span class=\"Italic\">Stk. 3.</span> Arbejdsløshedskassen skal påse, at medlemmet står til rådighed for arbejdsmarkedet, og har pligt til at foretage en vurdering af medlemmets rådighed.</p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">Bekendtgørelse nr. 516 af 17. juni 2003 om rådighed.</span></p>\r\n      <p class=\"TekstV\">Kapitel 1</p>\r\n      <p class=\"TekstV\"><span class=\"Italic\">Område og begreber mv.</span></p>\r\n      <p class=\"TekstV\"><span class=\"Bold\">§ 3.</span> Et ledigt medlem kan kun få dagpenge, hvis medlemmet står til rådighed for arbejdsmarkedet.</p>\r\n      <p class=\"TekstV\">…</p>\r\n      <p class=\"TekstV\">Kapitel 2</p>\r\n      <p class=\"TekstV\"><span class=\"Italic\">Generelle rådighedsbetingelser</span></p>\r\n      <p class=\"TekstV\"><span class=\"Italic\">Overtagelse af arbejde</span></p>\r\n      <p class=\"TekstV\"><span class=\"Bold\">§ 8.</span> Et medlem skal kunne overtage rimeligt arbejde med fuld sædvanlig arbejdstid på de vilkår, som er almindelige inden for det pågældende faglige område. For deltidsforsikrede er fuld sædvanlig arbejdstid 30 timer om ugen.</p>\r\n      <p class=\"TekstV\"><span class=\"Italic\">Stk. 2.</span> Rimeligt arbejde omfatter alt arbejde, som medlemmet kan varetage. Arbejdet er også rimeligt, hvis medlemmet kan varetage det efter et kortere uddannelsesforløb, og medlemmet får tilbudt den fornødne oplæring i forbindelse med formidlingen.</p>\r\n      <p class=\"TekstV\">…</p>\r\n      <p class=\"TekstV\"><span class=\"Italic\">Jobsøgning og CV</span></p>\r\n      <p class=\"TekstV\"><span class=\"Bold\">§ 10.</span> Et medlem skal søge arbejde, jf. §§ 8 og 9, og deltage i kurser og andre tilbud, der øger mulighederne for at få arbejde.</p>\r\n      <p class=\"TekstV\"><span class=\"Italic\">Stk. 2.</span> Medlemmet skal også søge konkrete job på opfordring af AF, a-kassen eller anden aktør.</p>\r\n      <p class=\"TekstV\"><span class=\"Italic\">Stk. 3.</span> Medlemmet skal søge arbejde på den måde, der er sædvanlig inden for det pågældende faglige område. Medlemmet skal endvidere søge helårsarbejde med fuld sædvanlig arbejdstid.</p>\r\n      <p class=\"TekstV\">…</p>\r\n      <p class=\"TekstV\">Kapitel 9</p>\r\n      <p class=\"TekstV\"><span class=\"Italic\">Rådighedsvurdering</span></p>\r\n      <p class=\"TekstV\"><span class=\"Bold\">§ 24.</span> A-kassen skal undersøge og vurdere et medlems rådighed, hvis der opstår tvivl om rådigheden for arbejdsmarkedet.</p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 28.</span> Ved vurderingen efter §§ 24-27 skal a-kassen sikre sig, at medlemmet selv gør en indsats for at komme ud af ledigheden ved at søge arbejde, herunder ved at søge konkrete job på opfordring af AF eller anden aktør, og ved at deltage i kurser og andre tilbud, der øger mulighederne for at få arbejde.</p>\r\n      <p class=\"TekstV\"><span class=\"Italic\">Stk. 2.</span> Hvis a-kassen ved vurderingen finder, at medlemmet står til rådighed, men der dog er tvivl om medlemmets fortsatte tilknytning til arbejdsmarkedet, skal a-kassen give medlemmet en frist på højst 3 måneder til at vise sin tilknytning til arbejdsmarkedet.</p>\r\n      <p class=\"TekstV\"><span class=\"Italic\">Stk. 3.</span> Efter fristens udløb skal a-kassen vurdere medlemmets rådighed for arbejdsmarkedet. A-kassen skal træffe afgørelse over for medlemmet, hvis a-kassen finder, at medlemmet ikke står til rådighed for arbejdsmarkedet. Hvis a-kassen finder, at medlemmet står til rådighed for arbejdsmarkedet, skal a-kassen notere dette med en begrundelse for vurderingen.</p>\r\n      <p class=\"TekstV\">…</p>\r\n      <p class=\"TekstV\">Kapitel 11</p>\r\n      <p class=\"TekstV\"><span class=\"Italic\">Tab af retten til dagpenge og arbejdskrav</span></p>\r\n      <p class=\"TekstV\"><span class=\"Bold\">§ 32.</span> Hvis et medlem efter § 17 og §§ 24-28 ikke anses for at stå til rådighed, kan medlemmet ikke få dagpenge.</p>\r\n      <p class=\"TekstV\"><span class=\"Italic\">Stk. 2.</span> Et fuldtidsforsikret medlem kan igen få dagpenge, når medlemmet har haft mere end 300 timers arbejde i en periode på 10 uger. Det er en betingelse, at arbejdet er udbudt på almindelige løn- og arbejdsvilkår, og at der ikke er givet offentlige løntilskud til arbejdet.</p>\r\n      <p class=\"TekstV\">…</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/01/2009"
        },
        {
            "displayName": "Accession",
            "displayValue": "W20080990225"
        },
        {
            "displayName": "Entydig dokumentidentifikation",
            "displayValue": "BE003207"
        },
        {
            "displayName": "Dato for indlæggelse",
            "displayValue": "20/01/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9902"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "19/05/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j.nr. 5100037-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}