{
    "id": 164025,
    "title": "Bekendtgørelse om vedtægter for Arbejdsmarkedets Feriefond",
    "documentTypeId": "60",
    "isSagsforlobPeriodValid": true,
    "shortName": "BEK nr 673 af 23/06/2014",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om vedtægter for Arbejdsmarkedets Feriefond</p>\r\n<p class=\"Indledning2\">I medfør af § 46, stk. 8, i lov om ferie, jf. lovbekendtgørelse nr. 202 af 22. februar 2013, fastsættes:</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1\">§ 1.</span> Arbejdsmarkedets Feriefond er en selvejende institution inden for den statslige forvaltning.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Fondens hjemsted er Københavns Kommune.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Fondens formål</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2\">§ 2.</span> Fondens formål er at yde støtte til ferieformål for lønmodtagere. Fonden yder fortrinsvis støtte til ferieophold for vanskeligt stillede familier og børn. Fonden kan derudover støtte ferieformål, der både har et socialt og kulturelt sigte.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Det er en betingelse for tildeling af støtte efter stk. 1, at fonden har foretaget de nødvendige reservationer i formuen, så fonden kan overholde sine betalingsforpligtelser i henhold til lov og derefter andre retlige forpligtelser.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Fonden udarbejder en støttepolitik, der skal sendes til Styrelsen for Arbejdsmarked og Rekruttering.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Vilkår</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3\">§ 3.</span> Støtte kan gives til fonde, foreninger og institutioner, der driver virksomhed på almennyttig basis, og som har til formål at udøve virksomhed, der kan karakteriseres som ferieformål efter § 2.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Støtte ydes efter ansøgning til fonden, der i det enkelte tilfælde træffer afgørelse om vilkårene for støtten.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Bevilget støtte kan trækkes tilbage, hvis støttemodtageren ikke indsender dokumentation, regnskaber m.v. i overensstemmelse med de betingelser, som fonden har fastsat for støtten.</p>\r\n<p class=\"Stk2\">\r\n   <span class=\"StkNr\" id=\"Par3_Stk4\">Stk. 4.</span> Fonden yder støtte i form af tilskud. Fonden kan ikke yde støtte til erhvervelse af arealer, opførelse, ombygning og indretning af bygninger o.l. Fonden kan dog i ganske særlige tilfælde give tilskud hertil, hvis en ikke uvæsentlig del af projektet samtidig støttes af andre tilskudsgivere.</p>\r\n<p class=\"Stk2\">\r\n   <span class=\"StkNr\" id=\"Par3_Stk5\">Stk. 5.</span> Fonden skal afvikle eksisterende lånebevillinger, medmindre konkrete forhold taler imod.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4\">§ 4.</span> Støtte skal altid gøres betinget af, at fonden har fuld indsigt i regnskabsmateriale m.v. vedrørende de ferieformål, der støttes.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Fondens støtte må ikke være konkurrenceforvridende. Hvis der gives støtte til institutioner eller organisationer, der udover kerneaktiviteten ferieformål for lønmodtagere også udbyder sideaktiviteter fx konference- og restaurationsfaciliteter, som er tilgængelige for andre end kerneaktivitetens brugere, og som ikke er bortforpagtede på markedsmæssige vilkår, skal støtten gøres betinget af, at der føres selvstændige regnskaber for sideaktiviteterne i overensstemmelse med årsregnskabsloven, og at sideaktiviteterne drives på markedsvilkår, herunder markedsbestemt husleje for lokaler.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5\">§ 5.</span> Ved forhåndstilsagn om støtte skal der tages forbehold for ændringer i det økonomiske grundlag for fondens virksomhed, herunder beslutninger, der træffes af Folketinget (herunder Finansudvalget).</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Midler</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6\">§ 6.</span> Fondens midler består af renter og andet afkast af kapitalen, uhævede feriepenge, jf. ferielovens § 36, stk. 1, og renteafkast fra FerieKonto, jf. ferielovens § 32, stk. 2.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7\">§ 7.</span> Fonden kan ikke overdrage krav på feriepenge, der efter ferieloven tilfalder fonden.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8\">§ 8.</span> Under fondens midler hører endvidere den kapital, som fonden rådede over pr. 1. juli 1974. Denne kapital, der er anbragt i stats- og realkreditobligationer, skal forblive urørt, jf. dog stk. 2. Der skal foretages genkøb af udtrukne obligationer (nominel værdi).</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Beskæftigelsesministeren kan under særlige omstændigheder godkende, at den oprindelige kapital, jf. stk. 1, kan bruges til særlige formål, herunder bl. a. til opfyldelse af fondens formål efter § 2.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Fondens øvrige midler anbringes i stats- eller realkreditobligationer eller pengeinstitut.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Bestyrelse</span>\r\n</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9\">§ 9.</span> Bestyrelsen for fonden udpeges af beskæftigelsesministeren og består af en 1 formand, jf. stk. 2, og følgende medlemmer:</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num1\">1)</span> 1 medlem indstillet af Beskæftigelsesministeriet,</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num2\">2)</span> 1 medlem indstillet af Erhvervs- og Vækstministeriet,</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num3\">3)</span> 1 medlem indstillet af Landsorganisationen i Danmark,</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num4\">4)</span> 1 medlem indstillet af FTF, og</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num5\">5)</span> 2 medlemmer indstillet af Dansk Arbejdsgiverforening.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Beskæftigelsesministeren udpeger efter drøftelse med de i bestyrelsen repræsenterede organisationer bestyrelsens formand.</p>\r\n<p class=\"Stk2\">\r\n   <span class=\"StkNr\" id=\"Par9_Stk3\">Stk. 3.</span> Beskæftigelsesministeriets medlem er stedfortræder for formanden i tilfælde af dennes forfald.</p>\r\n<p class=\"Stk2\">\r\n   <span class=\"StkNr\" id=\"Par9_Stk4\">Stk. 4.</span> Bestyrelsen udpeges for 3 år ad gangen. Genbeskikkelse kan finde sted.</p>\r\n<p class=\"Stk2\">\r\n   <span class=\"StkNr\" id=\"Par9_Stk5\">Stk. 5.</span> Bestyrelsen fastsætter selv sin forretningsorden.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10\">§ 10.</span> Bestyrelsen er beslutningsdygtig, når mindst halvdelen af medlemmerne, herunder formanden, eller - i dennes forfald - formandens stedfortræder, er til stede.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Alle beslutninger i bestyrelsen træffes ved simpelt flertal blandt de fremmødte. Står stemmerne lige, er formandens eller - i dennes forfald - formandens stedfortræders stemme afgørende.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11\">§ 11.</span> Bestyrelsen kan nedsætte et forretningsudvalg til at forestå fondens daglige ledelse.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Formanden for bestyrelsen - eller i dennes forfald formandens stedfortræder - er forretningsudvalgets formand.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12\">§ 12.</span> Fonden tegnes af formanden - eller i dennes forfald formandens stedfortræder - i forening med et andet bestyrelsesmedlem.</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13\">§ 13.</span> Fonden skal af sine midler afholde administrationsudgifter, herunder sekretariatsudgifterne.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Regnskab og revision</span>\r\n</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14\">§ 14.</span> Fondens regnskabsår er kalenderåret.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Det påhviler fonden efter udløbet af hvert regnskabsår at aflægge driftsregnskab over det forløbne år med status pr. 31. december.</p>\r\n<p class=\"Stk2\">\r\n   <span class=\"StkNr\" id=\"Par14_Stk3\">Stk. 3.</span> Regnskabet revideres af 2 revisorer, hvoraf mindst én skal være statsautoriseret revisor.</p>\r\n<p class=\"ParagrafGruppeOverskrift\">\r\n   <span id=\"Kap0_X7\">Revisorerne vælges af bestyrelsen.</span>\r\n</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15\">§ 15.</span> Et eksemplar af det reviderede årsregnskab med status sendes til beskæftigelsesministeren inden udgangen af maj måned i året efter regnskabsårets udløb.</p>\r\n<p class=\"ParagrafGruppeOverskrift\">\r\n   <span id=\"Kap0_X8\">Beretning</span>\r\n</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16\">§ 16.</span> Det påhviler fonden efter udløbet af hvert regnskabsår at udarbejde en beretning om fondens virksomhed i det forløbne år. Beretningen sendes til Styrelsen for Arbejdsmarked og Rekruttering inden udgangen af maj måned i året efter regnskabsårets udløb.</p>\r\n<p class=\"ParagrafGruppeOverskrift\">\r\n   <span id=\"Kap0_X9\">Andre bestemmelser</span>\r\n</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17\">§ 17.</span> Ændringer i disse vedtægter kan foretages af beskæftigelsesministeren, efter at fonden har haft lejlighed til at afgive en udtalelse.</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18\">§ 18.</span> Bekendtgørelsen træder i kraft den 1. juli 2014.</p>\r\n<p class=\"Stk2\">\r\n   <span class=\"StkNr\" id=\"Par18_Stk2\">Stk. 2.</span> Samtidig ophæves bekendtgørelse nr. 111 af 12. februar 2009 om vedtægter for Arbejdsmarkedets Feriefond.</p><div class=\"Givet\" id=\"Givet\"><p class=\"Givet\" align=\"center\">Styrelsen for Arbejdsmarked og Rekruttering, den 23. juni 2014</p><p class=\"Sign1\" align=\"center\">Morten Binder</p><p class=\"Sign2\" align=\"right\">/ Søren Balslev</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/06/2014"
        },
        {
            "displayName": "Accession",
            "displayValue": "B20140067305"
        },
        {
            "displayName": "Entydig dokumentidentifikation",
            "displayValue": "BE005872"
        },
        {
            "displayName": "Dato for førstegangsindlæggelse",
            "displayValue": "24/06/2014"
        },
        {
            "displayName": "Dato for indlæggelse",
            "displayValue": "23/09/2020"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "673"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "23/06/2014"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br /> Styrelsen for Arbejdsmarked og Rekruttering, j.nr. 2014-1178"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}