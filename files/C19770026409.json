{
    "id": 62311,
    "title": "Cirkulære om særlig indkomstskat ved familieoverdragelse af landbrugsejendomme m.v. ",
    "documentTypeId": "140",
    "isSagsforlobPeriodValid": false,
    "shortName": "CIR nr 264 af 16/12/1977",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om særlig indkomstskat ved  \r\n\r\n familieoverdragelse af landbrugsejendomme m.v. </H1>  \r\n\r\n<P></P>  \r\n\r\n<BR>  \r\n\r\n<P>Eksemplarer af lovbekendtgørelse nr. 454 af 19. juli 1977 af lov om særlig  \r\n\r\n indkomstskat m.v. er tidligere udsendt. </P>  \r\n\r\n<P>I nærværende cirkulære gøres der nærmere rede for de ændringer, der er  \r\n\r\n gennemført ved lov nr. 285 af 8. juni 1977, jfr. herved også bekg. nr. 590 af  \r\n\r\n 7. december 1977. </P>  \r\n\r\n<P>Formålet med lovændringen er at lempe den særlige indkomstskat, når en  \r\n\r\n landbrugs- eller skovbrugsejendom overdrages til ejerens afkom eller til  \r\n\r\n personer, der må ligestilles hermed. Forudsætningerne for, at de nye regler  \r\n\r\n kan anvendes, er, at overdragelsen helt eller delvis sker ved  \r\n\r\n gaveafgiftspligtig gave eller arveforskud. </P>  \r\n\r\n<P>I de tilfælde, som omfattes af ændringsloven, fraviges hovedprincippet i §  \r\n\r\n 5, stk. 2, i lov om særlig indkomstskat, hvorefter det, hvor en fast ejendom  \r\n\r\n overdrages som gave eller arveforskud, er den værdi, der lægges til grund ved  \r\n\r\n beregningen af gaveafgift, der betragtes som afhændelsessum ved opgørelsen af  \r\n\r\n overdragerens særlige indkomstskat. </P>  \r\n\r\n<P>Ændringsloven medfører, at ved opgørelsen af fortjenesten efter loven om  \r\n\r\n særlig indkomstskat kan i den gaveafgiftspligtige afhændelsessum ved de  \r\n\r\n nævnte familieoverdragelser af landbrugsejendomme m.v. fratrækkes det beløb,  \r\n\r\n</P>  \r\n\r\n<P>der i forbindelse med overdragelsen er ydet som gave eller arveforskud.  \r\n\r\n For opgørelsen af afhændelsessummen gælder dog den undergrænse, at  \r\n\r\n afhændelsessummen mindst skal udgøre den senest ansatte ejendomsværdi,  \r\n\r\n reguleret for unormal prioritering. For overdragelserne i 1977 gælder  \r\n\r\n særligt, at afhændelsessummen ikke kan ansættes lavere end den regulerede  \r\n\r\n ejendomsværdi ved 15. almindelige vurdering forhøjet med 30 pct. </P>  \r\n\r\n<P>I. Kredsen af ejendomme. </P>  \r\n\r\n<P CLASS=PUNKT> <B>1.</B> Ifølge § 5, stk. 3, gælder de særlige regler for  \r\n\r\n opgørelse af afhændelsessummen kun ved overdragelse af landbrugs- eller  \r\n\r\n skovbrugsejendomme, der på afhændelsestidspunktet lå i landzone. Reglerne  \r\n\r\n gælder således ikke for ejendomme, der ligger i byzone eller i  \r\n\r\n sommerhusområde, uanset om der for ejendommen er afgivet erklæring i henhold  \r\n\r\n til § 6B i lov om beskatning til kommunerne af faste ejendomme. </P>  \r\n\r\n<P CLASS=PUNKT> <B>2.</B> Som landbrugsejendom anses enhver ejendom, der på  \r\n\r\n afhændelsestidspunktet blev benyttet til landbrug, gartneri, planteskole  \r\n\r\n eller frugtplantage. </P>  \r\n\r\n<P>Ved afhændelser i kalenderåret 1977 anses en ejendom for benyttet til  \r\n\r\n landbrug m.v., dersom dette er lagt til grund ved 16. almindelige vurdering  \r\n\r\n pr. 1. april 1977, og anvendelsen af ejendommen ikke er ændret i tiden mellem  \r\n\r\n dette tidspunkt og afhændelsestidspunktet. Det er således ejendommens  \r\n\r\n klassificering ved 16. almindelige vurdering, der er afgørende, uanset om den  \r\n\r\n regulerede ejendomsværdi opgøres med udgangspunkt i ejendomsværdien ifølge  \r\n\r\n 15. almindelige vurdering. </P>  \r\n\r\n<P CLASS=PUNKT> <B>3.</B> Som skovbrug anses ejendomme, der drives som skove  \r\n\r\n eller plantager, og som ved den seneste vurdering før afhændelsen er vurderet  \r\n\r\n som sådanne i medfør af § 15 i lov om vurdering af landets faste ejendomme.  \r\n\r\n</P>  \r\n\r\n<P>For ejendomme, der afhændes i kalenderåret 1977, er det afgørende, om  \r\n\r\n ejendommen er vurderet som skovbrug ved 16. almindelige vurdering, uanset  \r\n\r\n overdragelsen er sket forud for denne vurdering. </P>  \r\n\r\n<P CLASS=PUNKT> <B>4.</B> Hvor en ejendomsafhændelse omfatter arealer både i  \r\n\r\n og uden for landzone, finder de særlige regler i lovens § 5, stk. 3-6, kun  \r\n\r\n anvendelse for opgørelse af afhændelsessummen for den del af ejendommen, der  \r\n\r\n ligger i landzone, jfr. punkt 16. </P>  \r\n\r\n<P>II. Kredsen af personer. </P>  \r\n\r\n<P CLASS=PUNKT> <B>5.</B> Ifølge § 5, stk. 3, gælder de særlige regler alene,  \r\n\r\n hvor en ejendom som nævnt i afsnit I overdrages som gave eller arveforskud  \r\n\r\n til den hidtidige ejers afkom, stedbørn og disses afkom eller afdødt barns  \r\n\r\n eller stedbarns ægtefælle (ikke den fraseparerede eller fraskilte).  \r\n\r\n Adoptivforhold sidestilles herved med ægte slægtskabsforhold. </P>  \r\n\r\n<P>Overdragelse til et svigerbarn eller eventuelt et barnebarns ægtefælle er  \r\n\r\n ligeledes omfattet af reglerne, dersom modtageren af gaven eller  \r\n\r\n arveforskuddet lever i sædvanligt formuefællesskab med sin ægtefælle, og  \r\n\r\n gaven indgår i formuefællesskabet. </P>  \r\n\r\n<P>Reglerne gælder derimod ikke ved overdragelse til plejebørn, søskende,  \r\n\r\n søskendebørn etc. </P>  \r\n\r\n<P CLASS=PUNKT> <B>6.</B> De særlige regler i lovens § 5, stk, 3-7, gælder  \r\n\r\n alene, hvor der i forbindelse med overdragelsen ydes modtageren en  \r\n\r\n gaveafgiftspligtig gave eller </P>  \r\n\r\n<P>et gaveafgiftspligtigt arveforskud. Reglerne gælder ikke i tilfælde, hvor  \r\n\r\n afgiftspligt ikke indtræder i tilslutning til selve overdragelsen, fordi  \r\n\r\n overdrageren har forbeholdt sig indtægterne eller brugen og nytten af den  \r\n\r\n bortskænkede ejendom, således at en gave i forbindelse med overdragelsen er  \r\n\r\n omfattet af reglerne i § 5b, jfr. § 44, stk. 5, og § 45, 1. pkt., 2. led, i  \r\n\r\n lov om afgift af arv og gave (lovbekendtgørelse nr. 443 af 28. september  \r\n\r\n 1972). For de i 2. pkt. omhandlede overdragelser skal ejendommens værdi i  \r\n\r\n handel og vandel på overdragelsestidspunktet anvendes som overdragelsessum  \r\n\r\n ved opgørelse af overdragerens skattepligtige særlige indkomst, jfr. lovens §  \r\n\r\n 5, stk. 2, 2. pkt. </P>  \r\n\r\n<P CLASS=PUNKT> <B>7.</B> Er der indgået aftale om en ejendomsoverdragelse,  \r\n\r\n således at den faktiske overtagelse af ejendommen først skal ske på et senere  \r\n\r\n tidspunkt, hindrer dette ikke anvendelsen af reglerne i lovens § 5, stk. 3-7,  \r\n\r\n dersom den faktiske overtagelse af ejendommen ikke i forhold til tidspunktet  \r\n\r\n for aftalens indgåelse er udskudt længere end, hvad der vil kunne anses som  \r\n\r\n sædvanligt ved overdragelse af ejendomme som den omhandlede. Iøvrigt henvises  \r\n\r\n til principperne i punkt 10 i cirkulære nr. 250 af 29. december 1975 til lov  \r\n\r\n om særlig indkomstskat, hvorefter overdragelsestidspunktet som hovedregel er  \r\n\r\n det tidspunkt, hvor der mellem parterne foreligger en endelig og bindende  \r\n\r\n aftale om ejendommens overdragelse, (som regel slutseddeltidspunktet). </P>  \r\n\r\n<P>III. Opgørelsen af den skattepligtige særlige indkomst. </P>  \r\n\r\n<P CLASS=PUNKT> <B>8.</B> Den skattepligtige fortjeneste i forbindelse med en  \r\n\r\n ejendomsafståelse opgøres som forskellen mellem på den ene side den  \r\n\r\n regulerede anskaffelsessum og på den anden side afståelsesvederlaget, jfr.  \r\n\r\n lovens § 7A. </P>  \r\n\r\n<P>Den regulerede anskaffelsessum opgøres med udgangspunkt i de faktiske  \r\n\r\n anskaffelsesudgifter for den afståede ejendom. Hvor ejendommen er anskaffet  \r\n\r\n før den 1. januar 1966, kan den skattepligtige dog vælge at opgøre den  \r\n\r\n regulerede anskaffelsessum på grundlag af den ejendomsværdi, hvortil den  \r\n\r\n afståede ejendom er ansat ved 13. almindelige vurdering pr. 1. august 1965.  \r\n\r\n Om opgørelsen henvises iøvrigt til skattedepartementets cirkulære nr. 250 af  \r\n\r\n 29. december 1975. </P>  \r\n\r\n<P CLASS=PUNKT> <B>9.</B> Hvor en afhændelse er sket ved gaveafgiftspligtig  \r\n\r\n gave eller arveforskud, betragtes den værdi, der lægges til grund ved  \r\n\r\n beregningen af gaveafgift, som afhændelsessum, jfr. lovens § 5, stk. 2. </P>  \r\n\r\n<P>Ved gaveafgiftspligtige overdragelser af landbrugsejendomme m.v., der er  \r\n\r\n omfattet af de særlige regler i lovens § 5, stk. 3-7, opgøres  \r\n\r\n afhændelsessummen imidlertid til den værdi, der er lagt til grund ved  \r\n\r\n gaveafgiftsberegningen, med fradrag af det beløb, der i forbindelse med  \r\n\r\n afhændelsen er ydet som gave eller arveforskud. Denne adgang til at fradrage  \r\n\r\n en gave eller et arveforskud er dog begrænset på den måde, at  \r\n\r\n afhændelsessummen ikke herved kan opgøres til et lavere beløb end den seneste  \r\n\r\n regulerede ejendomsværdi. </P>  \r\n\r\n<P>Der er ikke ved lovens § 5, stk. 3-7, begrænsninger i adgangen til at  \r\n\r\n fradrage kurstab på pantebreve, der af erhververen udstedes til den hidtidige  \r\n\r\n ejer, eller kurstab, som overdrageren lider ved en belåning eller  \r\n\r\n omprioritering af ejendommen, dersom det er et led i salgsaftalen, at  \r\n\r\n overdrageren skal bære et sådant kurstab. Det samme gælder med hensyn til  \r\n\r\n adgangen til at fratrække de salgsomkostninger, som den skattepligtige har  \r\n\r\n måttet afholde i forbindelse med overdragelsen. Der henvises til punkt 4 i  \r\n\r\n skattedepartementets cirkulære nr. 250 af 29. december 1975. </P>  \r\n\r\n<P>De nævnte kurstab og salgsomkomstninger kan således trækkes fra  \r\n\r\n afhændelsessummen, efter at denne er reduceret med den gave eller det  \r\n\r\n arveforskud, der er ydet ved overdragelsen. I de tilfælde, hvor den  \r\n\r\n regulerede ejendomsværdi lægges til grund ved beregningen af den særlige  \r\n\r\n indkomst, kan kurstab og salgsomkostninger fratrækkes heri. </P>  \r\n\r\n<P>Den gaveafgift, som overdrageren måtte have påtaget sig at betale i  \r\n\r\n anledning af afhændelsen, kan ikke bringes til fradrag. </P>  \r\n\r\n<P>IV. Beregning af den regulerede </P>  \r\n\r\n<P>ejendomsværdi. </P>  \r\n\r\n<P CLASS=PUNKT> <B>10.</B> Den regulerede ejendomsværdi beregnes med  \r\n\r\n udgangspunkt i den ejendomsværdi, der er gældende pr. seneste 1. april forud  \r\n\r\n for overdragelsen. Er der mellem den nævnte 1. april og overdragelsen  \r\n\r\n foretaget en vurdering efter vurderingslovens § 4 eller § 4A, eller en  \r\n\r\n årsomvurdering, anvendes denne vurdering dog som grundlag for beregningen.  \r\n\r\n</P>  \r\n\r\n<P>Ved overdragelser i kalenderåret 1977 skal den regulerede ejendomsværdi i  \r\n\r\n alle tilfælde beregnes med udgangspunkt i den senest forud for 16.  \r\n\r\n almindelige ejendomsvurdering foretagne vurdering. Dette vil i almindelighed  \r\n\r\n være ejendomsværdien ved 15. almindelige vurdering pr. 1. april 1973, men kan  \r\n\r\n også være en mellem 1. april 1973 og 1. april 1977 foretagen årsomvurdering  \r\n\r\n efter vurderingslovens § 4 eller 4A. </P>  \r\n\r\n<P CLASS=PUNKT> <B>11.</B> Den regulerede ejendomsværdi beregnes ved at  \r\n\r\n korrigere den ejendomsværdi, der skal anvendes ifølge punkt 10, med et tillæg  \r\n\r\n eller et fradrag. Det beløb, der skal tillægges eller fradrages  \r\n\r\n ejendomsværdien, beregnes som 35 pct. af forskellen mellem den  \r\n\r\n normalprioritering, der er forudsat for ejendommen ved den omhandlede  \r\n\r\n ejendomsvurdering, jfr. punkt 12, og den omregnede faktiske prioritering,  \r\n\r\n jfr. punkt 13. </P>  \r\n\r\n<P CLASS=PUNKT> <B>12.</B> Normalprioriteringen ved den vurdering, der skal  \r\n\r\n lægges til grund for beregningen, udregnes på grundlag af den pct.-sats, der  \r\n\r\n ifølge meddelelse fra statsskattedirektoratet er forudsat for en ejendom af  \r\n\r\n den pågældende art og i den pågældende del af landet. </P>  \r\n\r\n<P>Disse pct.-tal udarbejdes for 15. almindelige vurdering og hver følgende  \r\n\r\n almindelige vurdering. Pct.-tallene for 15. almindelige vurdering er optrykt  \r\n\r\n som bilag til dette cirkulære. </P>  \r\n\r\n<P>Hvor grundlaget for beregningen af den regulerede ejendomsværdi ikke er  \r\n\r\n ejendommens ansættelse ved en almindelig vurdering, men ansættelsen ved  \r\n\r\n årsomvurdering, eller en vurdering efter vurderingslovens § 4 eller § 4A,  \r\n\r\n skal der ved beregningen af normalprioriteringen anvendes pct.-tallet for den  \r\n\r\n seneste almindelige vurdering forud for den nævnte omvurdering. </P>  \r\n\r\n<P CLASS=PUNKT> <B>13.</B> Den omregnede faktiske prioritering beregnes ved,  \r\n\r\n at summen af de faktiske prioriteters nominelle beløb ganges med 100 og  \r\n\r\n divideres med det prisindekstal, der udviser udviklingen i ejendomspriserne  \r\n\r\n for den pågældende ejendomskategori i den pågældende del af landet i tiden  \r\n\r\n mellem den seneste almindelige vurdering forud for overdragelsesaftalen og  \r\n\r\n afhændelsen. </P>  \r\n\r\n<P>For afhændelser i kalenderåret 1977 skal dog i alle tilfælde anvendes det  \r\n\r\n prisindekstal, der udviser prisudviklingen siden 15. almindelige vurdering.  \r\n\r\n</P>  \r\n\r\n<P>Der skal herved anvendes prisindekstallet for det halvår, hvori  \r\n\r\n overdragelsen har fundet sted. </P>  \r\n\r\n<P>Prisindekstallene udarbejdes af statsskattedirektoratet og er for så vidt  \r\n\r\n angår prisudviklingen fra 15. almindelige vurdering til og med 1. halvår 1977  \r\n\r\n optrykt som bilag til dette cirkulære. </P>  \r\n\r\n<P>For ejendomme, hvor prisindekstal ikke er offentliggjort, vil oplysning  \r\n\r\n herom kunne fås ved henvendelse til statsskattedirektoratet. </P>  \r\n\r\n<P CLASS=PUNKT> <B>14.</B> Ved en ejendoms faktiske prioritering forstås den  \r\n\r\n gæld, der er sikret </P>  \r\n\r\n<P>ved pant i ejendommen, og som erhververen overtager ved erhvervelsen.  \r\n\r\n Dette gælder tilsvarende for pantebreve, der udstedes i forbindelse med  \r\n\r\n overdragelsen, samt lån, der i henhold til overdragelsesaftalen skal optages  \r\n\r\n af erhververen, dersom kurstab vedrørende lånet i henhold til aftalen skal  \r\n\r\n bæres af overdrageren. </P>  \r\n\r\n<P>Ligeledes medregnes anden gæld, for hvilken der er givet sikkerhed i form  \r\n\r\n af håndpanteret i et ejerpantebrev, der er tinglyst på den faste ejendom,  \r\n\r\n dersom gælden overtages af erhververen som et led i overdragelsen. </P>  \r\n\r\n<P>Til den faktiske prioritering henregnes derimod ikke løs gæld, der  \r\n\r\n overtages af erhververen. </P>  \r\n\r\n<P CLASS=PUNKT> <B>15.</B> Hvor der efter ansættelsen af den i punkt 10  \r\n\r\n nævnte ejendomsværdi, men før afhændelsen er afholdt udgifter på mindst  \r\n\r\n 25.000 kr. til forbedring af grund eller bygninger eller til nybygning, skal  \r\n\r\n den faktiske prioritering, forinden der foretages omregning efter punkt 13,  \r\n\r\n fordeles forholdsmæssigt på forbedringen og den øvrige ejendom. Denne  \r\n\r\n fordeling skal ske på grundlag af den forbedrede ejendoms handelsværdi på  \r\n\r\n afhændelsestidspunktet, og den værdi ejendommen på samme tidspunkt må antages  \r\n\r\n at ville have uden den pågældende forbedring. </P>  \r\n\r\n<P>Den del af den faktiske prioritering, der er henført til forbedringen,  \r\n\r\n skal ikke indgå i beregningen af den regulerede ejendomsværdi. Der skal  \r\n\r\n således alene foretages omregning efter punkt 13 af den resterende del af den  \r\n\r\n faktiske prioritering. </P>  \r\n\r\n<P>De skattelignende myndigheder vil ved henvendelse til  \r\n\r\n statsskattedirektoratet kunne få en udtalelse om fordelingen af den faktiske  \r\n\r\n prioritering. </P>  \r\n\r\n<P CLASS=PUNKT> <B>16.</B> Hvor en del af ejendommen er beliggende i landzone  \r\n\r\n og en del beliggende i byzone eller sommerhusområde finder de særlige regler  \r\n\r\n i lovens § 5, stk. 3-6, ifølge bestemmelsens stk. 7 alene anvendelse på  \r\n\r\n landzonearealerne, jfr. pkt. 4. Dette gælder, uanset om der er afgivet  \r\n\r\n erklæring i henhold til § 6B i lov om beskatning til kommunerne af faste  \r\n\r\n ejendomme med hensyn til den del af ejendommen, der ligger i byzone eller  \r\n\r\n sommerhusområde. </P>  \r\n\r\n<P>I sådanne tilfælde skal der foretages en forholdsmæssig fordeling af  \r\n\r\n afhændelsessummen (den værdi, der er lagt til grund ved beregningen af  \r\n\r\n gaveafgift), gaven, der er ydet i forbindelse med overdragelsen, og den  \r\n\r\n faktiske prioritering. Disse fordelinger skal fortages på grundlag af  \r\n\r\n handelsværdierne af henholdsvis de dele af ejendommen, der ligger i landzone,  \r\n\r\n og de dele af ejendommen, der ligger udenfor landzone. </P>  \r\n\r\n<P>De skattelignende myndigheder vil ved henvendelse til  \r\n\r\n statsskattedirektoratet kunne få en udtalelse angående disse fordelinger.  \r\n\r\n</P>  \r\n\r\n<P>Den del af afhændelsessummen (den værdi, der er lagt til grund ved  \r\n\r\n beregningen af gaveafgift) og den del af gaven, som herved er henført til den  \r\n\r\n del af ejendommen, der ligger udenfor landzone, indgår ikke i beregningen af  \r\n\r\n den afhændelsessum, som ifølge de særlige regler i lovens § 5, stk. 3-6, skal  \r\n\r\n anvendes ved opgørelsen af overdragerens skattepligtige særlige indkomst.  \r\n\r\n Ligeledes skal den del af den faktiske prioritering, som ved fordelingen er  \r\n\r\n henført til den del af ejendommen, der ligger udenfor landzone, ikke indgå i  \r\n\r\n beregningen af den omregnede faktiske pririotering. </P>  \r\n\r\n<P>Hvor kun en del af en ejendom ligger i landzone, skal den regulerede  \r\n\r\n ejendomsværdi beregnes med udgangspunkt i den del af den i punkt 10  \r\n\r\n omhandlede vurdering, der kan henføres til den del af ejendommen, der ved  \r\n\r\n overdragelsen er beliggende i landzone. De skattelignende myndigheder vil ved  \r\n\r\n henvendelse til statsskattedirektoratet kunne få en udtalelse om, hvor stor  \r\n\r\n en del af den omhandlede ejendomsværdi, der skal indgå i beregningen af den  \r\n\r\n regulerede ejendomsværdi. </P>  \r\n\r\n<P>Med hensyn til principperne for disse fordelinger henvises til afsnit  \r\n\r\n IV-VI i statens ligningsdirektorats cirkulære nr. 91 af 16. april 1974 om  \r\n\r\n vurderingsmyndighedernes opgaver i forbindelse med lov om frigørelsesafgift  \r\n\r\n m.v. af fast ejendom. </P>  \r\n\r\n<P CLASS=PUNKT> <B>17.</B> Hvor overdragelsen omfatter såvel fast ejendom som  \r\n\r\n løsøre, finder reglen i lovens § 5, stk. 5, om adgangen til at fratrække den  \r\n\r\n ydede gave, kun anvendelse for så vidt angår den del af gaven, der anses som  \r\n\r\n ydet i forbindelse med overdragelsen af den faste ejendom. </P>  \r\n\r\n<P>På tilsvarende måde indgår alene den del af prioriteterne, der er vederlag  \r\n\r\n for den faste ejendom, i beregningen af den omregnede faktiske prioritering.  \r\n\r\n Der må således foretages en forholdsmæssig fordeling af prioriteterne på den  \r\n\r\n faste ejendom og løsøret. </P>  \r\n\r\n<P>Når parterne ikke i overdragelsesdokumentet har taget stilling til  \r\n\r\n gavebeløbets placering, foretages en forholdsmæssig fordeling af gaven.  \r\n\r\n Gavebeløb, hidrørende fra myndighedernes forhøjelse af værdien på de  \r\n\r\n overdragne formuegoder, placeres alene på de forhøjede formuegenstande. </P>  \r\n\r\n<P>Eksempel 1. </P>  \r\n\r\n<P>Gaveoverdragelse i 1. halvår 1977 af en landbrugsejendom på 40 ha  \r\n\r\n beliggende i Vejle amt. Ejendommen er i forbindelse med beregningen af  \r\n\r\n gaveafgift ansat til en værdi af 1,2 mill. kr. Ved 15. almindelige vurdering  \r\n\r\n var ejendommen ansat til en ejendomsværdi af 600.000 kr. Der medfulgte ikke  \r\n\r\n løsøre i overdragelsen. Overdragelsessummen berigtiges således: </P>  \r\n\r\n<PRE>  \r\n\r\n overtagne prioriteter ................................    550.000 kr.  \r\n\r\n pantebrev til sælger..................................    150.000 kr.  \r\n\r\n gave..................................................    500.000 kr.  \r\n\r\n Normalprioritering ved 15. almindelige  \r\n\r\n vurdering udgør, jfr. bilag 1, 66 pct.  \r\n\r\n af ejendomsværdien, 600.000 kr.=......................    396.000 kr.  \r\n\r\n Den omregnede faktiske prioritering udgør  \r\n\r\n faktiske prioriteter, 700.000 kr. x 100  \r\n\r\n ----------------------------------------                  282.258 kr.  \r\n\r\n prisindekstal 248 (jfr. bilag 2)  \r\n\r\n                                                        -------------  \r\n\r\n Underprioritering ....................................    113.742 kr.  \r\n\r\n Korrektion 35 pct. heraf = 39.810 kr.  \r\n\r\n fratrækkes ejendomsværdien ved 15.  \r\n\r\n almindelige vurdering, hvorved fås....................    560.190 kr.  \r\n\r\n Tillæg for 1977, 30 pct...............................    168.057 kr.  \r\n\r\n                                                        -------------  \r\n\r\n                                                           728.247 kr.  \r\n\r\n Afhændelsessum beregnes på følgende måde:  \r\n\r\n Værdien, der er lagt til grund  \r\n\r\n ved gaveafgiftsberegningen............................  1.200.000 kr.  \r\n\r\n - gaven, der er ydet ved overdragelsen................    500.000 kr.  \r\n\r\n                                                        -------------  \r\n\r\n Reduceret afhændelsessum..............................    700.000 kr.  \r\n\r\n                                                        ==============  \r\n\r\n</PRE>  \r\n\r\n<P>Den regulerede ejendomsværdi, 728.247 kr., er større end den reducerede  \r\n\r\n afhændelsessum, og skal derfor anvendes som overdragerens afhændelsessum ved  \r\n\r\n opgørelsen af skattepligtig særlig indkomst. </P>  \r\n\r\n<P>Ved opgørelsen af den skattepligtige fortjeneste vil der i beløbet 728.247  \r\n\r\n kr. kunne fradrages kurstab på sælgerpantebrevet, samt de  \r\n\r\n overdragelsesomkostninger, som påhviler overdrageren. </P>  \r\n\r\n<P>Eksempel 2. </P>  \r\n\r\n<P>En ejendom med samme beliggenhed og samme størrelse som i eksempel 1.  \r\n\r\n Ejendommen er ved 15. almindelige vurdering ansat til 600.000 kr. og er ved  \r\n\r\n gaveafgiftsberegningen ansat til 1.200.000 kr. Løsøre til en værdi af 120.000  \r\n\r\n kr. medfulgte, således at den samlede overdragelsessum er 1.320.000 kr. </P>  \r\n\r\n<P>Overdragelsessummen er berigtiget således: </P>  \r\n\r\n<PRE>  \r\n\r\n overtagne prioriteter ................................    650.000 kr.  \r\n\r\n pantebrev til sælger..................................    200.000 kr.  \r\n\r\n gave..................................................    470.000 kr.  \r\n\r\n                                                        -------------  \r\n\r\n                                                         1.320.000 kr.  \r\n\r\n</PRE>  \r\n\r\n<P>Normalprioritering ved 15. almindelige vurdering, som eksempel 1, 396.000  \r\n\r\n kr. </P>  \r\n\r\n<P>Den omregnede faktiske prioritering beregnes således: </P>  \r\n\r\n<P>først beregnes den del af den faktiske prioritering, der forholdsmæssigt  \r\n\r\n kan henføres til den faste ejendom </P>  \r\n\r\n<PRE>  \r\n\r\n  650.000 + 200.000  \r\n\r\n ------------------ x 1.200.000=                           772.728 kr.  \r\n\r\n 1.200.000 + 120.000  \r\n\r\n den omregnede faktiske prioritering beregnes  \r\n\r\n 772.728 x 100  \r\n\r\n -------------- = 311.584 kr.  \r\n\r\n      248  \r\n\r\n Underprioritering 396.000 kr. - 311.584 kr.=..........     84.416 kr.  \r\n\r\n -------------  \r\n\r\n Korrektion 35 pct. heraf = 29.545 kr.  \r\n\r\n fratrækkes ejendomsværdien ved 15.  \r\n\r\n almindelige vurdering, hvorved fås....................    570.455 kr.  \r\n\r\n Tillæg for 1977, 30 pct...............................    171.137 kr.  \r\n\r\n                                                        -------------  \r\n\r\n Regulerede ejendomsværdi..............................    741.592 kr.  \r\n\r\n</PRE>  \r\n\r\n<P>Afhændelsessummen beregnes på følgende måde: </P>  \r\n\r\n<P>først beregnes den del af gaven, der forholdsmæssigt kan henføres til den  \r\n\r\n faste ejendom </P>  \r\n\r\n<PRE>  \r\n\r\n 470.000 x 1.200.000  \r\n\r\n --------------------= 427.273 kr.  \r\n\r\n      1.32 .000  \r\n\r\n Den faste ejendoms værdi ved gaveafgiftsberegnin  \r\n\r\n gen................................                    1.200.000 kr.  \r\n\r\n Den faste ejendomsandel af gaven......................   427.273 kr.  \r\n\r\n                                                        -------------  \r\n\r\n Reduceret afhændelsessum..............................   772.727 kr.  \r\n\r\n                                                        ==============  \r\n\r\n</PRE>  \r\n\r\n<P>Den reducerede afhændelsessum, 772.727 kr., er således større end den  \r\n\r\n regulerede ejendomsværdi med tillæg af 30 pct., 741.592 kr. </P>  \r\n\r\n<P>Opgørelsen af overdragerens skattepligtige særlige indkomst skal derfor  \r\n\r\n ske på grundlag af beløbet 772.727 kr. </P>  \r\n\r\n<P>Eksempel 3. </P>  \r\n\r\n<P>En ejendom med samme beliggenhed og samme størrelse som i eksempel 1.  \r\n\r\n Ejendommen er ved 15. almindelige vurdering ansat til 600.000 kr. og er ved  \r\n\r\n gaveafgiftsberegningen ansat til 1.400.000 kr. </P>  \r\n\r\n<P>På ejendommen er der i 1977 forinden overdragelsen afholdt en udgift på  \r\n\r\n 120.000 kr. til forbedringer, som der således ikke er taget hensyn til ved  \r\n\r\n den omhandlede vurdering. </P>  \r\n\r\n<P>Ejendommen er overdraget for en sum af 1.400.000 kr., der er berigtiget  \r\n\r\n således: </P>  \r\n\r\n<PRE>  \r\n\r\n overtagne prioriteter ................................    800.000 kr.  \r\n\r\n pantebrev til sælger..................................    200.000 kr.  \r\n\r\n gave..................................................    400.000 kr.  \r\n\r\n                                                        -------------  \r\n\r\n                                                         1.400.000 kr.  \r\n\r\n</PRE>  \r\n\r\n<P>Ejendommen anses at ville have haft en handelsværdi på 1.300.000 kr.,  \r\n\r\n dersom den omhandlede forbedring ikke var foretaget. Forbedringen udgør  \r\n\r\n således 100.000 kr. af ejendommens værdi ved gaveafgiftsberegningen, der som  \r\n\r\n nævnt er 1.400.000 kr. </P>  \r\n\r\n<P>Normalprioriteringen ved 15. almindelige vurdering er som i eksempel 1,  \r\n\r\n 396.000 kr. </P>  \r\n\r\n<P>Den omregnede faktiske prioritering beregnes således: </P>  \r\n\r\n<P>først beregnes den del af den faktiske prioritering, der forholdsmæssigt  \r\n\r\n kan henføres til ejendommen i uforbedret stand. </P>  \r\n\r\n<PRE>  \r\n\r\n (1.300.00  x 1.000.000 (faktisk prioritering)  \r\n\r\n ---------------------------------------------           = 928.571 kr.  \r\n\r\n           1.400.000  \r\n\r\n Dernæst beregnes den omregnede faktiske prioritering på grundlag af  \r\n\r\n    dette beløb  \r\n\r\n 928.571 x 100  \r\n\r\n -------------- = 374.424 kr.  \r\n\r\n      248  \r\n\r\n</PRE>  \r\n\r\n<P>Underprioritering: 396.000 kr. - 374.424 kr. = 21.576 kr. </P>  \r\n\r\n<P>Korrektion 35 pct. heraf = 7.552 kr. </P>  \r\n\r\n<P>fratrækkes ejendomsværdien ved 15. </P>  \r\n\r\n<PRE>  \r\n\r\n almindelige vurdering, hvorved fås....................    592.448 kr.  \r\n\r\n Tillæg for 1977, 30 pct...............................    177.734 kr.  \r\n\r\n                                                        -------------  \r\n\r\n                                                           770.182 kr.  \r\n\r\n Tillæg af forbedringsudgift ..........................    120.000 kr.  \r\n\r\n                                                        -------------  \r\n\r\n Reguleret ejendomsværdi ..............................    890.182 kr.  \r\n\r\n                                                        -------------  \r\n\r\n Afhændelsessummen beregnes på følgende måde:  \r\n\r\n ejendommens værdi ifølge gaveafgiftsberegnin  \r\n\r\n gen...................................................  1.400.000 kr.  \r\n\r\n - gaven i forbindelse med overdragelsen ..............    400.000 kr.  \r\n\r\n                                                        -------------  \r\n\r\n Reduceret afhændelsessum                                1.000.000 kr.  \r\n\r\n</PRE>  \r\n\r\n<P>Den reducerede afhændelsessum, 1.000.000 kr., er således større end den  \r\n\r\n regulerede ejendomsværdi med tillæg af 30 pct., og med tillæg af de afholdte  \r\n\r\n forbedringsudgifter (ialt 890.182 kr.).Opgørelse af overdragerens  \r\n\r\n skattepligtige særlige indkomst skal derfor ske på grundlag af den reducerede  \r\n\r\n afhændelsessum. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 16. december  \r\n\r\n 1977 </I> </P>  \r\n\r\n<P CLASS=UNDERSKREVET-AF ALIGN=CENTER>Hans P. Gøtrik </P>  \r\n\r\n<P CLASS=MINISTER ALIGN=RIGHT>/ Karen N. Dahl </P>  \r\n\r\n</DIV>  \r\n\r\n<P>Bilag 1. </P>  \r\n\r\n<P>Den samlede prioriterings procentvise andel af ejendomsværdien ved </P>  \r\n\r\n<PRE>  \r\n\r\n 15. alm.  vurdering.  \r\n\r\n Hele    Nord-   Øvrige  Born-  Lol-  Søn-    Ribe   Vejle  Nord  \r\n\r\n lan-    øst     Sjæl-   holm   land  der-    Ring-  og År- jyl  \r\n\r\n det     Sjæl-   land           Fal-  jyl-    kø-    hus    lands  \r\n\r\n         land                   ster  lands   bing   amter  amt  \r\n\r\n        (* 1)                         og amt  og  \r\n\r\n                                      Fyns    Viborg  \r\n\r\n                                      amt     amter  \r\n\r\n Land  \r\n\r\n brugshuse  \r\n\r\n 2-10 ha  70,1   69,3    36,1   58,9  57,9    52,0   69,4   50,5  \r\n\r\n Gårde  \r\n\r\n 10-60 ha 72,3   70,7    53,8   66,3  53,4    63,4   66,0   62,2  \r\n\r\n Gårde  \r\n\r\n over  \r\n\r\n 60 ha  65,9 prioriteternes andel af ejendomsværdien kan ikke beregnes  \r\n\r\n            for de enkelte landsdele. Procenttallet for hele landet  \r\n\r\n           skal derfor anvendes  \r\n\r\n Særskilt  \r\n\r\n vurderede  \r\n\r\n skove  og  \r\n\r\n plantager  60,5 prioriteternes andel af ejendomsværdien kan ikke  \r\n\r\n           beregnes for de enkelte landsdele. Procenttallet for hele  \r\n\r\n           landet skal derfor anvendes  \r\n\r\n Frugt  \r\n\r\n plantager,  \r\n\r\n gartnerier  \r\n\r\n og plante  \r\n\r\n skoler.    78,6 prioriteternes  andel af ejendomsværdien kan ikke  \r\n\r\n           beregnes for de enkelte landsdele. Procenttallet for hele  \r\n\r\n           landet skal derfor anvendes  \r\n\r\n</PRE>  \r\n\r\n<P>(* 1) Dvs. Københavns, Frederiksberg og Roskilde skyldkredse. </P>  \r\n\r\n<P>Bilag 2. </P>  \r\n\r\n<P>Indeks for udviklingen i handelsværdierne for landbrugshuse med 2-10 ha.  \r\n\r\n og gårde med 10-60 ha i forhold til ejendomsværdierne ved 15. almindelige  \r\n\r\n vurdering. Ejendomsværdien pr. 1. april 1973 = 100. </P>  \r\n\r\n<PRE>  \r\n\r\n    Landbrugs- Gårde 10-60  \r\n\r\n    huse 2-10 ha. ha.  \r\n\r\n    1. halvår 1. halvår  \r\n\r\n    1977    1977  \r\n\r\n Nordøstsjælland (* 1).............. 209 204  \r\n\r\n Øvrige Sjælland.................... 256 229  \r\n\r\n Øerne uden for Sjælland............ 264 221  \r\n\r\n Sønderjyllands amt................. 274 234  \r\n\r\n Ribe, Ringkøbing og Viborg amter... 261 234  \r\n\r\n Vejle og Århus amter............... 251 248  \r\n\r\n Nordjyllands amt................... 244 244  \r\n\r\n</PRE>  \r\n\r\n<P>Indeks for udviklingen i handelsværdierne for gårde over 60 ha. særskilt  \r\n\r\n vurderede skove og plantager, samt frugtplantager, gartnerier og planteskoler  \r\n\r\n i forhold til ejendomsværdierne ved 15. almindelige vurdering.  \r\n\r\n Ejendomsværdierne pr. 1. april 1973 = 100 </P>  \r\n\r\n<PRE>  \r\n\r\n        1. halvår 1977  \r\n\r\n Gårde over 60 ha.  229  \r\n\r\n Særskilt vurderede skove og plantager  284  \r\n\r\n Frugtplantager, gartnerier og planteskoler 183  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Dvs. Københavns, Frederiksberg og Roskilde skyldkredse. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/04/1978"
        },
        {
            "displayName": "Accession",
            "displayValue": "C19770026409"
        },
        {
            "displayName": "Entydig dokumentidentifikation",
            "displayValue": "CM021298"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "264"
        },
        {
            "displayName": "År for udstedelse",
            "displayValue": "1977"
        },
        {
            "displayName": "Dato for underskrift",
            "displayValue": "16/12/1977"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Skd. 4. 16-73/1977"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}