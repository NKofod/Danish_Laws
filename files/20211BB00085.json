{
    "id": 229231,
    "title": "Forslag til folketingsbeslutning om at indføre valgforbund til folketingsvalg",
    "documentTypeId": "480",
    "isSagsforlobPeriodValid": true,
    "shortName": "2021/1 BSF 85",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 10. februar 2022 af Sikandar Siddique (FG), Uffe Elbæk (FG) og Susanne Zimmer (FG)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at indføre valgforbund til folketingsvalg</p>\r\n<p class=\"Tekst1Sp\">Folketinget pålægger regeringen at fremsætte forslag om at indføre valgforbund til folketingsvalg inden udgangen af 2022. </p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Danmark er et repræsentativt demokrati, hvorfor vi bestræber os på, at Folketinget repræsenterer befolkningen bredt. Den hidtil anvendte mandatfordelingsmetode har fungeret fint indtil det seneste folketingsvalg, hvor der var et rekordhøjt stemmespild på i alt 153.923 stemmer (»Se listen: Historisk mange stemmer spildt ved valget«, nyheder.tv2.dk, den 6. juni 2019). Dette var det højeste tal siden 1990. Stemmespildet skyldtes, at tre partier akkurat ikke fik tilstrækkelig med stemmer til at opnå et mandat, hvoraf to af dem lå lige under spærregrænsen med henholdsvis. 1,7 pct. og 1,8 pct. Siden hen er endnu flere partier blevet opstillingsberettiget, og en række andre partier er på vej derhen.</p>\r\n<p class=\"NormalInd\">\r\n</p>\r\n<p class=\"NormalInd\">Der er derfor behov for initiativer med fokus på at reducere antallet af spildte stemmer i fremtiden, så borgerne føler, at de kan stemme på det parti, de ser sig selv bedst afspejlet i, og ikke demotiveres af, at deres stemme muligvis ikke fører til et mandat i Folketinget. Vi må sikre, at borgere ikke udmelder sig fra at være aktive i det danske demokrati. Dette kan gøres ved at indføre valgforbund til folketingsvalg.</p>\r\n<p class=\"NormalInd\">\r\n</p>\r\n<p class=\"NormalInd\">Et valgforbund er et valgteknisk samarbejde mellem kandidatlister for forskellige partier, hvis hensigt er at øge de deltagende listers eller partiers samlede mandattal i forhold til, hvad det ville være blevet uden sådan et samarbejde (»Valgforbund«, denstoredanske.lex.dk, den 3. februar 2022). En af fordelene for borgerne ved at indføre valgforbund er, at der bliver gjort brug af vælgernes stemmer, selv hvis det parti, en vælger har stemt på, ikke får tilstrækkelig med stemmer til at få et mandat. Da partier oftest vælger at indgå valgforbund med andre partier, hvis politiske værdier ligger tæt på deres egne, vil vælgeren stadig opnå at få sin stemme repræsenteret i Folketinget.</p>\r\n<p class=\"NormalInd\">\r\n</p>\r\n<p class=\"NormalInd\">Vi foreslår, at valgforbundets metode til folketingsvalg skal være den samme som ved kommunalvalg og Europa-Parlamentsvalg – metoden kaldes d´Hondts metode. Den går ud på, at flere partier samles i et valgforbund, så man har større chance for, at en stemme på et parti bliver repræsenteret i Folketinget i form af de mandater, som valgforbundet samlet set får.</p>\r\n<p class=\"NormalInd\">D´Hondts metode anvendes som følger: Når stemmerne er optalt efter valget, divideres stemmerne til hvert parti (eller rettere valgforbund, listeforbund eller kandidatlister) med divisorerne 1, 2, 3, 4, 5 osv. Det vil sige, at der udregnes en række kvotienter. Det parti, der har den største af de fremkomne kvotienter, får det første mandat. Den næststørste kvotient giver ret til det andet mandat, og sådan fordeles de yderligere mandater, indtil alle mandater er fordelt. Når en kvotient har givet et parti valg, benyttes den næste kvotient for partiet i beregningerne. Er kvotienterne lige store, foretages der en lodtrækning.</p>\r\n<p class=\"NormalInd\">\r\n</p>\r\n<p class=\"NormalInd\">Ved anvendelse af D’Hondts metode vil der være flere fordele for det danske demokrati. Det vil sikre, at flere af borgernes stemmer anvendes aktivt i stedet for at gå til spilde, og det vil give en bredere repræsentation af borgernes politiske holdninger og motivere flere til at anvende deres mulighed for at stemme.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Sikandar Siddique </span>(FG):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at indføre valgforbund til folketingsvalg.</p>\r\n<p class=\"ForslagsNummer\">(Beslutningsforslag nr. B 85)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2021/1 BF 85",
            "stateLabel": "Bortfaldet",
            "references": [
                {
                    "shortName": "2021/1 BSF 85",
                    "title": "Forslag til folketingsbeslutning om at indføre valgforbund til folketingsvalg",
                    "presentationName": "Beslutningsforslag som fremsat",
                    "documentTypeId": 480,
                    "documentId": 229231,
                    "eliUri": "/eli/ft/20211BB00085",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20211/beslutningsforslag/b85/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "11/02/2022"
        },
        {
            "displayName": "Accession",
            "displayValue": "20211BB00085"
        },
        {
            "displayName": "Entydig dokumentidentifikation",
            "displayValue": "AX027330"
        },
        {
            "displayName": "Dato for førstegangsindlæggelse",
            "displayValue": "11/02/2022"
        },
        {
            "displayName": "Dato for indlæggelse",
            "displayValue": "11/02/2022"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "85"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}