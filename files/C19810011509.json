{
    "id": 62000,
    "title": "Cirkulære om vurderingsmyndighedernes opgaver i forbindelse med ændring af lov om beskatning til kommunerne af faste ejendomme ",
    "documentTypeId": "140",
    "isSagsforlobPeriodValid": false,
    "shortName": "CIR nr 115 af 15/07/1981",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om vurderingsmyndighedernes opgaver i  \r\n\r\n forbindelse med ændring af lov om beskatning til kommunerne af faste  \r\n\r\n ejendomme </H1>  \r\n\r\n<P></P>  \r\n\r\n<BR>  \r\n\r\n<P>Ved lov nr. 282 af 10. juni 1981 om ændring af lov om beskatning til  \r\n\r\n kommunerne af faste ejendomme er der gennemført forskellige bestemmelser om  \r\n\r\n påligningen af kommunal og amtskommunal grundskyld for visse særlige  \r\n\r\n ejendomsgrupper. </P>  \r\n\r\n<P>Loven er optaget som bilag til dette cirkulære. </P>  \r\n\r\n<P>Der er pålagt vurderingsmyndighederne opgaver i forbindelse med  \r\n\r\n gennemførelsen af følgende to bestemmelser: </P>  \r\n\r\n<UL CLASS=PLAIN-LIST>  \r\n\r\n<LI>a) § 7, stk. 1, litra d) om fritagelse for grundskyld for fredede  \r\n\r\n ejendomme, hvorpå der er tinglyst en særlig bevaringsdeklaration i henhold  \r\n\r\n til lovgivningen om bygningsfredning. </LI>  \r\n\r\n<LI>2) § 8A om nedsættelse af grundskyldspromillen i skatteårene 1982-84 for  \r\n\r\n parcel- og rækkehusejendomme, der tilhører almennyttige boligselskaber og  \r\n\r\n andelsboligforeninger. </LI>  \r\n\r\n</UL>  \r\n\r\n<P>Loven har virkning fra og med skatteåret 1982. De opgaver, som er pålagt  \r\n\r\n vurderingsmyndighederne, skal således første gang udføres i forbindelse med  \r\n\r\n 17. alm. vurdering. </P>  \r\n\r\n<P CLASS=PUNKT> <B>1.</B> Fredede ejendomme </P>  \r\n\r\n<P>I medfør af § 7, stk. 1, litra d) fritages fredede ejendomme, hvorpå der  \r\n\r\n er tinglyst en særlig bevaringsdeklaration i henhold til lovgivningen om  \r\n\r\n bygningsfredning, for kommunal grundskyld. Fritagelsen omfatter alene den  \r\n\r\n bebyggede grund, gårdsplads og have. </P>  \r\n\r\n<P>Vurderingsrådet skal i forbindelse med vurderingen tage stilling til,  \r\n\r\n hvorvidt en ejendom efter vurderingsrådets opfattelse helt eller delvis er  \r\n\r\n fritaget for grundskyld i henhold til bestemmelsen, jfr. cirkulæret om 17.  \r\n\r\n alm. vurdering punkt 15. </P>  \r\n\r\n<P>Såfremt kun en del af en ejendom kan fritages efter bestemmelsen, skal  \r\n\r\n vurderingsrådet foretage den fornødne fordeling af grundværdien og af  \r\n\r\n fradraget for forbedringer. </P>  \r\n\r\n<P>For vurderingsrådets fordelinger i henhold til § 7, stk. 1, litra d,  \r\n\r\n gælder de sædvanlige klageregler i vurderingsloven og skattestyrelsesloven.  \r\n\r\n</P>  \r\n\r\n<P CLASS=PUNKT> <B>2.</B> Parcel- og rækkehusejendomme m.v., der tilhører  \r\n\r\n almennyttige boligselskaber og andelsboligforeninger </P>  \r\n\r\n<P>I medfør af § 8A svarer parcel- og rækkehusejendomme m.v., der tilhører  \r\n\r\n almennyttige boligselskaber, jfr. § 2 i lov om boligbyggeri, samt parcel- og  \r\n\r\n rækkehusejendomme m.v., der tilhører andelsboligforeninger, for skatteårene  \r\n\r\n 1982, 1983 og 1984 kommunal og amtskommunal grundskyld med henholdsvis 55, 70  \r\n\r\n og 85 pct. af den promille, hvormed grundskyld pålignes de øvrige ejendomme i  \r\n\r\n kommunen. </P>  \r\n\r\n<P>Bestemmelsen omfatter al tæt-lav bebyggelse, som tilhører de nævnte  \r\n\r\n selskaber eller foreninger. Detil sige, at parcel-, række-, kædeog klyngehuse  \r\n\r\n er omfattet af reglen. </P>  \r\n\r\n<P>Det påhviler vurderingsrådet i forbindelse med vurderingen at træffe  \r\n\r\n afgørelse om, hvorvidt ejendomme, der tilhører almennyttige boligselskaber  \r\n\r\n eller andelsboligforeninger, skal anses for tæt-lav bebyggelse. </P>  \r\n\r\n<P>Såfremt der på et areal, som er vurderet som en samlet fast ejendom,  \r\n\r\n findes såvel tæt-lav bebyggelse som bygninger af anden art, foretager  \r\n\r\n vurderingsrådet de fornødne fordelinger af grundværdien og eventuelle fradrag  \r\n\r\n i grundværdien for forbedringer. Fordeling kan dog undlades, såfremt der ud  \r\n\r\n over den tætte-lave bebyggelse kun findes bygninger, som indeholder  \r\n\r\n fællesfaciliteter (vaskeri, selskabslokaler), der udelukkende er til brug for  \r\n\r\n bebyggelsens beboere. </P>  \r\n\r\n<P>For vurderingsrådets afgørelser og fordelinger i henhold til § 8A gælder  \r\n\r\n de sædvanlige klageregler i vurderingsloven og skattestyrelsesloven. </P>  \r\n\r\n<P>Vedrørende ansættelsen af grundværdien for ejendomme bebygget med tæt-lav  \r\n\r\n boligbebyggelse skal det understreges, at grundværdien for disse ejendomme -  \r\n\r\n lige som for andre ejendomme - skal svare til grundens værdi i ubebygget  \r\n\r\n stand under hensyn til grundens beskaffenhed og beliggenhed og til en i  \r\n\r\n økonomisk henseende god anvendelse. Grundværdien skal derfor ansættes uden  \r\n\r\n hensyntagen til ejerforholdet og den faktiske anvendelse, men alene ud fra et  \r\n\r\n skøn over, hvilke økonomiske muligheder den ubebyggede grund af den givne  \r\n\r\n beskaffenhed og beliggenhed indeholder. Dette medfører, at grundværdien for  \r\n\r\n boligselskabernes rækkehuse m.v. skal ansættes som for tilsvarende arealer,  \r\n\r\n der er bebygget med privatejede rækkehuse. </P>  \r\n\r\n<P>Ligesom arealer udlagt til etagebebyggelse bliver vurderet efter  \r\n\r\n handelsværdien for arealer til denne bebyggelsesform, skal arealer udlagt til  \r\n\r\n rækkehusbebyggelse vurderes efter handelsværdien til dette formål. Da arealer  \r\n\r\n til parcel- og rækkehusbebyggelse i almindelighed handles til højere priser  \r\n\r\n pr. kvm grundareal end arealer til etagebebyggelse, skal arealer udlagt til  \r\n\r\n tæt-lav bebyggelse ansættes tilsvarende højere end arealer til  \r\n\r\n etagebebyggelse. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statsskattedirektoratet, den 15. juli  \r\n\r\n 1981 </I> </P>  \r\n\r\n<P CLASS=UNDERSKREVET-AF ALIGN=CENTER>A. BERNTH PEDERSEN </P>  \r\n\r\n<P CLASS=MINISTER ALIGN=RIGHT>/ E. Stæhr-Larsen </P>  \r\n\r\n</DIV>  \r\n\r\n<P>Bilag </P>  \r\n\r\n<P>Lov nr. 282 af 10. juni 1981 om ændring af lov om beskatning til  \r\n\r\n kommunerne af faste ejendomme. (Ejendomsskattelempelse for fredede ejendomme  \r\n\r\n og forretningsejendomme samt for parcel- og rækkehusejendomme m.v., der  \r\n\r\n tilhører almennyttige boligselskaber og andelsboligforeninger). </P>  \r\n\r\n<P>(Udelades her) </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1981"
        },
        {
            "displayName": "Accession",
            "displayValue": "C19810011509"
        },
        {
            "displayName": "Entydig dokumentidentifikation",
            "displayValue": "CM020986"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "115"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "15/07/1981"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "A. 45-10/1981"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}