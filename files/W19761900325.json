{
    "id": 33035,
    "title": "Dagpenge til frihedsberøvet (dømt til anbringelse i statshospital) (* 1) (* 2) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19003 af 31/03/1976",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Tiltrådt, at der ikke kunne udbetales dagpenge fra det sociale udvalg  \r\n\r\n til en mand, som ifølge retskendelse var anbragt på et statshospital til  \r\n\r\n mentalobservation. Indtægtstabet fandtes ikke forårsaget af sikredes  \r\n\r\n sindslidelse, men af hans anholdelse med påfølgende varetægtsfængsling og  \r\n\r\n indlæggelse til mentalobservation. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Dagpenge til frihedsberøvet (dømt til  \r\n\r\n anbringelse i statshospital) (* 1) (* 2) </H1>  \r\n\r\n<P></P>  \r\n\r\n<BR>  \r\n\r\n<P>MEDDELELSE OM AFGØRELSEN: </P>  \r\n\r\n<P>En ung mand indankede en af sikringsstyrelsen truffet afgørelse, hvorefter  \r\n\r\n han ikke var berettiget til dagpenge under ophold på et statshospital fra  \r\n\r\n juni 1975. </P>  \r\n\r\n<P>Det fremgik af sagen, at sikrede i begyndelsen af juni 1975 blev anholdt  \r\n\r\n på grund af en række overtrædelser af straffeloven og færdselsloven, som han  \r\n\r\n havde begået i tiden inden anholdelsen. Den følgende dag underkastedes han  \r\n\r\n varetægtsfængsling, og ved retskenkelse 3 dage senere underkastedes han  \r\n\r\n mentalobservation under indlæggelse på statshospitalet. </P>  \r\n\r\n<P>Sikringsstyrelsen havde udtalt, at der efter styrelsens opfattelse ikke  \r\n\r\n kunne udbetales dagpenge under pågældendes indlæggelse til mentalobservation,  \r\n\r\n idet et eventuelt indtægtstab i den omhandlede periode ikke kunne anses for  \r\n\r\n forårsaget af sygdom, jfr. dagpengelovens § 1, stk. 1. </P>  \r\n\r\n<P>Ved sagens indankning havde en overlæge ved statshospitalet anført, at det  \r\n\r\n ikke var rimeligt at afslå at give sikrede sygedagpenge, idet han primært  \r\n\r\n havde en alvorlig sindssygdom, der førte til, at han begik kriminalitet,  \r\n\r\n hvorefter han blev arresteret, og man begærede mentalobservation på ham. </P>  \r\n\r\n<P>Under sagens behandling i ankestyrelsen var det indhentet en udskrift af  \r\n\r\n Dombogen for straffesager. Det fremgik heraf bl.a., at retslægerådet havde  \r\n\r\n udtalt, at sikrede led af en manio-depressiv psykose, en  \r\n\r\n stemningssindssygdom, der siden 1969 havde givet sig udslag i såvel  \r\n\r\n opstemthedsfaser som depressioner. I hvert fald fra begyndelsen af april 1975  \r\n\r\n og til slutningen af juni 1975, hvor han blev indlagt på statshospital, havde  \r\n\r\n han befundet sig i en udtalt sindssygelig fase. </P>  \r\n\r\n<P>Det fremgik endvidere, at retten ved sin dom havde lagt til grund, at  \r\n\r\n pågældende havde været utilregnelig i gerningsøjeblikket, hvorfor straf i  \r\n\r\n medfør af straffelovens § 16 ikke var fastsat, hvorimod han var underkastet  \r\n\r\n psykiatrisk behandling på hospital for sindslidende eller under tilsyn af  \r\n\r\n sådant. </P>  \r\n\r\n<P>Ankestyrelsen henviste i sin afgørelse til dagpengelovens § 1, stk. 1,  \r\n\r\n hvorefter dagpenge ydes som erstatning for tab af indtægt ved  \r\n\r\n uarbejdsdygtighed på grund af sygdom. </P>  \r\n\r\n<P>Ankestyrelsen var med sikringsstyrelsen enig i, at sikredes eventuelle  \r\n\r\n indtægtstab ikke kunne anses forårsaget af sygdom, men skyldtes  \r\n\r\n frihedsberøvelse i anledning af de handlinger, han var sigtet for. </P>  \r\n\r\n<P>Den omstændighed, at den handling, der førte til frihedsberøvelsen, ikke  \r\n\r\n kunne tilregnes ham i strafferetlig henseende fandtes ikke at kunne bevirke,  \r\n\r\n at frihedsberøvelsen medførte dagpengeret. </P>  \r\n\r\n<P>Ankestyrelsen fandt derfor ikke, at sikrede havde ret til sygedagpenge i  \r\n\r\n den omhandlede periode, og tiltrådte således sikringsstyrelsens afgørelse.  \r\n\r\n</P>  \r\n\r\n</DIV>",
    "isHistorical": true,
    "editorialNotes": [
        "(* 2) Overført til historisk base ved saneringsrunden 1989.",
        "(* 1) Offentliggjort af Sikringsstyrelsen i SM D-011-76 05/08/1976.",
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19761900325"
        },
        {
            "displayName": "Entydig dokumentidentifikation",
            "displayValue": "CA000959"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19003"
        },
        {
            "displayName": "År for udstedelse",
            "displayValue": "1976"
        },
        {
            "displayName": "Dato for underskrift",
            "displayValue": "31/03/1976"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "13491-75"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}