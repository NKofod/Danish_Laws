{
    "id": 40752,
    "title": "Anpartsreglerne fast ejendom dispensation ",
    "documentTypeId": "230",
    "isSagsforlobPeriodValid": false,
    "shortName": "AFG nr 18480 af 24/06/1997",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ligningsrådet meddelte dispensation for anpartsreglerne vedrørende  \r\n\r\n fast ejendom efter personskattelovens § 4, stk. 6, jfr. § 4, stk. </I> </P>  \r\n\r\n<P> <I>1, nr. 12, 1. pkt. Ejernes udlejning havde efter Ligningsrådets skøn,  \r\n\r\n ud fra en samlet helhedsbedømmelse af de faktiske omstændigheder, ikke  \r\n\r\n karakter af at være et investeringsprojekt for passive investorer, hvor  \r\n\r\n skattemæssige overvejelser må antages at have en væsentlig betydning for  \r\n\r\n anskaffelsen. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Anpartsreglerne fast ejendom dispensation </H1>  \r\n\r\n<P></P>  \r\n\r\n<P>Et revisionsfirma ansøgte Ligningsrådet om dispensation for  \r\n\r\n anpartsreglerne vedr. fast ejendom i personskattelovens § 4, stk. 1, nr. 12,  \r\n\r\n 1. pkt., jfr. § 4, stk. 6. </P>  \r\n\r\n<P>Det var oplyst, at A pr. 1. januar 1993 havde erhvervet yderligere 2/6 og  \r\n\r\n pr. 1. januar 1995 1/6 af den samlede pertskapital i P/S B. Ansøgningen om  \r\n\r\n dispensation vedrørte de tilkøbte 3/6. Partselskabet blev etableret i 1983.  \r\n\r\n</P>  \r\n\r\n<P>Partselskabet ejer to ejendomme og nogle beboelseslejligheder, der  \r\n\r\n administreres af S Administration A/S. Desuden deltager partselskabet som  \r\n\r\n interessent med en ejerandel på 75% i et hotel. Denne ejerandel er erhvervet  \r\n\r\n i 1988. Interessentskabet forestår selv driften af hotellet.  \r\n\r\n Hotelvirksomheden har ikke tilknytning til de nævnte ejendomme. </P>  \r\n\r\n<P>Der er tidligere givet dispensation for anpartsreglerne for partshaverne i  \r\n\r\n B, administreret af C Administration A/S, vedr. ejerandele anskaffet inden d.  \r\n\r\n 30. april 1992, idet det efter de dagældende regler i personskattelovens § 4,  \r\n\r\n stk. 1, nr. 12 var tilstrækkeligt til at meddele dispensation, at det blev  \r\n\r\n godtgjort, at der ikke forelå fælles udlejning. </P>  \r\n\r\n<P>Efter de nu gældende regler i personskattelovens § 4, stk. 1, nr. 12, og  \r\n\r\n samme lovs § 4, stk. 6, kræves det yderligere, at omstændighederne i øvrigt  \r\n\r\n taler for, at der gives dispensation. </P>  \r\n\r\n<P>Revisionsfirmaet har anført følgende omstændigheder, der efter  \r\n\r\n revisionsfirmaets opfattelse giver grundlag for dispensation for A vedrørende  \r\n\r\n de yderligere erhvervede andele i P/S B: </P>  \r\n\r\n<P>- Der er tale om et gammelt partselskab, etableret i 1983. </P>  \r\n\r\n<P>- Der er ikke foretaget sale- og lease back. </P>  \r\n\r\n<P>- Partselskabet deltager med 75% ejerandel i en hotelvirksomhed, der  \r\n\r\n drives i interessentskabsform. Interessentskabet forestår selv driften af  \r\n\r\n hotellet. </P>  \r\n\r\n<P>Det er yderligere oplyst, at der er tale om en lille kreds af personer,  \r\n\r\n oprindeligt 2 eller 3. Skattemæssige motiver var ikke bestemmende for  \r\n\r\n stiftelsen af partselskabet, der ved etableringen erhvervede  \r\n\r\n ikke-afskrivningsberettigede ejendomme (beboelse) og en forpagtningskontrakt  \r\n\r\n til et diskotek. </P>  \r\n\r\n<P>I/S D er et nyetableret interessentskab, hvoraf 50% ejes af E  \r\n\r\n Ejendomsselskab ApS og 50% af Interessentskabet F, der har to interessenter,  \r\n\r\n der ejer hver 50% </P>  \r\n\r\n<P>I/S D har erhvervet en ældre ejendom, der er under ombygning. Det er  \r\n\r\n oplæyst, at den tidlige ejer af ejendommen var under konkurs, og at  \r\n\r\n ejendommen var overgivet til en mægler. Skatteyderne var interesseret i at  \r\n\r\n erhverve ejendommen, hvis den blev renoveret og på betingelse af, at der var  \r\n\r\n indgået lejekontrakt. </P>  \r\n\r\n<P>Skatteyderne skulle ikke selv bruge ejendommen, men var interesseret i at  \r\n\r\n erhverve den ud fra investeringshensyn. Hovedparten var selvfinansieret af  \r\n\r\n deltagerne. </P>  \r\n\r\n<P>En statsinstitution var interesseret i at leje bygningen. Der er bl.a.  \r\n\r\n indrettet en sal i ejendommen til særligt brug i forbindelse med denne  \r\n\r\n institutions virksomhed. Lejeaftalen skulle træde i kraft umiddelbart efter  \r\n\r\n ombygningens afslutning (juni 1995). Herefter skulle ejendommen administreres  \r\n\r\n af C Administration A/S. </P>  \r\n\r\n<P>Efter revisionsfirmaets opfattelse kan udlejningen ikke anses som  \r\n\r\n foretaget som led i en &#187;fælles udlejning&#171;, hvorfor betingelserne  \r\n\r\n for dispensation må anses for opfyldte. </P>  \r\n\r\n<P>Det er endvidere revisionsfirmaets opfattelse, at omstændighederne i  \r\n\r\n øvrigt giver grundlag for dispensation, idet: </P>  \r\n\r\n<P>- Interessentskabets deltagere har selv stået for erhvervelsen af  \r\n\r\n ejendommen fra et dødsbo, </P>  \r\n\r\n<P>- Der er ikke tale om sale- og lease back, men om udlejning til staten.  \r\n\r\n Der er således fuld uafhængighed mellem lejer og udlejer. </P>  \r\n\r\n<P>- Ejendommen er erhvervet som investeringsobjekt. Skattemæssige  \r\n\r\n betragtninger har således ikke været afgørende for investeringen. </P>  \r\n\r\n<P>Om K/S G Center er oplyst, at K Invest A/S er udtrådt som kommanditist pr.  \r\n\r\n 1. januar 1994. Dette selskabs andel er fordelt forholdsmæssigt mellem de  \r\n\r\n øvrige kommanditister. </P>  \r\n\r\n<P>Der ansøges om dispensation for de forholdsmæssigt tilkøbte andele. </P>  \r\n\r\n<P>Der er tidligere meddelt dispensation for ejerandele anskaffet før d. 30.  \r\n\r\n april 1992. </P>  \r\n\r\n<P>Vedrørende erhvervelsen af K/S G Center har revisionsfirmaet oplyst, at en  \r\n\r\n kreds af personer ønskede at gå sammen om at foretage en fornuftig  \r\n\r\n pengeanbringelse i en større ejendom. </P>  \r\n\r\n<P>Ifølge revisionsformaet er der derfor ikke tale om udbud af et projekt til  \r\n\r\n passive investorer, og skattemæssige hensyn har ikke haft væsentlig betydning  \r\n\r\n for anskaffelsen. </P>  \r\n\r\n<P>Om K Invest A/S' udtræden af kommanditselskabet med virkning fra d. 1.  \r\n\r\n januar 1994 er det oplyst, at dette skete under selskabets  \r\n\r\n betalingstandsning, der indtrådte d. 13. juli 1994. Overdragelsen er således  \r\n\r\n sket som følge af, at de øvrige kommanditister så sig nødsaget til at  \r\n\r\n overtage K Invest A/S' andel. </P>  \r\n\r\n<P>Dette bør, efter revisionsfirmaets opfattelse, være en tilfredsstillende  \r\n\r\n begrundelse for at anse omstændighederne i øvrigt for at tale for en  \r\n\r\n dispensation. </P>  \r\n\r\n<P>Ligningsrådet fandt, ud fra en samlet helhedsbedømmelse af de faktiske  \r\n\r\n omstændigheder, at der ikke forelå investeringsprojekter for passive  \r\n\r\n investorer, hvor skattemæssige overvejelser må antages at have en væsentlig  \r\n\r\n betydning for anskaffelsen. </P>  \r\n\r\n<P>Ligningsrådet vedtog at imødekomme ansøgningerne om dispensation for  \r\n\r\n personskattelovens § 4, stk. 1, nr. 12, jf. § 4, stk. 6 for ovennævnte A (P/S  \r\n\r\n B), interessenterne i I/S D samt kommanditisterne i K/S G Center. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>TFS 1997 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/03/1998"
        },
        {
            "displayName": "Accession",
            "displayValue": "X19971848001"
        },
        {
            "displayName": "Entydig dokumentidentifikation",
            "displayValue": "CA008723"
        },
        {
            "displayName": "Dato for indlæggelse",
            "displayValue": "16/03/1998"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "18480"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "24/06/1997"
        },
        {
            "displayName": "Ressortministeriets journalnummer",
            "displayValue": "99/95-4291-00083"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}