{
    "id": 912,
    "title": "Kendelse fra Pressenævnet i sag nr. 80/2000",
    "documentTypeId": "240",
    "isSagsforlobPeriodValid": true,
    "shortName": "KEN nr 11479 af 20/09/2000",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n Bladet havde bragt en artikel, der omhandlede klagernes s&oslash;ns  \r\n\r\n d&oslash;d samt bl.a. det forhold, at s&oslash;nnen havde haft et  \r\n\r\n spiritusproblem. Under henvisning til redakt&oslash;rens almindelige ret til  \r\n\r\n at redigere mediet samt under henvisning til sagens omst&aelig;ndigheder  \r\n\r\n fandt Pressen&aelig;vnet ikke, at god presseskik var tilsidesat.<B><BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<FONT SIZE=5><P ALIGN=\"CENTER\">Kendelse fra Pressen&aelig;vnet i sag nr.  \r\n\r\n 80/2000</P>  \r\n\r\n</FONT>  \r\n\r\n</center>\r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;[K] og [K] har ved advokat   Niels  Anker  Michaelsen  \r\n\r\n klaget til Pressen&aelig;vnet over en artikel bragt i B.T. den 29. juni 2000,  \r\n\r\n idet de mener, at god presseskik er tilsidesat.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Af artiklen med overskriften <B>\"Br&aelig;ndt ihjel  \r\n\r\n p&aring; sankthans-b&aring;l\"</B> bragt i B.T. den 29. juni 2000  \r\n\r\n fremg&aring;r at:</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;\"Ingen s&aring;, at han faldt. Kun at han pludseligt  \r\n\r\n l&aring; der. Ubev&aelig;gelig i de sydende gl&oslash;der fra det store  \r\n\r\n nedbr&aelig;ndte sankthans-b&aring;l. [N], 37, Kolding, d&oslash;de to  \r\n\r\n d&oslash;gn senere af de voldsomme forbr&aelig;ndinger, han havde f&aring;et,  \r\n\r\n da han faldt i b&aring;let.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Den makabre ulykke skete p&aring; Taagerup  \r\n\r\n Behandlingscenter i Magleby p&aring; M&oslash;n. Her var [N] p&aring;  \r\n\r\n afv&aelig;nningskur for spiritusmisbrug. Sammen med personalet og centrets  \r\n\r\n &oslash;vrige 18 patienter havde han holdt sankthansaften med hygge,  \r\n\r\n b&aring;l og god mad. Ved 22-tiden br&oslash;d selskabet op. Sammen med nogle  \r\n\r\n andre patienter skulle [N] have sin medicin hos de to nattevagter i centrets  \r\n\r\n kontor.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;\"Jeg g&aring;r lige lidt,\" sagde han, inden han skulle  \r\n\r\n have medicinen.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Alle regnede med, han skulle p&aring; toilettet. Omkring  \r\n\r\n fem minutter senere kiggede en af de andre patienter ud af kontorvinduet mod  \r\n\r\n det nedbr&aelig;ndte b&aring;l.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;\"Jeg tror der ligger &eacute;n derude,\" sagde han.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;En af vagterne og to patienter sprang ud af kontoret og  \r\n\r\n l&oslash;b ud til b&aring;let. Her l&aring; [N] p&aring; ryggen i de ulmende  \r\n\r\n gl&oslash;der. Kun benene stak uden for b&aring;let. Da de tre trak ham ud,  \r\n\r\n var han stadig i live. Med tredjegradsforbr&aelig;ndinger p&aring; 60 pct. af  \r\n\r\n kroppen blev han k&oslash;rt til Stege Sygehus. Her blev han med det samme  \r\n\r\n overf&oslash;rt til Rigshospitalets Brands&aring;rsafdeling i  \r\n\r\n K&oslash;benhavn, hvor han d&oslash;de natten til mandag.</P>  \r\n\r\n<B>&nbsp;&nbsp;&nbsp;&nbsp;<P ALIGN=\"JUSTIFY\">Stod alene ved b&aring;l</P>  \r\n\r\n</B>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;[N] stod alene ved b&aring;let, da han styrtede i  \r\n\r\n gl&oslash;derne, og politiet i Vordingborg udelukker, at der ligger en  \r\n\r\n forbrydelse bag [N]'s pinefulde d&oslash;d. Gennem en obduktion  \r\n\r\n fors&oslash;ger politiet nu at fastl&aelig;gge, hvad der var &aring;rsagen  \r\n\r\n til [N]'s sk&aelig;bnesvangre fald.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;[N], der er far til en pige p&aring; ti og en dreng  \r\n\r\n p&aring; seks &aring;r, indledte den fem uger lange kur s&oslash;ndag den 8.  \r\n\r\n juni. Han var st&aelig;rkt motiveret for at komme sit spiritusmisbrug til  \r\n\r\n livs. Inden sankthans-festen havde han om eftermiddagen ringet til sin  \r\n\r\n familie og fortalt, at kuren gik godt, og at han b&aring;de var glad for  \r\n\r\n behandlingscenteret og sine medpatienter.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;\"Det er en dyb tragisk ulykke. Vi er rystede, og  \r\n\r\n patientgruppen er meget rystet,\" siger  Frits  Raunstrup, formand for  \r\n\r\n bestyrelsen for Taagerup Behandlingscenter.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Efter ulykken har centrets krisepsykolog holdt  \r\n\r\n m&oslash;der med b&aring;de personalet og patienterne.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;\"Vi har gennemg&aring;et forl&oslash;bet minut for minut  \r\n\r\n og har selvf&oslash;lgelig spurgt os selv, om der var noget, vi kunne  \r\n\r\n g&oslash;re bedre. \"Og det har der faktisk ikke v&aelig;ret,\" siger  Frits  \r\n\r\n  Raunstrup.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Han har ingen forklaring p&aring;, hvorfor [N] faldt ind i  \r\n\r\n b&aring;let. Men han afviser, at det kan skyldes et krampeanfald eller den  \r\n\r\n medicin, [N] fik.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;\"Afgiftningsmedicinen, som [N] skulle have for sidste gang  \r\n\r\n sankthansaften, s&aelig;nker netop blodtryk og puls og forhindrer derved  \r\n\r\n kramper. Men ingen kan selvf&oslash;lgelig udelukke, at han har f&aring;et et  \r\n\r\n ildebefindende og er g&aring;et i chok, da han faldt i gl&oslash;derne,\" sige  \r\n\r\n  Frits  Raunstrup.</P>  \r\n\r\n<B>&nbsp;&nbsp;&nbsp;&nbsp;<P ALIGN=\"JUSTIFY\">Politisk aktiv</P>  \r\n\r\n</B>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;[N] drev sit eget marketingfirma i Kolding.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Han var meget aktiv inden for Socialdemokratiet. I 1993  \r\n\r\n opstillede han til amtr&aring;dsvalget og i 1997 til kommunalvalget i  \r\n\r\n Kolding, dog uden at blive valgt.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Han havde netop meddelt sit parti, at han var rede til at  \r\n\r\n stille op igen til det kommende kommunalvalg.\"</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Klagerne har anf&oslash;rt, at det er dybt  \r\n\r\n dadelv&aelig;rdigt og kr&aelig;nkende, at artiklen ved navns n&aelig;vnelse  \r\n\r\n bringer st&aelig;rkt personlige oplysninger om, at deres afd&oslash;de  \r\n\r\n s&oslash;n var indlagt p&aring; afv&aelig;nningskur for spiritusmisbrug.  \r\n\r\n Klagerne finder det s&aring;ledes dybt nedv&aelig;rdigende for s&oslash;nnens  \r\n\r\n efterm&aelig;le, at disse oplysninger er offentliggjort i et  \r\n\r\n landsd&aelig;kkende blad, og det p&aring;peges, at [N] efterlader sig  \r\n\r\n mindre&aring;rige b&oslash;rn, samt at han var en velanskreven politiker og  \r\n\r\n forretningsmand i Koldingomr&aring;det. Oplysningerne i bladet blev endvidere  \r\n\r\n bragt uden nogen form for varsel, og klagerne har ikke videregivet nogen  \r\n\r\n oplysninger til indklagede.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Klagerne har endvidere anf&oslash;rt, at artiklens  \r\n\r\n overskrift er misvisende, idet [N] ikke d&oslash;de i gl&oslash;derne fra det  \r\n\r\n udbr&aelig;ndte b&aring;l, men derimod 1 1/2 dag senere p&aring;  \r\n\r\n Rigshospitalet i K&oslash;benhavn. Det er ligeledes misvisende, n&aring;r det  \r\n\r\n anf&oslash;res, at ulykken skyldes misbrug. Derimod skyldes ulykken  \r\n\r\n antageligt et krampeanfald som f&oslash;lge af medicinering, hvilket er i  \r\n\r\n direkte kontrast til, hvad der st&aring;r i artiklen.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Klagerne har herudover anf&oslash;rt, at [K] den 28. juni  \r\n\r\n 2000 blev kontaktet af formanden for behandlingscentret,  Fritz  Ravnstrup,  \r\n\r\n der oplyste, at indklagede havde kontaktet ham og spurgt til ulykken. [K]  \r\n\r\n meddelte ved denne lejlighed, at klagerne ikke &oslash;nskede at udtale sig  \r\n\r\n til pressen, og at hun mente, at der var en aftale med behandlingscentret  \r\n\r\n herom. Efterf&oslash;lgende kontaktede [K] indklagede og anmodede om, at de  \r\n\r\n ikke bragte en artikel om d&oslash;dsfaldet, da afd&oslash;des datter  \r\n\r\n p&aring; 10 &aring;r endnu ikke var underrettet om faderens d&oslash;d, idet  \r\n\r\n hun var p&aring; en spejderlejr langt v&aelig;k fra hjemmet. Efter megen  \r\n\r\n diskussion meddelte indklagede, at man ville tage familiens anmodning til  \r\n\r\n efterretning. Da indklagede s&aring;ledes lovede, at man ikke ville bringe  \r\n\r\n nogen artikel, forholdt klagerne sig ikke til selve artiklens indhold.  \r\n\r\n Klagernes advokat var orienteret om, at klagerne havde en aftale med bladet  \r\n\r\n om ikke at bringe artiklen, men advokaten havde ikke medtaget dette punkt i  \r\n\r\n den f&oslash;rste klageskrivelse til Pressen&aelig;vnet.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Klagerne har endvidere anf&oslash;rt, at der ikke er nogen  \r\n\r\n anerkendelsesv&aelig;rdig offentlig interesse i at sammenk&aelig;de  \r\n\r\n afd&oslash;des navn med oplysningerne om hans spiritusmisbrug og ulykkens  \r\n\r\n faktiske omst&aelig;ndigheder. Indklagede kunne s&aring;ledes have bragt en  \r\n\r\n artikel om ulykken og d&oslash;dsfaldet uden at oplyse om afd&oslash;des  \r\n\r\n spiritusproblemer.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Indklagede har anf&oslash;rt, at artiklens oplysninger er  \r\n\r\n korrekte, og at god presseskik ikke er tilsidesat, idet det ikke  \r\n\r\n fremg&aring;r af de presseetiske regler, at forbrydelser og ulykker ikke  \r\n\r\n m&aring; omtales.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Indklagede har endvidere anf&oslash;rt, at det ikke kan  \r\n\r\n till&aelig;gges betydning, at artiklen er bragt i et landsd&aelig;kkende  \r\n\r\n blad, samt at det relevante i at bringe oplysningen om afd&oslash;des  \r\n\r\n spiritusmisbrug m&aring; vurderes ud fra artiklen set som en helhed. Artiklen  \r\n\r\n handlede s&aring;ledes ikke alene om d&oslash;dsfaldet, men ogs&aring; om de  \r\n\r\n efterf&oslash;lgende reaktioner p&aring; behandlingscentret samt om  \r\n\r\n muligheden for, at d&oslash;dsfaldet havde forbindelse med afd&oslash;des  \r\n\r\n tilstand, behandlingen og behandlingshjemmets rutiner. Interviewet med  \r\n\r\n centrets bestyrelsesformand,  Frits  Raunstrup, fyldte s&aring;ledes en  \r\n\r\n v&aelig;sentlig del af artiklen. Da indklagede finder, at der er en  \r\n\r\n anerkendelsesv&aelig;rdig offentlig interesse i at dr&oslash;fte disse  \r\n\r\n sp&oslash;rgsm&aring;l, kunne oplysningen om afd&oslash;des spiritusmisbrug  \r\n\r\n ikke have v&aelig;ret udeladt af artiklen.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Indklagede har tillige anf&oslash;rt, at artiklens  \r\n\r\n overskrift m&aring; ses i sammenh&aelig;ng med hele artiklen, og at det er  \r\n\r\n korrekt, at afd&oslash;des forbr&aelig;ndinger fra sankthans-b&aring;let var  \r\n\r\n skyldt i hans d&oslash;d. Overskriften var s&aring;ledes ikke misvisende.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Indklagede har tillige anf&oslash;rt, at det er en  \r\n\r\n almindelig del af mediebilledet at orientere om offentligt kendtes  \r\n\r\n d&oslash;dsfald, is&aelig;r n&aring;r et d&oslash;dsfald er sket p&aring;  \r\n\r\n dramatisk eller us&aelig;dvanlig vis. Pressen m&aring; s&aring;ledes  \r\n\r\n indr&oslash;mmes en st&oslash;rre frihed i forhold til kendte personer, og  \r\n\r\n afd&oslash;de var en velanskreven politiker. Hertil kommer, at enhver artikel  \r\n\r\n om en politisk person ikke kun vedr&oslash;rer personen selv, men ogs&aring;  \r\n\r\n det politiske system. Ogs&aring; over for forhenv&aelig;rende politikere  \r\n\r\n m&aring; pressen derfor indr&oslash;mmes en betydelig frihed, som  \r\n\r\n indeb&aelig;rer mulighed for at omtale personlige forhold.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Indklagede har herudover anf&oslash;rt, at man i  \r\n\r\n forbindelse med artiklen har udvist stor omhu for alene at gengive de  \r\n\r\n foreliggende kendsgerninger uden at fremkomme med egne kommentarer. F.eks.  \r\n\r\n har indklagede ikke kommenteret udtalelsen fra  Frits  Raunstrup om, at  \r\n\r\n d&oslash;dsfaldet ikke kunne skyldes et krampeanfald eller den medicin  \r\n\r\n afd&oslash;de modtog.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Indklagede har herudover anf&oslash;rt, at der ikke var  \r\n\r\n nogen grund til at forel&aelig;gge artiklens oplysninger for klagerne,  \r\n\r\n f&oslash;r man bragte artiklen, for klagerne havde ikke noget  \r\n\r\n f&oslash;rsteh&aring;ndskendskab til det begivenhedsforl&oslash;b, der  \r\n\r\n beskrives i artiklen. Indklagede bestrider endvidere, at man skulle  \r\n\r\n v&aelig;re forpligtet til at give de p&aring;r&oslash;rende et varsel.  \r\n\r\n Desuden blev artiklen f&oslash;rst bragt seks dage efter uheldet og fire dage  \r\n\r\n efter [N]'s d&oslash;d p&aring; et hospital. P&aring; denne baggrund havde  \r\n\r\n indklagede grund til at antage, at alle p&aring;r&oslash;rende var blevet  \r\n\r\n orienteret om d&oslash;dsfaldet inden artiklen blev bragt. Indklagede havde  \r\n\r\n endvidere fra bladet Jyske Vestkysten f&aring;et meddelelse om, at de samme  \r\n\r\n dag ville bringe en artikel om d&oslash;dsfaldet, hvorfor det under alle  \r\n\r\n omst&aelig;ndigheder ville blive kendt den 29. juni 2000. Hertil kommer, at  \r\n\r\n d&oslash;dsfaldet allerede var kendt i lokalmilj&oslash;et, f&oslash;r bladet  \r\n\r\n bragte artiklen.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Indklagede har tillige anf&oslash;rt, at det er korrekt,  \r\n\r\n at man talte med klagerne forud for offentligg&oslash;relsen af artiklerne,  \r\n\r\n men man bestrider at have givet tilsagn om ikke at bringe artiklen. [K] talte  \r\n\r\n s&aring;ledes med indklagedes redaktionschef  Kaj  Elgaard, og hun sagde i  \r\n\r\n den forbindelse, at indklagede ikke m&aring;tte trykke artiklen, hvorefter  \r\n\r\n hun spurgte  Kaj  Elgaard: \"H&oslash;rer du, hvad jeg siger?\". Hertil svarede  \r\n\r\n  Kaj  Elgaard: \"Ja, jeg h&oslash;rer, hvad du siger\". Heri l&aring;  \r\n\r\n imidlertid ikke, at han var enig i, at artiklen ikke skulle trykkes, men at  \r\n\r\n han fortsat lyttede til [K]. Klageren gjorde da heller ikke g&aelig;ldende i  \r\n\r\n sin f&oslash;rste henvendelse til Pressen&aelig;vnet, at man havde en aftale  \r\n\r\n med indklagede om ikke at bringe artiklen, hvilket klart taler imod, at  \r\n\r\n s&aring;dan en aftale har eksisteret.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Indklagede har endelig anf&oslash;rt, at hvis datteren  \r\n\r\n blev underrettet om sin fars d&oslash;d gennem avisen den 29. juni 2000, kan  \r\n\r\n dette ikke bebrejdes indklagede, men familien, der havde haft flere dage til  \r\n\r\n at underrette hende. </P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;I sagens behandling har f&oslash;lgende  \r\n\r\n n&aelig;vnsmedlemmer deltaget: Axel Kierkegaard, Kaare R. Skou, Bo Maltesen  \r\n\r\n og Ole Askvig.</P>  \r\n\r\n<B><P>Pressen&aelig;vnet udtaler:</P>  \r\n\r\n</B>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;I overensstemmelse med de almindelige principper om  \r\n\r\n redakt&oslash;rens ret til at redigere mediet er et medie berettiget til at  \r\n\r\n beslutte, hvad man vil bringe. N&aring;r det drejer sig om oplysninger om  \r\n\r\n personlige eller private forhold, b&oslash;r denne beslutning tr&aelig;ffes  \r\n\r\n ud fra relevante nyhedskriterier, og der b&oslash;r i denne forbindelse tages  \r\n\r\n st&oslash;rst muligt hensyn til ofre for ulykker samt til ofrenes  \r\n\r\n p&aring;r&oslash;rende.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Pressen&aelig;vnet finder i denne sag ikke grundlag for at  \r\n\r\n kritisere, at bladet bragte afd&oslash;des navn sammen med oplysningen om, at  \r\n\r\n han havde et spiritusproblem. Ved vurderingen har n&aelig;vnet lagt  \r\n\r\n v&aelig;gt p&aring; omst&aelig;ndighederne, hvorunder ulykken skete, samt  \r\n\r\n p&aring; at artiklen blev bragt 6 dage efter ulykken og fire dage efter  \r\n\r\n d&oslash;dsfaldet.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Pressen&aelig;vnet finder endvidere ikke, at artiklens  \r\n\r\n overskrift er vildledende, eller at indklagede i &oslash;vrigt har bragt  \r\n\r\n misvisende oplysninger om ulykken.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Afsagt den 20. september 2000.</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/09/2000"
        },
        {
            "displayName": "Accession",
            "displayValue": "W20001147925"
        },
        {
            "displayName": "Entydig dokumentidentifikation",
            "displayValue": "AA001201"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11479"
        },
        {
            "displayName": "År for udstedelse",
            "displayValue": "2000"
        },
        {
            "displayName": "Dato for underskrift",
            "displayValue": "20/09/2000"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "080-2000"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}