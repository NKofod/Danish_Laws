{
    "id": 110192,
    "title": "1989 LSF 187   FORSLAG TIL LOV OM ÆNDRING AF LOV OM BØRNETILSKUD OG FORSKUDSVIS   UDBETALING AF BØRNEBIDRAG ",
    "documentTypeId": "400",
    "isSagsforlobPeriodValid": false,
    "shortName": "1989/1 LSF 187",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 187 </P>  \r\n\r\n<P></P>  \r\n\r\n<P>Forslag til Lov om ændring af lov om børnetilskud og forskudsvis  \r\n\r\n udbetaling af børnebidrag </P>  \r\n\r\n<P></P>  \r\n\r\n<P>Fremsat af Kofod-Svendsen (KRF) Lysholm Christensen (KRF) Glønborg (KRF)  \r\n\r\n Inger Stilling Pedersen (KRF) </P>  \r\n\r\n<P></P>  \r\n\r\n<P>den 8. februar 1990 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov nr. 350 af 4. juni 1986 om børnetilskud og forskudsvis udbetaling af  \r\n\r\n børnebidrag, som senest ændret ved lov nr. 855 af 20. december 1989,  \r\n\r\n foretages følgende ændringer: </P>  \r\n\r\n<P>1. I <I>§ 5</I> indsættes efter stk. 2 som nye stykker: </P>  \r\n\r\n<P>&#187;Stk. 3. Betingelsen i stk. 1, nr. 1, finder ikke anvendelse på  \r\n\r\n personer udsendt af den danske stat, danske hjælpeorganisationer, danske  \r\n\r\n missionsselskaber, FN-organisationer samt udstationerede fra danske  \r\n\r\n erhvervsvirksomheder. </P>  \r\n\r\n<P>Stk. 4. Betingelsen i stk. 1, nr. 2, finder ikke anvendelse på børn af  \r\n\r\n personer udsendt af den danske stat, danske hjælpeorganisationer, danske  \r\n\r\n missionsselskaber, FN-organisationer samt udstationerede fra danske  \r\n\r\n erhvervsvirksomheder.&#171; </P>  \r\n\r\n<P>2. I <I>§ 10 a</I> ændres &#187;§ 5, stk. 1, og § 6, stk. 2, samt §§  \r\n\r\n 8-10&#171; til: &#187;§ 5, stk. 1, 3 og 4, og § 6, stk. 2, samt §§  \r\n\r\n 8-10&#171;. </P>  \r\n\r\n<P>§ 2 </P>  \r\n\r\n<P>Loven træder i kraft den 1. januar 1991. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>Lovforslaget går ud på at udvide personkredsen, der er berettiget til at  \r\n\r\n modtage børnetilskud. </P>  \r\n\r\n<P>Forslagsstillerne finder det rimeligt, at visse persongrupper, der ikke  \r\n\r\n opfylder betingelserne i lov om børnetilskud og forskudsvis udbetaling af  \r\n\r\n børnebidrag § 5, stk. 1, nr. 1-2, får mulighed for at modtage børnetilskud.  \r\n\r\n Følgende persongrupper foreslås omfattet: personer udsendt af den danske  \r\n\r\n stat, danske hjælpeorganisationer, danske missionsselskaber,  \r\n\r\n FN-organisationer samt udstationerede fra danske erhvervsvirksomheder. </P>  \r\n\r\n<P>Ved personer udsendt af den danske stat forstås ansatte ved ambassader og  \r\n\r\n personer udsendt af Danida. </P>  \r\n\r\n<P>Disse persongrupper er kendetegnet ved, at de har bevaret en ikke  \r\n\r\n ubetydelig tilknytning til Danmark. </P>  \r\n\r\n<P>Personer udsendt af den danske stat, danske hjælpeorganisationer, danske  \r\n\r\n missionsselskaber og FN-organisationer udfører medmenneskeligt arbejde, der  \r\n\r\n er med til at afhjælpe nøden i mange lande. Efter forslagsstillernes  \r\n\r\n opfattelse bør dansk lovgivning ikke vanskeliggøre dette arbejde. Ligeledes  \r\n\r\n bør dansk lovgivning fremme dansk erhvervslivs muligheder i andre lande. </P>  \r\n\r\n<P>For Danmark er det fordelagtigt, at de pågældende sikres gode muligheder  \r\n\r\n for at arbejde i andre lande. Det vil gøre det lettere at arbejde i udlandet,  \r\n\r\n og det danske samfund vil drage fordel af et øget kendskab til disse lande og  \r\n\r\n deres befolkning. Specielt dansk erhvervsliv vil på længere sigt have gavn  \r\n\r\n heraf, bl.a. gennem bedre eksportmuligheder. </P>  \r\n\r\n<P>Lovforslaget indebærer ingen ændring i retten til at få børnetilskud til  \r\n\r\n personer, der er omfattet af EF-forordning nr. 1408/71, og heller ikke til  \r\n\r\n personer, der efter overenskomst med andre stater er omfattet af dansk  \r\n\r\n lovgivning om social sikring under ophold i en anden stat. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 1, nr. 1 </P>  \r\n\r\n<P>Det foreslås, at ordinært børnetilskud, ekstra børnetilskud samt særligt  \r\n\r\n børnetilskud også gives til børn under 18 år af personer udsendt af den  \r\n\r\n danske stat, danske hjælpeorganisationer, danske missionsselskaber,  \r\n\r\n FN-organisationer samt udstationerede fra danske erhvervsvirksomheder, uanset  \r\n\r\n betingelserne i børnetilskudsloven § 5, stk. 1, nr. 1 og 2. </P>  \r\n\r\n<P>Til § 1, nr. 2 </P>  \r\n\r\n<P>Det foreslås, at flerbørnstilskuddet efter børnetilskudsloven § 10 a også  \r\n\r\n gives til børn af personer udsendt af den danske stat, danske  \r\n\r\n hjælpeorganisationer, danske missionsselskaber, FN-organisationer samt  \r\n\r\n udstationerede fra danske erhvervsvirksomheder, uanset betingelsen i § 5,  \r\n\r\n stk. 1, nr. 1-2. </P>  \r\n\r\n<P>Til § 2 </P>  \r\n\r\n<P>Det foreslås, at børnetilskuddet til den foreslåede udvidede personkreds  \r\n\r\n får virkning fra og med den 1. januar 1991. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "08/02/1990"
        },
        {
            "displayName": "Accession",
            "displayValue": "198912K00187"
        },
        {
            "displayName": "Entydig dokumentidentifikation",
            "displayValue": "CL003750"
        },
        {
            "displayName": "Dato for førstegangsindlæggelse",
            "displayValue": "08/02/1990"
        },
        {
            "displayName": "Dato for indlæggelse",
            "displayValue": "08/02/1990"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "187"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}