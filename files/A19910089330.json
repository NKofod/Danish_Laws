{
    "id": 63711,
    "title": "Lov om godtgørelse vedrørende erhvervsvirksomheders udgifter til administration af skatter og afgifter ",
    "documentTypeId": "10",
    "isSagsforlobPeriodValid": false,
    "shortName": "LOV nr 893 af 21/12/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lov om godtgørelse vedrørende  \r\n\r\n erhvervsvirksomheders udgifter til administration af skatter og afgifter  \r\n\r\n</H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Til skattepligtige personer, der driver  \r\n\r\n selvstændig erhvervsvirksomhed, som i overvejende grad er afgiftspligtig  \r\n\r\n efter momsloven eller lov om afgift af lønsum m.v., kan der ydes en årlig  \r\n\r\n godtgørelse på 6.000 kr., hvis den pågældende ikke har nogen ansatte. Hvis  \r\n\r\n den pågældende har ansatte, nedsættes godtgørelsen med 2.000 kr. ganget med  \r\n\r\n antallet af fuldtidsbeskæftigede ansatte i virksomheden. Hvis den pågældende  \r\n\r\n driver flere virksomheder, afhænger nedsættelsen af det samlede antal  \r\n\r\n fuldtidsbeskæftigede ansatte i virksomhederne. For virksomheder med ansatte  \r\n\r\n sker beregningen på grundlag af virksomhedens ATP-bidrag i det pågældende  \r\n\r\n indkomstår. </P>  \r\n\r\n<P CLASS=STK> <I>Stk. 2. </I> Godtgørelsen kan ikke overstige 2,5 pct. af den  \r\n\r\n skattepligtiges overskud af selvstændig erhvervsvirksomhed i indkomståret  \r\n\r\n opgjort efter reglerne i § 4, stk. 1, i lov om investeringsfonds med tillæg  \r\n\r\n af udgifter til løn, som er A-indkomst for modtageren efter § 43, stk. 1, i  \r\n\r\n lov om opkrævning af indkomst- og formueskat for personer m.v. (kildeskat).  \r\n\r\n Godtgørelse efter denne lov medregnes ikke ved opgørelsen. </P>  \r\n\r\n<P CLASS=STK> <I>Stk. 3. </I> Hvis den skattepligtige driver en selvstændig  \r\n\r\n virksomhed som nævnt i stk. 1 sammen med andre, er det alene denne  \r\n\r\n virksomheds forhold, der er afgørende for, om der kan opnås godtgørelse for  \r\n\r\n virksomheden. Godtgørelsen beregnes efter reglerne i stk. 1, 1., 2. og 4.  \r\n\r\n pkt., og kan ikke overstige 2,5 pct. af denne virksomheds overskud opgjort og  \r\n\r\n korrigeret som i stk. 2, dog uden skattemæssige af- og nedskrivninger.  \r\n\r\n Godtgørelsen fordeles ligeligt imellem indehaverne af virksomheden uden  \r\n\r\n hensyn til ejerandelenes størrelse. Hvis antallet af indehavere er større end  \r\n\r\n 10, ydes der ikke godtgørelse for denne virksomhed. Virksomhedens antal  \r\n\r\n ansatte og indkomsten ved virksomheden tages ikke i betragtning ved beregning  \r\n\r\n af en eventuel yderligere godtgørelse efter stk. 1. Den samlede godtgørelse  \r\n\r\n til en skattepligtig i et indkomstår kan dog ikke overstige 6.000 kr. </P>  \r\n\r\n<P CLASS=STK> <I>Stk. 4. </I> Godtgørelsen medregnes ved opgørelsen af  \r\n\r\n modtagerens skattepligtige indkomst for det pågældende indkomstår.  \r\n\r\n Godtgørelsen modregnes i den skattepligtiges slutskat efter de regler, der er  \r\n\r\n angivet i § 60, stk. 1, i lov om opkrævning af indkomst- og formueskat for  \r\n\r\n personer m.v. (kildeskat), på samme måde som de i bestemmelsen nævnte beløb.  \r\n\r\n</P>  \r\n\r\n<P CLASS=STK> <I>Stk. 5. </I> Skatteministeren kan fastsætte nærmere regler  \r\n\r\n om lovens administration, herunder om, hvilke oplysninger den skattepligtige  \r\n\r\n skal afgive, for at godtgørelsen kan fastsættes. </P>  \r\n\r\n<P CLASS=STK> <I>Stk. 6. </I> Skatteministeren eller den, ministeren  \r\n\r\n bemyndiger dertil, træffer afgørelser efter denne lov, herunder afgørelser i  \r\n\r\n sager om klage over beregningen af godtgørelser. Skatteministeren kan  \r\n\r\n fastsætte regler om adgangen til at klage over afgørelserne, herunder om, at  \r\n\r\n afgørelserne ikke kan indbringes for højere administrativ myndighed. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Med bøde straffes den, der forsætligt eller  \r\n\r\n groft uagtsomt afgiver urigtige eller vildledende oplysninger til brug for  \r\n\r\n beregningen af godtgørelsen. </P>  \r\n\r\n<P CLASS=STK> <I>Stk. 2. </I> I forskrifter, der udstedes i medfør af loven,  \r\n\r\n kan der fastsættes straf af bøde for den, der forsætligt eller groft uagtsomt  \r\n\r\n overtræder bestemmelser i forskrifterne. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Skatteministeren eller den, han bemyndiger  \r\n\r\n dertil, kan tilkendegive den pågældende, at sagen kan afgøres uden retslig  \r\n\r\n forfølgning, såfremt han erkender sig skyldig i overtrædelsen og erklærer sig  \r\n\r\n rede til inden for en nærmere angivet frist, der efter begæring kan  \r\n\r\n forlænges, at betale en i tilkendegivelsen angivet bøde. </P>  \r\n\r\n<P CLASS=STK> <I>Stk. 2. </I> Med hensyn til den i stk. 1 nævnte  \r\n\r\n tilkendegivelse finder bestemmelsen i retsplejeloven om indhold af  \r\n\r\n anklageskrift i politisager tilsvarende anvendelse. </P>  \r\n\r\n<P CLASS=STK> <I>Stk. 3. </I> Betales bøden i rette tid, eller bliver den  \r\n\r\n efter vedtagelse inddrevet eller afsonet, bortfalder videre forfølgning. </P>  \r\n\r\n<P CLASS=STK> <I>Stk. 4. </I> Når sager om de i § 2 nævnte overtrædelser  \r\n\r\n indbringes for domstolene, behandles de som politisager. Retsmidlerne i  \r\n\r\n retsplejelovens kapitel 73 kan anvendes i samme omfang som i  \r\n\r\n statsadvokatsager. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Loven træder i kraft den 1. januar 1992 og  \r\n\r\n finder anvendelse for indkomståret 1991 og senere indkomstår. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Loven gælder ikke for Færøerne og Grønland. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Amalienborg, den 21. december  \r\n\r\n 1991 </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R. </P>  \r\n\r\n<P CLASS=MINISTER ALIGN=RIGHT>/Anders Fogh Rasmussen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "23/12/1991"
        },
        {
            "displayName": "Accession",
            "displayValue": "A19910089330"
        },
        {
            "displayName": "Entydig dokumentidentifikation",
            "displayValue": "CM022731"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "893"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "21/12/1991"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Skattemin., j.nr. 595-1003-2060"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}