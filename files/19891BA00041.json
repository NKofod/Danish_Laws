{
    "id": 105774,
    "title": "1989 BSF 41   FORSLAG TIL FOLKETINGSBESLUTNING OM EN SOLIDARISK OG GRØN AFGIFTSREFORM  ",
    "documentTypeId": "480",
    "isSagsforlobPeriodValid": false,
    "shortName": "1989/1 BSF 41",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 41 </P>  \r\n\r\n<P></P>  \r\n\r\n<P>Forslag til folketingsbeslutning om en solidarisk og grøn afgiftsreform  \r\n\r\n</P>  \r\n\r\n<P></P>  \r\n\r\n<P>Fremsat af Jens Thoft (SF) Margrete Auken (SF) Aage Frandsen (SF) Leif  \r\n\r\n Hermann (SF) Hanne Thanning Jacobsen (SF) Rahbæk Møller (SF) Bjørn Poulsen  \r\n\r\n (SF) Riishøj (SF) </P>  \r\n\r\n<P></P>  \r\n\r\n<P>den 28. november 1989 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen i indeværende folketingsår at </P>  \r\n\r\n<P>fremsætte lovforslag med følgende indhold: </P>  \r\n\r\n<P>1) Momsen på basale fødevarer og bøger nedsættes til 9 pct. Der nedsættes  \r\n\r\n et hurtigarbejdende udvalg, der skal undersøge mulighederne for anvendelse af  \r\n\r\n differentieret moms på andre områder. </P>  \r\n\r\n<P>2) Der afsættes 1 mia. kr. til sænkning af daginstitutionstaksterne. </P>  \r\n\r\n<P>3) Børnefamilieydelsen øges til mindst 6.500 kr. pr. barn. </P>  \r\n\r\n<P>4) Der afsættes yderligere 2 mia. kr. til billiggørelse og udbygning af  \r\n\r\n den kollektive trafik. </P>  \r\n\r\n<P>5) Der indføres en række nye økologiske afgifter, og de eksisterende  \r\n\r\n energi- og miljøafgifter skærpes. Herunder indføres der energiafgifter for  \r\n\r\n erhvervslivet, ligesom man har det i de fleste andre vesteuropæiske lande.  \r\n\r\n Energiafgifterne indrettes i hovedsagen således, at afgifterne er afhængige  \r\n\r\n af forureningen ved afbrændingen. </P>  \r\n\r\n<P>Bemærkninger til forslaget </P>  \r\n\r\n<P>SF's bud på en omlægning af afgiftssystemet skal af hensyn til den sociale  \r\n\r\n og økologiske balance ses i nøje sammenhæng med: </P>  \r\n\r\n<P>Forslag til folketingsbeslutning om en solidarisk skattereform. </P>  \r\n\r\n<P>(Beslutningsforslag nr. B 40), der er fremsat sammen med nærværende  \r\n\r\n forslag. </P>  \r\n\r\n<P>Afgiftsomlægningen bygger på tre hovedprincipper: </P>  \r\n\r\n<P>1) En mere social og solidarisk omfordeling. </P>  \r\n\r\n<P>2) En tilskyndelse til sparsommelig ressourceudnyttelse. </P>  \r\n\r\n<P>3) Færre muligheder for at udnytte forskelle mellem det danske og  \r\n\r\n nabolandenes afgiftssystem. </P>  \r\n\r\n<P>En omlægning af afgifterne efter disse principper betyder, at Danmark på  \r\n\r\n en række områder i større udstrækning får et afgiftssystem, der minder om de  \r\n\r\n nordiske og de nordlige EF-landes. Men på en række andre områder vil Danmark  \r\n\r\n fortsat have et afgiftssystem, som adskiller sig fra især EF-landenes. </P>  \r\n\r\n<P>Vi skal ikke ændre vort afgiftssystem, fordi EF-Kommissionen sætter det  \r\n\r\n under pres. Men når SF altid har talt for en mere retfærdig og en mere  \r\n\r\n økologisk bestemt afgiftspolitik, fraviger vi naturligvis ikke dette  \r\n\r\n synspunkt, selv om det betyder en vis tillempning til de nordeuropæiske  \r\n\r\n landes afgiftssystemer. Det kan tværtimod være en fordel, hvis  \r\n\r\n afgiftssystemet som bivirkning bliver mere modstandsdygtigt over for  \r\n\r\n omgåelser. På andre punkter - især hvor det drejer sig om at harmonisere  \r\n\r\n energiafgifter og de såkaldte giftskatter - vil der, når SF's forslag er  \r\n\r\n gennemført, fortsat være afgørende forskel på Danmark og de nærmest  \r\n\r\n beliggende EF-lande. Det skyldes, at SF lægger afgørende vægt på, at skatte-  \r\n\r\n og afgiftsreformen både skal være solidarisk og økologisk forsvarlig. </P>  \r\n\r\n<P>Afgifterne i regeringens plan - og afgifterne i S-planen - mangler helt  \r\n\r\n miljøvinklen, og endelig er de et knæfald for EF's harmoniseringsdille. SF  \r\n\r\n synes, at afgifterne på øl, vin, spiritus og tobak er væsentlige af  \r\n\r\n sundhedsmæssige hensyn, og at biler og benzin og anden energi fortsat bør  \r\n\r\n være belagt med høje afgifter af miljøhensyn. </P>  \r\n\r\n<P>Almindelige bemærkninger </P>  \r\n\r\n<P>Momsen er 22 pct. på alle varer i Danmark. Her afviger Danmark også fra de  \r\n\r\n lande, vi normalt sammenligner os med, idet der i andre lande er lavere  \r\n\r\n momssatser på fødevarer og på andre varer, som skønnes særlig nødvendige.  \r\n\r\n</P>  \r\n\r\n<P>Hertil kommer, at en høj moms har tendens til socialt set at vende den  \r\n\r\n tunge ende nedad, således at de laveste indkomster anvender relativt mest på  \r\n\r\n momsbelagt forbrug. </P>  \r\n\r\n<P>Afgiftspolitikken i Danmark er primært blevet opbygget med det formål, at  \r\n\r\n der skal skaffes penge i kassen. Men i et vist omfang er afgiftssystemet også  \r\n\r\n baseret på sundhedsmæssige, miljømæssige og ressourcemæssige betragtninger. I  \r\n\r\n det nuværende afgiftssystem er miljøhensynet imidlertid behandlet meget  \r\n\r\n stedmoderligt. </P>  \r\n\r\n<P>En række af de miljøafgifter, der blev vedtaget i sidste folketingsår  \r\n\r\n (afgift på detailsalgspakninger, CFC-afgift m.v.), fik kun et miljømæssigt  \r\n\r\n sigte i kraft af bemærkningerne til forslagene. </P>  \r\n\r\n<P>Kun gennem en mere sparsommelig ressourceudnyttelse vil det være muligt at  \r\n\r\n klare de stigende affalds-, forurenings- og ressourceproblemer samt leve op  \r\n\r\n til intentionerne i Brundtlandrapporten. </P>  \r\n\r\n<P>Miljøhensynene i afgiftspolitikken er imidlertid ofte i modstrid med  \r\n\r\n socialpolitiske hensyn. Derfor er det nødvendigt at supplere de økologiske  \r\n\r\n afgifter med afbalancerende overvejende socialpolitisk begrundede forslag. Ud  \r\n\r\n over at sænke momsen på basale fødevarer til 9 pct. foreslås det derfor også,  \r\n\r\n at daginstitutionsbetalingen sænkes, at børnefamilieydelsen hæves, og at der  \r\n\r\n afsættes yderligere midler til billiggørelse og udbygning af den kollektive  \r\n\r\n trafik. </P>  \r\n\r\n<P>9 pct.-momssatsen </P>  \r\n\r\n<P>Den danske momssats på 22 pct. sættes ned til 9 pct. for basale fødevarer  \r\n\r\n og bøger. Den sammenvejede momssats bliver således godt 19 pct. Derved bliver  \r\n\r\n spændet til eksempelvis de vesttyske satser på 14 og 7 pct. mindsket  \r\n\r\n væsentligt. Vesttyskland har i øvrigt vedtaget at forhøje den høje sats til  \r\n\r\n 16 pct. som led i EF's afgiftsharmonisering. </P>  \r\n\r\n<P>En sådan momssænkning vil have en gavnlig fordelingspolitisk virkning, og  \r\n\r\n den vil samtidig reducere grænsehandelsproblemerne. </P>  \r\n\r\n<P>Begrebet basale fødevarer omfatter f.eks.: </P>  \r\n\r\n<P>Mel, gryn, brød. </P>  \r\n\r\n<P>Kød, kødkonserves. </P>  \r\n\r\n<P>Fisk, fiskekonserves. </P>  \r\n\r\n<P>Mælk, ost, æg. </P>  \r\n\r\n<P>Smør, margarine m.v. </P>  \r\n\r\n<P>Frugt og grøntsager. </P>  \r\n\r\n<P>Kartofler. </P>  \r\n\r\n<P>Herudover belægges bøger med 9 pct. moms. </P>  \r\n\r\n<P>Det umiddelbare provenutab ved at sænke momsen til 9 pct. for disse  \r\n\r\n varegrupper er i størrelsesordenen 10 mia. kr. </P>  \r\n\r\n<P>Lavere daginstitutionstakster </P>  \r\n\r\n<P>Småbørnsfamiliernes anstrengte økonomi lettes gennem en nedsættelse af  \r\n\r\n forældrebetalingen for børnepasning. Der indføres obligatorisk  \r\n\r\n søskendemoderation, den maksimale forældrebetaling nedsættes fra 35 til 25  \r\n\r\n pct., og fripladsgrænserne forbedres. </P>  \r\n\r\n<P>Grænsen for fuld friplads hæves fra de nuværende 40.000 kr. til 60.000 kr.  \r\n\r\n Den øverste indtægtsgrænse for delvis friplads hæves samtidig. Med de  \r\n\r\n gældende regler betales fuld daginstitutionstakst fra en skattepligtig  \r\n\r\n husstandsindkomst på 135.000 kr. Denne grænse hæves til 200.000. </P>  \r\n\r\n<P>Selve forhøjelsen af indtægtsgrænsen rummer naturligvis umiddelbare  \r\n\r\n fordele for børnefamilierne. Herudover løser det længere interval for  \r\n\r\n optrapning til fuld betaling en lang række samspilsproblemer for  \r\n\r\n småbørnsfamilierne. </P>  \r\n\r\n<P>Den fuldt udbyggede daginstitutionspakke anslås at koste omkring 1 mia.  \r\n\r\n kr. </P>  \r\n\r\n<P>Højere børnefamilieydelse </P>  \r\n\r\n<P>Børnefamilieydelsen hæves med mindst 1.000 kr. til 6.500 kr. pr. barn.  \r\n\r\n Omkostningen ved denne forbedring for børnefamilierne er ca. 1 mia. kr. </P>  \r\n\r\n<P>Billiggørelse og udbygning af den kollektive trafik </P>  \r\n\r\n<P>For at billiggøre og udbygge den kollektive trafik afsættes yderligere 2  \r\n\r\n mia. kr. Fordelingen af tilskuddet mellem DSB og de amtskommunale  \r\n\r\n trafikselskaber tages op til forhandling mellem de berørte parter. Vi  \r\n\r\n opfordrer samtidig de store bykommuner til at opkræve bompenge af privatbiler  \r\n\r\n for at begrænse biltrafikken. Bompengene kan bl.a. anvendes til billiggørelse  \r\n\r\n og udbygning af den lokale kollektive trafik. </P>  \r\n\r\n<P>Økologiske afgifter </P>  \r\n\r\n<P>Der bør indføres en række økologiske afgifter, som ud over at medvirke til  \r\n\r\n at finansiere momsnedsættelsen vil have en gunstig virkning på  \r\n\r\n miljøbelastning og ressourceforbrug. </P>  \r\n\r\n<P>De økologiske afgifter opdeles i to grupper, afgifter, hvis sigte er en  \r\n\r\n egentlig styring af miljøbelastningen med henblik på i sammenhæng med andre  \r\n\r\n styringsmåder at fremskynde udviklingen af renere teknologi og et bedre  \r\n\r\n miljø, samt afgifter, der først og fremmest har til formål at skaffe staten  \r\n\r\n indtægter inden for miljøområdet, idet disse afgifter dog samtidig i kraft af  \r\n\r\n deres størrelse skal tilskynde til indførelse af besparelser på det  \r\n\r\n afgiftsbelagte forbrug. </P>  \r\n\r\n<P>Den første kategori, egentlige økologiske afgifter, er afgifter, hvor  \r\n\r\n provenuet ikke tjener et fiskalt formål. Derfor vil pengene som hovedregel  \r\n\r\n blive kanaliseret tilbage til den sektor, pengene kommer fra. Men ved at  \r\n\r\n afgiftsbelægge forurenende produktion (eller forbrug) og tilbageføre pengene  \r\n\r\n til den sektor i samfundet, hvor de er opkrævet, ved at give tilskud til en  \r\n\r\n økologisk bæredygtig omstilling fremmes en nødvendig strukturændring.  \r\n\r\n Målsætningen er, at der i produktionen sker en løbende omstilling i retning  \r\n\r\n af produktion med renere teknologi. </P>  \r\n\r\n<P>Den anden kategori, der foreslås, må betegnes som blandingsafgifter, idet  \r\n\r\n de tjener både til at skaffe kroner i kassen og til at sikre en bæredygtig  \r\n\r\n udvikling. Disse afgifter, som vi vil betegne fiskal-økologiske afgifter,  \r\n\r\n vedrører især afgifter på affaldsbehandling, usorteret renovation,  \r\n\r\n vandforbrug og spildevandsafledning. Gøres disse afgifter forbrugsafhængige,  \r\n\r\n vil de i modsætning til andre afgifter ikke virke tungest på de laveste  \r\n\r\n indkomstgrupper. Samtidig vil de alt efter deres højde tilskynde til  \r\n\r\n besparelser, mindre affaldsproduktion m.m. </P>  \r\n\r\n<P>Set i relation til problemerne med grænsehandel udmærker disse  \r\n\r\n fiskal-økologiske afgifter sig i øvrigt ved at være lagt på områder, der  \r\n\r\n generelt ikke bevirker forøget grænsehandel. SF har overvejet at ligestille  \r\n\r\n afgifter på diesel med benzinafgifter af miljømæssige årsager, men afventer  \r\n\r\n det udredningsarbejde herom, der for tiden foregår i Miljøministeriet. </P>  \r\n\r\n<P>For børnefamilier vil der være behov for særlige foranstaltninger, f.eks.  \r\n\r\n forhøjelsen af børnefamilieydelsen, jf. forslagets punkt 3. </P>  \r\n\r\n<P>Da grænsehandelsproblemerne på grund af regeringens principløse  \r\n\r\n eftergivenhed over for EF gør det vanskeligt at forhøje punktafgifter på en  \r\n\r\n lang række varer, er det vigtigt at forhøje eller i det mindste fastholde  \r\n\r\n afgifterne på forbrug, som er vanskeligt at flytte til udlandet. Et eksempel  \r\n\r\n herpå er vægtafgiften på person- og lastbiler, der ikke har været forhøjet i  \r\n\r\n årevis, og som nu bør fordobles. Et andet eksempel er ejendomsskatter. Da  \r\n\r\n både skattereform og kartoffelkur har presset husejernes økonomi, er det  \r\n\r\n næppe muligt at forhøje disse i øjeblikket, men det er vigtigt at fastholde  \r\n\r\n deres relative niveau. </P>  \r\n\r\n<P>Egentlige økologiske afgifter </P>  \r\n\r\n<P>Afgiftsniveauet på miljøbelastende stoffer bør baseres på disses virkning  \r\n\r\n på miljøet. Jo farligere et stof er, jo større skal afgiften være, også selv  \r\n\r\n om emissionen holder sig inden for en nærmere fastsat lav grænseværdi. Dermed  \r\n\r\n vil brugeren af stoffer eller produktionsmetoder, der indebærer emission af  \r\n\r\n farlige stoffer, blive tilskyndet til anvendelse af erstatningsstoffer eller  \r\n\r\n til at igangsætte udviklingen heraf. </P>  \r\n\r\n<P>Vi er opmærksomme på, at grænseværdierne skal være lavest mulige, så man  \r\n\r\n ikke blot kan betale sig fra at forurene, og vi er opmærksomme på, at der er  \r\n\r\n en risiko for, at afgiften blot væltes over på forbrugerne. Såfremt  \r\n\r\n virksomhederne - og det er trods alt det normale - befinder sig i et  \r\n\r\n konkurrerende marked, vil afgifterne næppe fuldt ud bliver betalt af  \r\n\r\n forbrugerne. Der vil således være et klart økonomisk incitament til at  \r\n\r\n producere mere miljørigtigt. </P>  \r\n\r\n<P>Provenuet fra denne type økologiske afgifter, der ikke har noget fiskalt  \r\n\r\n sigte, anvendes som tilskud til udvikling af renere teknologi og indgår altså  \r\n\r\n ikke som et almindeligt skatte- og afgiftsprovenu på finanslovens  \r\n\r\n indtægtsside. </P>  \r\n\r\n<P>Følgende afgifter foreslås gennemført som egentlige økologiske afgifter,  \r\n\r\n dvs. afgifter, hvor provenuet i fuldt omfang tilbageføres til de berørte  \r\n\r\n sektorer: </P>  \r\n\r\n<PRE>  \r\n\r\n Afgift                Sats        Provenu   Styringsform  \r\n\r\n                       Mio. kr.  \r\n\r\n ---------------------------------------------------------------------  \r\n\r\n Kunstgødning          1 kr./kg N    200     Miljøfond mhp.  \r\n\r\n                                             tilbageføring direkte  \r\n\r\n                                             til den sektor, pengene  \r\n\r\n                                             kommer fra.  \r\n\r\n                                             F.eks. tilbageføres  \r\n\r\n                                             kunstgødningsafg. til  \r\n\r\n                                             landbruget  \r\n\r\n Pesticider            10 pct.       150  \r\n\r\n Fosfor                               50  \r\n\r\n Organiske  \r\n\r\n opløsningsmidler                    100  \r\n\r\n Spildevandsudledning  13 kr./(m3)   120  \r\n\r\n ---------------------------------------------------------------------  \r\n\r\n</PRE>  \r\n\r\n<P>Fiskal-økologiske afgifter; energiafgifter </P>  \r\n\r\n<P>Energiafgifterne foreslås gradvis omlagt og forhøjet med ca. 7 mia. kr.,  \r\n\r\n sådan at alle energiformer afgiftsbelægges efter CO2-udslippet (benzin se dog  \r\n\r\n nedenfor). </P>  \r\n\r\n<P>Elværkerne pålægges at bortskaffe deres affald - især flyveasken - på en  \r\n\r\n økologisk forsvarlig måde. </P>  \r\n\r\n<P>Der opkræves yderligere benzinafgift på 1 mia. kr., idet afgiftsspændet  \r\n\r\n mellem blyholdig og blyfri benzin fastlægges til 50 øre plus moms ( i dag 47  \r\n\r\n øre plus moms). </P>  \r\n\r\n<P>Det danske erhvervsliv betaler ikke energiafgifter i modsætning til  \r\n\r\n erhvervslivet i andre vesteuropæiske lande. Ud fra en miljømæssig betragtning  \r\n\r\n er det meget uheldigt, fordi erhvervslivet herved ikke får nogen særlig  \r\n\r\n tilskyndelse til at spare på energien og dermed medvirke til at begrænse  \r\n\r\n forureningsproblemerne. </P>  \r\n\r\n<P>Erhvervslivets kommende energiafgifter bør udformes under nøje hensyntagen  \r\n\r\n til de miljømæssige gener, der påføres samfundet. Afgiftsgrundlaget skal være  \r\n\r\n den faktiske forurening ved afbrændingen. Af hensyn til konkurrenceevnen er  \r\n\r\n det kun muligt at pålægge typiske hjemmemarkedserhverv de fulde afgifter.  \r\n\r\n</P>  \r\n\r\n<P>Udlandskonkurrerende erhverv kan kun nettobelastes med afgifter i  \r\n\r\n overkanten af EF's gennemsnit. Afgifter herudover skal tilbageføres til den  \r\n\r\n pågældende sektor til støtte for en økologisk omstilling i sektoren. Det sker  \r\n\r\n som tilskud til energibesparende foranstaltninger. Derved opnås en anden  \r\n\r\n gunstig virkning, nemlig at også de udlandskonkurrerende erhverv får et øget  \r\n\r\n incitament til at spare på energien. </P>  \r\n\r\n<P>Differentieret vægtafgift </P>  \r\n\r\n<P>Den nuværende vægtafgift for både person- og lastbiler forhøjes og gøres  \r\n\r\n samtidig differentieret. Der indføres tre klasser efter forureningsgrad: (1)  \r\n\r\n De mindst forurenende, californisk standard, (2) EF/USA-katalysatornorm og  \r\n\r\n (3) andre biler. Målet er, at klasse (1) ikke gøres nævneværdigt dyrere end i  \r\n\r\n dag. For specielt lastbiler betales en vægtafgift efter ovennævnte normer  \r\n\r\n kombineret med en progressiv afgift efter akseltryk - enten efter  \r\n\r\n totalvægt/aksel eller efter t/km. Merprovenuet kan skønnes til 3,5 mia. kr.  \r\n\r\n</P>  \r\n\r\n<P>Affaldsafgift </P>  \r\n\r\n<P>Den nuværende affaldsafgift fordobles. Merprovenuet skønnes til 0,5 mia.  \r\n\r\n kr. Beløbet tilbageføres i starten fuldt ud som tilskud til nedbringelse af  \r\n\r\n udgifterne ved private og kommunale genbrugsordninger. </P>  \r\n\r\n<P>Vi er opmærksomme på, at den nuværende affaldsafgift på 40 kr./t efter alt  \r\n\r\n at dømme har ført til, at en stigende mængde affald ikke afleveres på  \r\n\r\n kontrolleret losseplads. Dette vil under alle omstændigheder nødvendiggøre en  \r\n\r\n bedre kontrolindsats og større bøder for overtrædelser af  \r\n\r\n deponeringsreglerne. Disse - erkendte - problemer antages derfor ikke forøget  \r\n\r\n nævneværdigt, selv om affaldsafgiften stiger betydeligt. </P>  \r\n\r\n<P>Vandindvinding </P>  \r\n\r\n<P>Der opkræves en afgift på vandindvinding på 2,5 kr./m3. Afgiften pålægges  \r\n\r\n forbrug hos såvel husholdninger som erhverv. Provenuet skønnes til 2,5 mia.  \r\n\r\n kr. I forbindelse med afgiftens indførelse er der dog betydelige  \r\n\r\n etableringsomkostninger. Derfor skønnes der i de første 1-2 år et mindre  \r\n\r\n provenu på 0,8 mia. kr. til dækning af udgifterne til montering af vandmålere  \r\n\r\n m.v. </P>  \r\n\r\n<P>Reklame </P>  \r\n\r\n<P>Momsrefusion for reklameudgivelser fjernes. Merprovenuet skønnes til 1,5  \r\n\r\n mia. kr. </P>  \r\n\r\n<P>Papirmasse af frisk træ </P>  \r\n\r\n<P>For at fremme genbrug af papir m.v. indføres en afgift på papirmasse  \r\n\r\n fremstillet af frisk træ. Afgiften skønnes at indbringe et merprovenu på 0,3  \r\n\r\n mia. kr. </P>  \r\n\r\n<P>Arbejdsskadeforsikringer </P>  \r\n\r\n<P>Den nuværende arbejdsskadeforsikring omlægges, så den også omfatter de med  \r\n\r\n arbejdsskader forbundne sygehusudgifter. Det medfører både en direkte  \r\n\r\n besparelse på de offentlige sygehusudgifter og giver samtidig et økonomisk  \r\n\r\n incitament til forbedret arbejdsmiljø og dermed færre arbejdsskader. Anslået  \r\n\r\n besparelse 1 mia. kr. </P>  \r\n\r\n<P>Statsfinansiel balance </P>  \r\n\r\n<P>Det samlede merprovenu til staten af disse økologiske afgifter er skønnet  \r\n\r\n til ca. 14,8 mia. kr. eller det samme som merudgifterne til børnefamilierne,  \r\n\r\n kollektiv transport, nedsættelse af momsen m.v. Hermed er der statsfinansiel  \r\n\r\n balance mellem indtægter og udgifter. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "28/11/1989"
        },
        {
            "displayName": "Accession",
            "displayValue": "19891BA00041"
        },
        {
            "displayName": "Entydig dokumentidentifikation",
            "displayValue": "CL003307"
        },
        {
            "displayName": "Dato for førstegangsindlæggelse",
            "displayValue": "28/11/1989"
        },
        {
            "displayName": "Dato for indlæggelse",
            "displayValue": "28/11/1989"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "41"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}