{
    "id": 162663,
    "title": "Forslag til folketingsbeslutning om indførsel af ny finansieringsform (crowdfunding) for iværksættere og små og mellemstore virksomheder",
    "documentTypeId": "480",
    "isSagsforlobPeriodValid": true,
    "shortName": "2013/1 BSF 107",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 9. april 2014 af Jakob Engel-Schmidt (V), Kim Andersen (V), Hans Kristian Skibby (DF), Joachim B.  Olsen (LA) og Mike Legarth (KF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om indførsel af ny finansieringsform (crowdfunding) for iværksættere og små og mellemstore virksomheder</p>\r\n<p class=\"NormalInd\">Folketinget pålægger regeringen inden udgangen af 2014 at styrke finansieringsmulighederne for bl.a. iværksættere og små og mellemstore virksomheder (SMV) via crowdfunding ved at identificere de aktuelle lovmæssige hindringer herfor og fremsætte fornødne lovforslag til sikring af, at denne nye finansieringsform kan realiseres i Danmark.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Iværksættere samt små og mellemstore virksomheder oplever i høj grad manglende finansiering som en af de største barrierer for at drive og udvikle deres virksomhed. I denne del af dansk erhvervsliv erfarer mange således, at det kan være svært at hente kapital hos banker, etablerede kreditorer og investorer.</p>\r\n<p class=\"NormalInd\">I en række andre lande, herunder adskillige af EU-landene omkring os, vinder en ny finansieringsform frem. Der er tale om såkaldt crowdfunding, som af flere sammenlignes med den danske andelsbevægelse, idet crowdfunding bygger på finansiering fra en række små investorer, herunder også privatpersoner.</p>\r\n<p class=\"NormalInd\">Crowdfunding som finansieringsform kendes for så vidt også i Danmark, men primært i form af social crowdfunding, hvor investeringerne har karakter af donationer, eventuelt givet mod lovning om en senere modydelse, alt sammen ofte via sociale netværk.</p>\r\n<p class=\"NormalInd\">Equity crowdfunding, også kaldet aktiecrowdfunding, adskiller sig fra social crowdfunding, ved at indskyderne modtager aktier eller andre former for værdipapirer som modydelse for indskuddet, eller at indskuddet sker som et lån.</p>\r\n<p class=\"NormalInd\">Virksomhederne kan i princippet selv varetage opgaven med at crowdfunde, men arbejdet forbundet med at udbyde investeringsmuligheden og ikke mindst kontakten til de mange potentielle investorer er meget ressourcekrævende. Derfor benytter virksomhederne sig ofte af en etableret crowdfundingplatform.</p>\r\n<p class=\"NormalInd\">Platformens rolle kan sammenlignes med en elektronisk opslagstavle, hvor kapitalsøgende virksomheder mødes med potentielle investorer. Platformens udbyder har herudover mulighed for at fastsætte kriterierne for, hvilke virksomheder der kan anvende denne service og foretage forskellige undersøgelser af f.eks. virksomhedernes ejere, budgetter og forretningsmodeller.</p>\r\n<p class=\"NormalInd\">I lande som Tyskland, Spanien, England og Sverige vinder crowdfunding stadig større udbredelse, mens Danmark endnu har til gode at se den første krone rejst på denne måde. Det skyldes bl.a., at en række elementer i dansk lovgivning i dag gør det svært at drive crowdfundingplatform i Danmark.</p>\r\n<p class=\"NormalInd\">Erhvervs- og vækstministeren har over for Folketinget tilkendegivet, at regeringen vil »se nærmere på, om de danske regler kan indrettes mere hensigtsmæssigt end i dag, således at vi på en forsvarlig måde kan udnytte de nye muligheder for risikovillig kapital til nye og mindre virksomheder.« Jf. svar af 26. februar 2014 på spørgsmål nr. S 1004. Ministeren afventer imidlertid en større EU-redegørelse på området.</p>\r\n<p class=\"NormalInd\">Finanstilsynet publicerede i november 2013 et notat, hvori man overordnet gennemgik, hvilke dele af dansk lovgivning equity crowdfunding kan være omfattet af, jf. »Orientering om samspillet mellem alternativ finansiering og den finansielle regulering«, Finanstilsynet, den 18. november 2013.</p>\r\n<p class=\"NormalInd\">Hensigten med dette beslutningsforslag er bl.a. at få et eksakt overblik over de bestemmelser, der måtte være til hinder for, at denne nye finansieringsform kan finde udbredelse i Danmark.</p>\r\n<p class=\"NormalInd\">Herudover bemærkes, at crowdfunding øjensynligt lovmæssigt uproblematisk kan anvendes i flere andre EU-lande, herunder Sverige, England, Spanien, Tyskland og Italien.</p>\r\n<p class=\"NormalInd\">Forslagsstillerne ønsker således også med forslaget at fjerne eventuelle hindringer i dansk lovgivning, alt sammen med henblik på at give danske iværksættere og små og mellemstore virksomheder bedre mulighed for at rejse kapital til udvikling og drift i konkurrence med de udenlandske virksomheder.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Jakob Engel-Schmidt </span>(V):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om indførsel af ny finansieringsform (crowdfunding) for iværksættere og små og mellemstore virksomheder.</p>\r\n<p class=\"ForslagsNummer\">(Beslutningsforslag nr. B 107)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2013/1 BF 107",
            "stateLabel": "Bortfaldet",
            "references": [
                {
                    "shortName": "2013/1 BSF 107",
                    "title": "Forslag til folketingsbeslutning om indførsel af ny finansieringsform (crowdfunding) for iværksættere og små og mellemstore virksomheder",
                    "presentationName": "Beslutningsforslag som fremsat",
                    "documentTypeId": 480,
                    "documentId": 162663,
                    "eliUri": "/eli/ft/20131BB00107",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20131/beslutningsforslag/b107/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "10/04/2014"
        },
        {
            "displayName": "Accession",
            "displayValue": "20131BB00107"
        },
        {
            "displayName": "Entydig dokumentidentifikation",
            "displayValue": "AX015996"
        },
        {
            "displayName": "Dato for førstegangsindlæggelse",
            "displayValue": "10/04/2014"
        },
        {
            "displayName": "Dato for indlæggelse",
            "displayValue": "10/04/2014"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "107"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}