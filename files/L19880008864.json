{
    "id": 50348,
    "title": "Bekendtgørelse af tillægsprotokol af 1. juni 1988 til overenskomst af 31. marts 1956 med Sovjetunionen om luftfartsforbindelser ",
    "documentTypeId": "220",
    "isSagsforlobPeriodValid": false,
    "shortName": "BKI nr 88 af 22/08/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af tillægsprotokol af 1. juni  \r\n\r\n 1988 til overenskomst af 31. marts 1956 med Sovjetunionen om  \r\n\r\n luftfartsforbindelser </H1>  \r\n\r\n<P></P>  \r\n\r\n<BR>  \r\n\r\n<P>Den 1. juni 1988 er der i Moskva undertegnet følgende tillægsprotokol til  \r\n\r\n luftfartsoverenskomsten af 31. marts 1956 med senere tillæg og ændringer  \r\n\r\n mellem Danmark og De Socialistiske Sovjetrepublikkers Union, jf.  \r\n\r\n Udenrigsministeriets bekendtgørelser nr. 26 af 10. juli 1956, nr. 23 af 3.  \r\n\r\n maj 1958, nr. 16 af 27. februar 1967, nr. 82 af 11. september 1970, nr. 39 af  \r\n\r\n 30. april 1971, nr. 12 af 30. januar 1979 og nr. 29 af 14. maj 1987,  \r\n\r\n Lovtidende C. </P>  \r\n\r\n<P>(Den russiske tekst er udeladt her): </P>  \r\n\r\n<P>TILLÆGSPROTOKOL </P>  \r\n\r\n<P>TIL </P>  \r\n\r\n<P>OVERENSKOMST AF 31. MARTS 1956 </P>  \r\n\r\n<P>MELLEM </P>  \r\n\r\n<P>DANMARKS REGERING </P>  \r\n\r\n<P>OG </P>  \r\n\r\n<P>DE SOCIALISTISKE SOVJETREPUBLIKKERS UNIONS REGERING </P>  \r\n\r\n<P>OM </P>  \r\n\r\n<P>LUFTFARTSFORBINDELSER Danmarks Regering og De Socialistiske  \r\n\r\n Sovjetrepublikkers Unions Regering, i det følgende benævnt &#187;de  \r\n\r\n kontraherende parter&#171;, er ud fra ønsket om yderligere internt og  \r\n\r\n eksternt at udvikle samarbejdet på det luftfartspolitiske område mellem de to  \r\n\r\n lande og i tilslutning til bestemmelserne i overenskomsten mellem Danmarks  \r\n\r\n Regering og De Socialistiske Sovjetrepublikkers Unions Regering vedrørende  \r\n\r\n luftfartsforbindelser af 31. marts 1956 med senere tillæg blevet enige om  \r\n\r\n følgende: </P>  \r\n\r\n<P CLASS=PUNKT> <B>1.</B> I forbindelse med beflyvning af den aftalte rute:  \r\n\r\n Et punkt i Skandinavien-Moskva-Tokyo i begge retninger og med een afgang  \r\n\r\n ugentlig med fly af typen DC-10 skal det af Danmark udpegede luftfartsselskab  \r\n\r\n have ret til fra den 1. april 1988 at foretage flyvninger i 8 måneder hvert  \r\n\r\n år uden mellemlanding i Moskva og i 4 måneder med mellemlanding i Moskva.  \r\n\r\n</P>  \r\n\r\n<P>Rækkefølgen mellem perioderne, hvor beflyvning skal udføres uden  \r\n\r\n respektive med mellemlanding i Moskva, fastsættes af det af Danmark udpegede  \r\n\r\n luftfartsselskab efter eget valg. </P>  \r\n\r\n<P CLASS=PUNKT> <B>2.</B> Beflyvning med fly tilhørende et luftfartsselskab  \r\n\r\n udpeget af en af de kontraherende parter på den aftalte rute, som angives i  \r\n\r\n punkt 2 af tillægsprotokollen af 30. marts 1987 til overenskomsten af 31.  \r\n\r\n marts 1956 mellem Danmarks Regering og De Socialistiske Sovjetrepublikkers  \r\n\r\n Unions Regering om luftfartsforbindelser: Et punkt i  \r\n\r\n Skandinavien-Moskva-Beijing i begge retninger, kan finde sted på følgende  \r\n\r\n vilkår: </P>  \r\n\r\n<P>a. Fra og med 1. juni 1988 vil de af de kontraherende parter udpegede  \r\n\r\n luftfartsselskaber have ret til at foretage regelmæssig beflyvning på den  \r\n\r\n ovenfor angivne aftalte rute i begge retninger med een afgang ugentlig med  \r\n\r\n fly af typen IL-62 eller IL-86 for det af Sovjetunionen udpegede  \r\n\r\n luftfartsselskab og fly af typen DC-10 for det af Danmark udpegede  \r\n\r\n luftfartsselskab. </P>  \r\n\r\n<P>b.Det af Danmark udpegede luftfartsselskab skal have ret til i perioden 1.  \r\n\r\n juni 1988-31. marts 1989 at foretage flyvninger i begge retninger i 7 måneder  \r\n\r\n af den angivne periode uden mellemlanding i Moskva og i 3 måneder med  \r\n\r\n mellemlanding i Moskva. Fra den 1. april 1989 skal det have ret til at  \r\n\r\n foretage flyvninger på denne strækning i begge retninger i 8 måneder hvert år  \r\n\r\n uden mellemlanding i Moskva og i 4 måneder med mellemlanding i Moskva. </P>  \r\n\r\n<P>Rækkefølgen mellem perioderne, hvor beflyvning skal udføres uden  \r\n\r\n respektive med mellemlanding i Moskva, fastsættes af det af Danmark udpegede  \r\n\r\n luftfartsselskab efter eget valg. </P>  \r\n\r\n<P>c.Såfremt det af Sovjetunionen udpegede luftfartsselskab ikke kan begynde  \r\n\r\n flyvninger på denne rute, uanset af hvilken grund, må det af Danmark udpegede  \r\n\r\n luftfartsselskab beflyve ruten alene på vilkår som aftalt mellem de 2  \r\n\r\n udpegede luftfartsselskaber. </P>  \r\n\r\n<P>d.De af de kontraherende parter udpegede luftfartsselskaber skal have ret  \r\n\r\n til at befordre passagerer, bagage, gods og post mellem den anden  \r\n\r\n kontraherende parts territorium og samtlige punkter på den angivne aftalte  \r\n\r\n rute. </P>  \r\n\r\n<P CLASS=PUNKT> <B>3.</B> Udnyttelsen af de aftalte ruter, som angives i  \r\n\r\n punkterne 1 og 2 i nærværende tillægsprotokol, vil ske gennem særskilt  \r\n\r\n pool-aftale i overensstemmelse med vilkår som forudses i protokoller fra  \r\n\r\n forhandlinger mellem SAS og Aeroflot den 25. februar 1987 og den 23. februar  \r\n\r\n 1988. </P>  \r\n\r\n<P>Enhver ændring af hovedelementerne i ovennævnte poolaftale skal godkendes  \r\n\r\n af de kontraherende parters civile luftfartsmyndigheder. </P>  \r\n\r\n<P>Fremtidige forøgelser af antallet af ugentlige flyvninger og ændringer i  \r\n\r\n de udpegede luftfartsselskabers fartplaner på de ovenfor angivne ruter  \r\n\r\n gennemføres efter enighed mellem de udpegede luftfartsselskaber og ved aftale  \r\n\r\n mellem de kontraherende parters civile luftfartsmyndigheder. </P>  \r\n\r\n<P CLASS=PUNKT> <B>4.</B> Fra den 1. april 1988 har det af Sovjetunionen  \r\n\r\n udpegede luftfartsselskab ret til at foretage en regelmæssig beflyvning af  \r\n\r\n ruten Moskva-Stockholm-Oslo i begge retninger på dag 6 med fly af typen IL-86  \r\n\r\n eller foretage een beflyvning på ruten Moskva-Stockholm i begge retninger med  \r\n\r\n fly af typen TU-154, samt een beflyvning på ruten Moskva-Oslo i begge  \r\n\r\n retninger med fly af typen TU-154. </P>  \r\n\r\n<P CLASS=PUNKT> <B>5.</B> Fra den 1. april 1988 har det af Sovjetunionen  \r\n\r\n udpegede luftfartsselskab ret til at beflyve ruten Moskva-København på dag 2  \r\n\r\n med fly af typen IL-86 i stedet for IL-62. </P>  \r\n\r\n<P>Nærværende tillægsprotokol udgør en integreret del af overenskomsten af  \r\n\r\n 31. marts 1956 med senere tillæg mellem Danmarks Regering og De Socialistiske  \r\n\r\n Sovjetrepublikkers Unions Regering vedrørende luftfartsforbindelser og træder  \r\n\r\n i kraft fra og med dagen for undertegnelsen. </P>  \r\n\r\n<P>Til bekræftelse af ovenstående har de nedenfor undertegnede, der er  \r\n\r\n behørigt bemyndiget hertil af deres respektive regeringer, undertegnet  \r\n\r\n nærværende tillægsprotokol. </P>  \r\n\r\n<P>Udfærdiget den 1. juni 1988 i Moskva i 2 originaleksemplarer på dansk og  \r\n\r\n russisk, hvilke tekster har samme gyldighed. </P>  \r\n\r\n<P>For Danmarks Regering </P>  \r\n\r\n<P> <B>R. Thorning-Petersen</B>  </P>  \r\n\r\n<P>For De Socialistiske Sovjetrepublikkers </P>  \r\n\r\n<P>Unions Regering </P>  \r\n\r\n<P> <B>Aleksandr Nikitovich Vozkov</B>  </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 22. august 1988  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>UFFE ELLEMANN-JENSEN </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/09/1988"
        },
        {
            "displayName": "Accession",
            "displayValue": "L19880008864"
        },
        {
            "displayName": "Entydig dokumentidentifikation",
            "displayValue": "CM009170"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "21/08/2002"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "88"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "22/08/1988"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Trafikministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 93. D. 43.a."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}