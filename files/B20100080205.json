{
    "id": 132481,
    "title": "Bekendtgørelse om bekæmpelse af skadegørere hos honningbier og avlede humlebier",
    "documentTypeId": "60",
    "isSagsforlobPeriodValid": true,
    "shortName": "BEK nr 802 af 28/06/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om bekæmpelse af skadegørere hos honningbier og avlede humlebier</p>\n      <p class=\"Indledning2\">I medfør af §§ 3 - 6, § 16, §§ 18 - 19, § 20, stk. 2 og 3, og § 21 i lov om biavl, jf. lovbekendtgørelse nr. 197 af 12. marts 2009, og efter bemyndigelse fastsættes:</p>\n      <p class=\"ParagrafGruppeOverskrift\"><span id=\"Kap0_X1\">Skadegørere, der skal bekæmpes</span></p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Angreb på honningbier og på avlede humlebier af ondartet bipest (forårsaget af bakterien <span class=\"Italic\">Paenibacillus larvae</span>), stenyngel (forårsaget af <span class=\"Italic\">Aspergillus</span>-svampe), den lille stadebille (<span class=\"Italic\">A</span><span class=\"Italic\">ethina tumida</span>) eller Tropilaelaps-mider skal bekæmpes.</p>\n      <p class=\"ParagrafGruppeOverskrift\"><span id=\"Kap0_X2\">Begrænsning af spredning af skadegørere</span></p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> For at begrænse spredningen af skadegørere hos honningbier er det ikke tilladt</p>\n      <p class=\"Liste1\"><span class=\"Liste1Nr\" id=\"Par2_Stk1_Num1\">1)</span> at fodre bier i det fri,</p>\n      <p class=\"Liste1\"><span class=\"Liste1Nr\" id=\"Par2_Stk1_Num2\">2)</span> at anbringe honning, tavler og andet materiale, hvorfra smitte kan ske, så bier kan få adgang hertil,</p>\n      <p class=\"Liste1\"><span class=\"Liste1Nr\" id=\"Par2_Stk1_Num3\">3)</span> at flytte ubeboede bihuse eller lade dem stå på en sådan måde, at bier kan få adgang hertil, med mindre bihusene er desinficeret med en passende desinfektionsmetode,</p>\n      <p class=\"Liste1\"><span class=\"Liste1Nr\" id=\"Par2_Stk1_Num4\">4)</span> at opbevare brugte tavler, uafsmeltet voks, foder eller honning, så bier kan få adgang hertil, og</p>\n      <p class=\"Liste1\"><span class=\"Liste1Nr\" id=\"Par2_Stk1_Num5\">5)</span> at anvende foder, der indeholder honning.</p>\n      <p class=\"ParagrafGruppeOverskrift\"><span id=\"Kap0_X3\">Mærkning af bigårde</span></p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> En bigård, der er opstillet uden for ejerens ejendom, skal være mærket synligt med ejerens navn, samt adresse eller telefonnummer.</p>\n      <p class=\"ParagrafGruppeOverskrift\"><span id=\"Kap0_X4\">Kyndige biavlere</span></p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> En biavler kan registreres i Plantedirektoratet som kyndig biavler med beføjelse til at udstede sundhedsattester, jf. § 6, hvis biavleren kan dokumentere</p>\n      <p class=\"Liste1\"><span class=\"Liste1Nr\" id=\"Par4_Stk1_Num1\">1)</span> at have haft honningbier i mindst 3 år og</p>\n      <p class=\"Liste1\"><span class=\"Liste1Nr\" id=\"Par4_Stk1_Num2\">2)</span> ved deltagelse i et kursus arrangeret af Aarhus Universitet, Det Jordbrugsvidenskabelige Fakultet (herefter DJF) at have</p>\n      <p class=\"Liste2\"><span class=\"Liste2Nr\" id=\"Par4_Stk1_Num2_Lita\">a)</span> opnået tilstrækkelig viden om skadegørere hos honningbier til at kunne konstatere tegn på disse i en bifamilie, og</p>\n      <p class=\"Liste2\"><span class=\"Liste2Nr\" id=\"Par4_Stk1_Num2_Litb\">b)</span> har opnået viden om gældende lovgivning om biavl.</p>\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Registrering som kyndig biavler meddeles for en periode på 5 år. Registrering for en ny periode er betinget af, at biavleren deltager i et efteruddannelsesforløb arrangeret af DJF.</p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Plantedirektoratet kan ophæve en kyndig biavlers registrering, hvis det konstateres, at biavleren har overtrådt bestemmelserne i § 1, § 2, § 3, § 6, stk. 2, § 7, stk. 1, § 7, stk. 3, § 8, § 9, § 10, § 12, stk. 1 eller stk. 2, § 13, stk. 1 eller undladt at efterkomme forbud og påbud meddelt efter § 14, stk. 1.</p>\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> For at opnå genregistrering som kyndig biavler skal biavleren gennemgå det i § 4, stk. 1, nr. 2, nævnte kursus på ny.</p>\n      <p class=\"ParagrafGruppeOverskrift\"><span id=\"Kap0_X5\">Sundhedsattest</span></p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> En kyndig biavler kan udstede en sundhedsattest, når den kyndige biavler ved et eftersyn har konstateret, at der ikke er tegn på angreb af ondartet bipest, stenyngel, den lille stadebille eller Tropilaelaps-mider i nogen af familierne i bigården eller i brugte tavler fra bigården.</p>\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Hvis der ikke er tilstrækkelig yngel til at gennemføre et eftersyn som nævnt i stk.1, kan den kyndige biavler udstede en »blank sundhedsattest«. I så fald skal der udstedes en »endelig sundhedsattest«, så snart der er tilstrækkelig yngel til at foretage eftersynet. Den endelige attest skal udstedes senest den først følgende 1. maj.</p>\n      <p class=\"ParagrafGruppeOverskrift\"><span id=\"Kap0_X6\">Flytning af bier</span></p>\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Flytning af familier af honningbier til anden ejendom eller ud over 1 km fra den hidtidige stadeplads må kun finde sted, når en kyndig biavler, jf. § 4, på grundlag af et eftersyn foretaget tidligst 14 dage før flytningen har udstedt sundhedsattest, jf. dog §§ 13 og 14.</p>\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Kravet om sundhedsattest gælder ikke</p>\n      <p class=\"Liste1\"><span class=\"Liste1Nr\" id=\"Par7_Stk2_Num1\">1)</span> ved forsendelse til og fra en parringsstation af småfamilier, der ved afsendelse til parringsstationen højst udgør 3 dl bier anbragt på kunsttavler og ved forsendelse af dronninger i bur med op til 20 følgebier uden honning,</p>\n      <p class=\"Liste1\"><span class=\"Liste1Nr\" id=\"Par7_Stk2_Num2\">2)</span> når flytningen sker af en vild sværm uden tavlebygning, og sværmen sættes i hus på kunsttavler,</p>\n      <p class=\"Liste1\"><span class=\"Liste1Nr\" id=\"Par7_Stk2_Num3\">3)</span> for vedhængende bier og biyngel i begrænset omfang, når der flyttes tavler eller andet biavlsmateriel mellem en biavlers udflyttede bigårde og bopæl, lagerplads eller det sted, hvor honningen slynges.</p>\n      <p class=\"Stk2\"><span class=\"StkNr\" id=\"Par7_Stk3\">Stk. 3.</span> Er der i forbindelse med flytning af en bifamilie udstedt en »blank sundhedsattest« jf. § 6, stk. 2, skal den, der ejer eller har tilsyn med bierne, sikre, at bifamilierne i både den fraflyttede og tilflyttede bigård synes på ny med henblik på udstedelse af endelig sundhedsattest. Endelig sundhedsattest skal være udstedt inden 1. maj i det pågældende kalenderår.</p>\n      <p class=\"Stk2\"><span class=\"StkNr\" id=\"Par7_Stk4\">Stk. 4.</span> Ved flytning af bier og biavlsprodukter, der skal anvendes til biavl, ind i og ud af landet skal endvidere bestemmelserne i bekendtgørelse om veterinærkontrol ved ind- og udførsel af levende dyr og visse produkter være overholdt.</p>\n      <p class=\"ParagrafGruppeOverskrift\"><span id=\"Kap0_X7\">Overdragelse</span></p>\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Overdragelse af familier af honningbier må kun finde sted, når en kyndig biavler, jf. § 4, på grundlag af et eftersyn foretaget tidligst 14 dage før overdragelsen har udstedt sundhedsattest.</p>\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Det påhviler overdrageren at rekvirere en kyndig biavler med henblik på udstedelse af sundhedsattest.</p>\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Den, der erhverver en familie af honningbier eller brugt biavlsmateriale, skal snarest muligt efter erhvervelsen lade udbyggede tavler, der ikke er i brug, omsmelte.</p>\n      <p class=\"ParagrafGruppeOverskrift\"><span id=\"Kap0_X8\">Anmeldelse af skadegørere</span></p>\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Den, der ejer eller har tilsyn med en familie af honning- eller humlebier, der er eller mistænkes for at være angrebet af de i nr. 1-6 nævnte skadegørere, skal straks anmelde dette til den lokale biinspektør eller til DJF.</p>\n      <p class=\"Liste1\"><span class=\"Liste1Nr\" id=\"Par10_Stk1_Num1\">1)</span> Ondartet bipest (forårsaget af bakterien <span class=\"Italic\">Paenibacillus larvae).</span></p>\n      <p class=\"Liste1\"><span class=\"Liste1Nr\" id=\"Par10_Stk1_Num2\">2)</span> Stenyngel (forårsaget af <span class=\"Italic\">Aspergillus-</span>svampe).</p>\n      <p class=\"Liste1\"><span class=\"Liste1Nr\" id=\"Par10_Stk1_Num3\">3)</span> Lille stadebille (<span class=\"Italic\">Aethina tumida</span>).</p>\n      <p class=\"Liste1\"><span class=\"Liste1Nr\" id=\"Par10_Stk1_Num4\">4)</span> Tropilaelaps-mider.</p>\n      <p class=\"Liste1\"><span class=\"Liste1Nr\" id=\"Par10_Stk1_Num5\">5)</span> Europæisk bipest (forårsaget af bakterien <span class=\"Italic\">Melissococcus plutonius</span>).</p>\n      <p class=\"Liste1\"><span class=\"Liste1Nr\" id=\"Par10_Stk1_Num6\">6)</span> Trakémiden (<span class=\"Italic\">Acarapis woodi</span>).</p>\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> Den, der ejer eller har tilsyn med bifamilier placeret på Anholt, der mistænkes for at være angrebet af miden <span class=\"Italic\">Varroa destructor, </span>skal straks anmelde dette til den lokale biinspektør eller til DJF.</p>\n      <p class=\"ParagrafGruppeOverskrift\"><span id=\"Kap0_X9\">Bekæmpelse af skadegørere</span></p>\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Bekræfter en undersøgelse ved DJF angreb af en af de i § 10, stk. 1, nr. 1-4, nævnte skadegørere, skal biinspektøren sikre tilintetgørelse af bifamilierne og destruktion eller desinfektion af brugt biavlsmateriale. Biinspektøren kan efter en konkret vurdering træffe afgørelse om behandling af bifamilierne i stedet for tilintetgørelse.</p>\n      <p class=\"Stk2\"><span class=\"StkNr\" id=\"Par11_Stk2\">Stk. 2.</span> Bekræfter en undersøgelse ved DJF, at bifamilierne er angrebet af en eller flere af de i § 10, stk. 1, nr. 5-6, eller § 10, stk. 2, nævnte skadegørere, vejleder biinspektøren om behandling og forebyggelse.</p>\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Det er ikke tilladt at flytte honning- eller humlebier, honning og brugt biavlsmateriale fra en bigård, der er angrebet eller er mistænkt for at være angrebet af de i § 10, stk. 1, nr. 1-4, nævnte skadegørere, før mistanken er afkræftet, eller behandlingen er afsluttet.</p>\n      <p class=\"Stk2\"><span class=\"StkNr\" id=\"Par12_Stk2\">Stk. 2.</span> Det er ikke tilladt at flytte honning- eller humlebier, honning og brugt biavlsmateriel, der er mistænkt for at være angrebet af den i § 10, stk. 1, nr. 5, nævnte skadegører, før en undersøgelse ved DJF er afsluttet og meddelt biavleren.</p>\n      <p class=\"Stk2\"><span class=\"StkNr\" id=\"Par12_Stk3\">Stk. 3.</span> Uanset bestemmelsen i stk. 1 og 2 må tavler og voks sendes direkte til vokssmelteri.</p>\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> Den, der ejer eller har tilsyn med en bifamilie, der flyttes ud af en zone på 3 km omkring en bigård, hvor angreb af ondartet bipest eller stenyngel forekommer eller har forekommet inden for de seneste 14 dage forud for flytningen, skal lade bifamilierne syne igen tidligst en uge før og senest 4 uger efter flytningen.</p>\n      <p class=\"Stk2\"><span class=\"StkNr\" id=\"Par13_Stk2\">Stk. 2.</span> Oplysninger om sæsonens forekomst af de nævnte skadegørere kan fås hos DJF eller ses på www.planteinfo.dk/bier.</p>\n      <p class=\"Paragraf\" id=\"P14\"><span class=\"ParagrafNr\" id=\"Par14_Stk1\">§ 14.</span> Efter § 16 i lov om biavl kan Plantedirektoratet meddele de forbud og påbud, der anses for nødvendige for overholdelse af loven eller af bestemmelser fastsat i denne bekendtgørelse.</p>\n      <p class=\"Stk2\"><span class=\"StkNr\" id=\"Par14_Stk2\">Stk. 2.</span> Udgifterne til påbud og forbud meddelt efter stk. 1 påhviler den, som foranstaltningerne er rettet imod. Efterkommes et påbud ikke inden en nærmere fastsat frist, kan Plantedirektoratet lade foranstaltningerne udføre for den ansvarliges regning.</p>\n      <p class=\"ParagrafGruppeOverskrift\"><span id=\"Kap0_X10\">Erstatning</span></p>\n      <p class=\"Paragraf\" id=\"P15\"><span class=\"ParagrafNr\" id=\"Par15_Stk1\">§ 15.</span> Efter § 6 i lov om biavl ydes erstatning for tab i forbindelse med foranstaltninger gennemført som led i den offentlige bekæmpelse af de i § 10, stk. 1, nr. 1-4, nævnte skadegørere. Erstatning udbetales efter følgende satser:</p>\n      <p class=\"Liste1\"><span class=\"Liste1Nr\" id=\"Par15_Stk1_Num1\">1)</span> 1. 050 kr. pr. tilintetgjort ikke-angrebet bifamilie.</p>\n      <p class=\"Liste1\"><span class=\"Liste1Nr\" id=\"Par15_Stk1_Num2\">2)</span> 660 kr. pr. behandlet ikke-angrebet bifamilie.</p>\n      <p class=\"Liste1\"><span class=\"Liste1Nr\" id=\"Par15_Stk1_Num3\">3)</span> 310 kr. pr. tilintetgjort angrebet bifamilie.</p>\n      <p class=\"Liste1\"><span class=\"Liste1Nr\" id=\"Par15_Stk1_Num4\">4)</span> 130 kr. pr. behandlet angrebet bifamilie.</p>\n      <p class=\"Stk2\"><span class=\"StkNr\" id=\"Par15_Stk2\">Stk. 2.</span> De i stk. 1 anførte satser reguleres pr. 1. januar i overensstemmelse med det generelle pris- og lønindeks i henhold til statens pris- og lønforudsætninger for det pågældende finansår. Beløbet afrundes til nærmest hele kronebeløb, der kan deles med 10.</p>\n      <p class=\"Stk2\"><span class=\"StkNr\" id=\"Par15_Stk3\">Stk. 3.</span> Dækkes tabet helt eller delvist af en forsikringsydelse eller andre ydelser, der har karakter af skadeserstatning, reduceres erstatning efter stk. 1 tilsvarende.</p>\n      <p class=\"Stk2\"><span class=\"StkNr\" id=\"Par15_Stk4\">Stk. 4.</span> Efter lovens § 6, stk. 1, kan erstatningen nedsættes og efter omstændighederne bortfalde, hvis den pågældende forsætligt eller uagtsomt har medvirket til angrebet af skadegørere.</p>\n      <p class=\"Paragraf\" id=\"P16\"><span class=\"ParagrafNr\" id=\"Par16_Stk1\">§ 16.</span> Erstatningsmodtageren skal afgive en erklæring om, hvorvidt og i givet fald i hvilket omfang, der inden for de seneste 3 år er modtaget eller modtages statsstøtte, der af Det Europæiske Fællesskab henregnes til <span class=\"Italic\">de minimis </span>støtte<span class=\"Italic\">.</span></p>\n      <p class=\"ParagrafGruppeOverskrift\"><span id=\"Kap0_X11\">Forskning og forsøg</span></p>\n      <p class=\"Paragraf\" id=\"P17\"><span class=\"ParagrafNr\" id=\"Par17_Stk1\">§ 17.</span> Plantedirektoratet kan, efter ansøgning, give tilladelse til, at bestemmelserne i § 1, § 2, § 7, §§ 11-13 og § 15 fraviges i forbindelse med gennemførelse af forskning og forsøg vedrørende bekæmpelse af skadegørere hos honningbier og avlede humlebier.</p>\n      <p class=\"ParagrafGruppeOverskrift\"><span id=\"Kap0_X12\">Administrative bestemmelser</span></p>\n      <p class=\"Paragraf\" id=\"P18\"><span class=\"ParagrafNr\" id=\"Par18_Stk1\">§ 18.</span> DJF ansætter et antal kyndige biavlere som biinspektører med ansvar for bekæmpelse af skadegørere hos honningbier og avlede humlebier.</p>\n      <p class=\"Paragraf\" id=\"P19\"><span class=\"ParagrafNr\" id=\"Par19_Stk1\">§ 19.</span> Plantedirektoratet, DJF og biinspektørerne fører kontrol med, at bestemmelserne i bekendtgørelsen overholdes.</p>\n      <p class=\"ParagrafGruppeOverskrift\"><span id=\"Kap0_X13\">Straffe-, klage- og ikrafttrædelsesbestemmelser</span></p>\n      <p class=\"Paragraf\" id=\"P20\"><span class=\"ParagrafNr\" id=\"Par20_Stk1\">§ 20.</span> Med bøde straffes den, der</p>\n      <p class=\"Liste1\"><span class=\"Liste1Nr\" id=\"Par20_Stk1_Num1\">1)</span> overtræder § 1, § 2, § 3, § 7, stk. 1 eller stk. 3, § 8, § 9, § 10, § 12, stk. 1 eller stk. 2 eller § 13, stk. 1.</p>\n      <p class=\"Liste1\"><span class=\"Liste1Nr\" id=\"Par20_Stk1_Num2\">2)</span> undlader at efterkomme forbud og påbud meddelt efter § 14, stk. 1.</p>\n      <p class=\"Stk2\"><span class=\"StkNr\" id=\"Par20_Stk2\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\n      <p class=\"Paragraf\" id=\"P21\"><span class=\"ParagrafNr\" id=\"Par21_Stk1\">§ 21.</span> Efter § 21 i lov om biavl kan Plantedirektoratet tilkendegive, at en sag kan afgøres uden retslig forfølgning, hvis den, der har begået overtrædelsen, erklærer sig rede til inden for en nærmere angivet frist, der efter begæring kan forlænges, at betale en i tilkendegivelsen angivet bøde.</p>\n      <p class=\"Stk2\"><span class=\"StkNr\" id=\"Par21_Stk2\">Stk. 2.</span> Betales bøden i rette tid, eller bliver den efter vedtagelsen inddrevet eller afsonet, bortfalder videre forfølgning.</p>\n      <p class=\"Paragraf\" id=\"P22\"><span class=\"ParagrafNr\" id=\"Par22_Stk1\">§ 22.</span> Afgørelser truffet af DJF efter denne bekendtgørelse kan påklages til Plantedirektoratet inden 4 uger fra datoen for modtagelse af afgørelsen.</p>\n      <p class=\"Stk2\"><span class=\"StkNr\" id=\"Par22_Stk2\">Stk. 2</span> Klage over Plantedirektoratets afgørelser efter denne bekendtgørelse kan indgives til ministeren for fødevarer, landbrug og fiskeri inden 4 uger fra datoen for modtagelse af afgørelsen. Klagens stiles til Ministeriet for Fødevarer, Landbrug og Fiskeri og skal indsendes til Plantedirektoratet.</p>\n      <p class=\"Paragraf\" id=\"P23\"><span class=\"ParagrafNr\" id=\"Par23_Stk1\">§ 23.</span> Bekendtgørelsen træder i kraft den 1. juli 2010.</p>\n      <p class=\"Stk2\"><span class=\"StkNr\" id=\"Par23_Stk2\">Stk. 2.</span> Bekendtgørelse nr. 279 af 25. april 2008 om bekæmpelse af skadegørere hos honningbier og avlede humlebier ophæves.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Plantedirektoratet, den 28. juni 2010</P><P CLASS=SIGN1 ALIGN=\"CENTER\">Ole P. Kristensen</P><P CLASS=SIGN2 ALIGN=\"RIGHT\">/ Dorthe Nielsen</P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/06/2010"
        },
        {
            "displayName": "Accession",
            "displayValue": "B20100080205"
        },
        {
            "displayName": "Entydig dokumentidentifikation",
            "displayValue": "AH003891"
        },
        {
            "displayName": "Dato for førstegangsindlæggelse",
            "displayValue": "30/06/2010"
        },
        {
            "displayName": "Dato for indlæggelse",
            "displayValue": "30/06/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "802"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "28/06/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />Plantedirektoratet, j. nr. 10-0114-000006"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}