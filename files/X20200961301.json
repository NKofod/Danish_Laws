{
    "id": 216208,
    "title": "Afgørelse om fortolkning af reglerne for merit i f.t. meritoverførsel",
    "documentTypeId": "230",
    "isSagsforlobPeriodValid": true,
    "shortName": "AFG nr 9613 af 08/09/2020",
    "documentHtml": "<div class=\"bjelke\">Den fulde tekst</div><p class=\"Titel2\">Afgørelse om fortolkning af reglerne for merit i f.t. meritoverførsel</p>\r\n<div class=\"Resume\">\r\n   <p class=\"TekstGenerel\">En studerende havde søgt om at få meritoverført to fag, som vedkommende tidligere havde bestået. Begge fag var vurderet efter 7-trinsskalaen og skulle erstatte et fag, der også blev vurderet efter 7-trinsskalaen. Meritoverførslen blev godkendt af uddannelsesinstitutionen, som dog ikke ville lade karakterene for de indmeriterede fag indgå i beregningen af det samlede eksamensresultat udtrykket ved en gennemsnitskvotient. Den studerende påklagede herefter uddannelsesinstitutionens afgørelse til Styrelsen for Forskning og Uddannelse, som  behandlede klagen og gav den studerende medhold i sin klage. Karakterne for de indmeriterede fag skal således indgå i beregningen af det samlede eksamensresultat (gennemsnitskvotient).</p>\r\n</div>\r\n<p>\r\n   <span class=\"Bold\">Sagens omstændigheder i hovedtræk</span>\r\n</p>\r\n<p>\r\n</p>\r\n<p>Du er optaget og indskrevet på kandidatuddannelsen i statskundskab på X.</p>\r\n<p>\r\n</p>\r\n<p>Under din uddannelse har du ansøgt om merit for to kurser, som du tidligere har gennemført på Y.</p>\r\n<p>\r\n</p>\r\n<p>X har imødekommet din ansøgning, men har senere meddelt dig, at selv om dine karakterer meritoverføres, så vil karaktererne ikke indgå i beregningen af din gennemsnitskvotient på X. Du har klaget til styrelsen over X’s afgørelse.</p>\r\n<p>\r\n</p>\r\n<p>\r\n   <span class=\"Bold\">Styrelsens retlige gennemgang af din sag</span>\r\n</p>\r\n<p>\r\n</p>\r\n<p>Din sag skal behandles i henhold til:</p>\r\n<p>\r\n</p>\r\n<p>- Bekendtgørelse nr. 1062 af 30. juni 2016 om eksamen og censur ved universitetsuddannelser (eksamensbekendtgørelsen).</p>\r\n<p>- Bekendtgørelse nr. 114 af 3. februar 2015 om karakterskala og anden bedømmelse ved uddannelser på Uddannelses- og Forskningsministeriets område (karakterbekendtgørelsen).</p>\r\n<p>\r\n</p>\r\n<p>Ifølge § 22, stk. 1, i karakterbekendtgørelsen kan universiteternes endelige afgørelser efter denne bekendtgørelse indbringes for Styrelsen for Forskning og Uddannelse, hvis klagen angår retlige spørgsmål.</p>\r\n<p>\r\n</p>\r\n<p>Det betyder, at styrelsen alene kan forholde sig til, om en sag er behandlet i overensstemmelse med gældende ret, herunder almindelige forvaltningsretlige grundsætninger. Styrelsen kan således ikke tage stilling til faglige spørgsmål eller vurderinger, som X har foretaget, medmindre vurderingen ligger uden for de retlige rammer.</p>\r\n<p>\r\n</p>\r\n<p>Det fremgår af sagens akter, at X tidligere har godkendt merit for to kurser, som du har gennemført på Y. Disse to kurser indgår nu i dit studieforløb. X har overført dine opnåede resultater med karakter.</p>\r\n<p>\r\n</p>\r\n<p>Følgende fremgår af § 32, stk. 1, i eksamensbekendtgørelsen:</p>\r\n<p>\r\n</p>\r\n<p class=\"NormalInd\">\r\n   <span class=\"Bold Italic\">\"§ 32.</span> <span class=\"Italic\">Har universitetet godkendt, at et bestået fag eller fagelement fra en dansk eller udenlandsk videregående uddannelsesinstitution meritoverføres, skal bedømmelsen overføres som »Bestået« eller »Godkendt«.</span> <span class=\"Italic\">Hvis det pågældende fagelement bedømmes efter 7-trins-skalaen ved begge uddannelsesinstitutioner, overføres bedømmelsen med karakterer.</span> <span class=\"Italic\">[…]\"</span></p>\r\n<p>\r\n</p>\r\n<p>Styrelsen bemærker, at overførslen af dine opnåede karakterer til dit studieforløb på X er sket i overensstemmelse med eksamensbekendtgørelsens § 32, stk. 1, idet 7-trins-skalaen anvendes på alle danske universiteter, herunder Y og X.</p>\r\n<p>\r\n</p>\r\n<p>Det fremgår af sagens akter, at X har meddelt dig, at dine meritoverførte karakterer fra Y ikke vil indgå i beregningen af din gennemsnitskvotient.</p>\r\n<p>\r\n</p>\r\n<p>X har begrundet deres opfattelse med, at meritoverførte karakterer alene kan indgå i beregningen af gennemsnitskvotienten, hvis det kursus, der indmeriteres, og det kursus, der erstattes af det indmeriterede kursus, ækvivalerer for så vidt angår omfang opgjort i ECTS-point.</p>\r\n<p>\r\n</p>\r\n<p>Følgende fremgår af § 17, stk. 2, i karakterbekendtgørelsen:</p>\r\n<p>\r\n</p>\r\n<p class=\"NormalInd\">\r\n   <span class=\"Bold Italic\">\"§ 17.</span> <span class=\"Italic\">[…].</span></p>\r\n<p class=\"NormalInd\">\r\n   <span class=\"Italic\">Stk. 2.</span> <span class=\"Italic\">Det kan fastsættes i studieordningen, at det samlede eksamensresultat udtrykkes ved en gennemsnitskvotient.</span> <span class=\"Italic\">Ved beregningen af gennemsnitskvotienten medtages én decimal.</span> <span class=\"Italic\">Ved beregningen indgår ikke fag, fag- eller uddannelseselementer, hvor der er anvendt bedømmelsen »Bestået« eller »Ikke bestået«.</span> <span class=\"Italic\">[…].</span></p>\r\n<p>\r\n</p>\r\n<p>Styrelsen bemærker, at karakterbekendtgørelsens § 17, stk. 2, alene undtager bedømmelserne ”bestået” og ”ikke bestået” fra beregningen af gennemsnitskvotienten. Efter styrelsens vurdering er der tale om en naturlig undtagelse, idet ”bestået” og ”ikke bestået” ikke udtrykker en numerisk værdi, der kan indgå i en matematisk beregning baseret på numeriske værdier. Styrelsen vurderer, at den anførte undtagelse er udtømmende. Det må derfor fastholdes, at der generelt ikke er hjemmel i bestemmelsen til at undtage prøveresultater, hvor den studerende har fået en numerisk bedømmelse.</p>\r\n<p>\r\n</p>\r\n<p>Styrelsen bemærker endvidere, at der ikke ses at være noget grundlag for ikke at lade meritoverførte karakterer indgå i beregningen af gennemsnitskvotienten, da der må antages at ligge en kvalificeret faglig bedømmelse til grund for den positive meritvurdering. Det må antages, at det indmeriterede fag er blevet fagligt bedømt, og at universitetet ved den positive meritafgørelse har anerkendt, at faget kan erstatte et fag i den studerendes studieforløb. Efter styrelsens opfattelse bør denne anerkendelse indebære, at den studerendes opnåede numeriske resultat indgår fuldt ud på lige fod med øvrige opnåede numeriske resultater i den studerendes studieprogram.</p>\r\n<p>\r\n</p>\r\n<p>På denne baggrund får du som nævnt medhold i din klage, idet styrelsen vurderer, at kurser, der meritoverføres med et numerisk resultat, skal indgå i beregningen af en gennemsnitskvotient.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/09/2020"
        },
        {
            "displayName": "Accession",
            "displayValue": "X20200961301"
        },
        {
            "displayName": "Entydig dokumentidentifikation",
            "displayValue": "CE000984"
        },
        {
            "displayName": "Dato for indlæggelse",
            "displayValue": "09/09/2020"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "9613"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "08/09/2020"
        },
        {
            "displayName": "Administrerende myndighed",
            "displayValue": "Styrelsen for Forskning og Uddannelse"
        },
        {
            "displayName": "Ressortministeriets journalnummer",
            "displayValue": "Uddannelses- og Forskningsmin.,<br />Styrelsen for Forskning og Uddannelse, j.nr. 20/00684"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}