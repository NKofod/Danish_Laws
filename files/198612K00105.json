{
    "id": 112962,
    "title": "1986 LSF 105   FORSLAG TIL LOV OM ÆNDRING AF LOV OM RÅSTOFFER ",
    "documentTypeId": "400",
    "isSagsforlobPeriodValid": false,
    "shortName": "1986/1 LSF 105",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 105 </P>  \r\n\r\n<P></P>  \r\n\r\n<P>Forslag til Lov om ændring af lov om råstoffer </P>  \r\n\r\n<P></P>  \r\n\r\n<P>Fremsat af miljøministeren (Chr. Christensen) </P>  \r\n\r\n<P></P>  \r\n\r\n<P>den 26. november 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om råstoffer, jf. lovbekendtgørelse nr. 531 af 10. oktober </P>  \r\n\r\n<P>1984, foretages følgende ændringer: </P>  \r\n\r\n<P>1. § 17 affattes således: </P>  \r\n\r\n<P>&#187;§ 17. Miljøministeren kan til enhver tid med henblik på varetagelsen  \r\n\r\n</P>  \r\n\r\n<P>af de i § 2 nævnte formål fastsætte begrænsninger i arten og </P>  \r\n\r\n<P>mængden af de materialer, der må indvindes i henhold til en </P>  \r\n\r\n<P>tilladelse efter § 15.&#171;. </P>  \r\n\r\n<P>2. § 18 affattes således: </P>  \r\n\r\n<P>&#187;§ 18. I bestemte områder kan miljøministeren begrænse eller standse  \r\n\r\n</P>  \r\n\r\n<P>indvindingen samt fastsætte generelle eller stedlige </P>  \r\n\r\n<P>dybdegrænser.&#171;. </P>  \r\n\r\n<P>3. § 19 affattes således: </P>  \r\n\r\n<P>&#187;§ 19. Tilladelse til indvinding i et område som nævnt i § 18 kan  \r\n\r\n</P>  \r\n\r\n<P>dog gives til en eller flere indvindere for en periode på indtil </P>  \r\n\r\n<P>ti år på vilkår fastsat efter stk. 2. </P>  \r\n\r\n<P>Stk. 2. En tilladelse efter stk. 1 kan bl.a. indeholde vilkår om: </P>  \r\n\r\n<P>1) at der anvendes bestemte indvindingsmetoder, </P>  \r\n\r\n<P>2) at tilladelsesindehaveren deltager i kortlægning og </P>  \r\n\r\n<P>efterbehandling af området eller helt eller delvis udreder </P>  \r\n\r\n<P>udgifterne hertil, </P>  \r\n\r\n<P>3) at materialet anvendes til bestemte formål eller virksomheder, </P>  \r\n\r\n<P>4) at der foretages særlig indberetning af indvindingen, </P>  \r\n\r\n<P>5) at der betales råstofafgift, jf. § 32, og </P>  \r\n\r\n<P>6) at der indvindes et bestemt angivet minimum eller maksimum pr. </P>  \r\n\r\n<P>kvartal/ halvår og i tilfælde heraf på forhånd betales et </P>  \r\n\r\n<P>mindstebeløb i råstofafgift.&#171;. </P>  \r\n\r\n<P>4. § 24, stk. 1, affattes således: </P>  \r\n\r\n<P>&#187;En tilladelse efter §§ 7, 15 og 19 kan tilbagekaldes af den </P>  \r\n\r\n<P>myndighed, der har meddelt tilladelsen, i tilfælde af grov eller </P>  \r\n\r\n<P>gentagen overtrædelse af vilkår eller af lovgivningen i øvrigt.&#171;.  \r\n\r\n</P>  \r\n\r\n<P>5. I § 24 indsættes som stk. 4: </P>  \r\n\r\n<P>&#187;Stk. 4. En tilladelse udstedt efter § 19 kan tilbagekaldes helt </P>  \r\n\r\n<P>eller delvis af miljøministeren.&#171;. </P>  \r\n\r\n<P>6. I § 29, stk. 1, indsættes efter &#187;§ 13&#171;: &#187;samt afgørelser  \r\n\r\n</P>  \r\n\r\n<P>vedrørende valg af indvindere efter § 19, stk. 1&#171;. </P>  \r\n\r\n<P>7. § 36, stk. 1, nr. 7), affattes således: </P>  \r\n\r\n<P>&#187;7) overtræder vilkår eller begrænsninger, der er fastsat i medfør af  \r\n\r\n</P>  \r\n\r\n<P>§§ 7, stk. 3, 10, 15 og 17-19,&#187;. </P>  \r\n\r\n<P>8. I § 36, stk. 3, indsættes som 2. pkt.: </P>  \r\n\r\n<P>&#187;Er overtrædelsen begået af en kommune eller et kommunalt fællesskab,  \r\n\r\n</P>  \r\n\r\n<P>jf. § 60 i lov om kommunernes styrelse, kan der pålægges kommunen </P>  \r\n\r\n<P>eller det kommunale fællesskab bødeansvar.&#171;. </P>  \r\n\r\n<P>9. § 37, stk. 1, 2. pkt., ophæves. </P>  \r\n\r\n<P>§ 2 </P>  \r\n\r\n<P>Loven træder i kraft den 1. juli 1987. </P>  \r\n\r\n<P>Oprindeligt fremsat lovforslag </P>  \r\n\r\n<P>Blad nr 250 </P>  \r\n\r\n<P>§ 1 </P>  \r\n\r\n<P>I lov om råstoffer, jfr. lovbekendtgørelse nr. 531 af 10. oktober </P>  \r\n\r\n<P>1984 foretages følgende ændringer: </P>  \r\n\r\n<P>1. § 17 affattes således: </P>  \r\n\r\n<P>&#187;§ 17. Miljøministeren kan til enhver tid med henblik på varetagelsen  \r\n\r\n</P>  \r\n\r\n<P>af de i § 2 nævnte formål fastsætte begrænsninger i arten og </P>  \r\n\r\n<P>mængden af de materialer, der må indvindes i henhold til en </P>  \r\n\r\n<P>tilladelse efter § 15.&#171;. </P>  \r\n\r\n<P>2. § 18 affattes således: </P>  \r\n\r\n<P>&#187;§ 18. I bestemte områder kan miljøministeren begrænse eller standse  \r\n\r\n</P>  \r\n\r\n<P>indvindingen samt fastsætte generelle eller stedlige </P>  \r\n\r\n<P>dybdegrænser.&#171;. </P>  \r\n\r\n<P>3. § 19 affattes således: </P>  \r\n\r\n<P>&#187;§ 19. Tilladelse til indvinding i et område som nævnt i § 18 kan  \r\n\r\n</P>  \r\n\r\n<P>dog gives til en eller flere indvindere for en periode på indtil </P>  \r\n\r\n<P>ti år på vilkår fastsat efter stk. 2. </P>  \r\n\r\n<P>Stk. 2. En tilladelse efter stk. 1 kan bl.a. indeholde vilkår om: </P>  \r\n\r\n<P>1) at der anvendes bestemte indvindingsmetoder, </P>  \r\n\r\n<P>2) at tilladelsesindehaveren deltager i kortlægning og </P>  \r\n\r\n<P>efterbehandling af området eller helt eller delvis udreder </P>  \r\n\r\n<P>udgifterne hertil, </P>  \r\n\r\n<P>3) at materialet anvendes til bestemte formål eller virksomheder, </P>  \r\n\r\n<P>4) at der foretages særlig indberetning af indvindingen, </P>  \r\n\r\n<P>5) at der betales råstofafgift, jfr. § 32, og </P>  \r\n\r\n<P>6) at der indvindes et bestemt angivet minimum eller maksimum pr. </P>  \r\n\r\n<P>kvartal/ halvår, og i tilfælde heraf på forhånd betales et </P>  \r\n\r\n<P>mindstebeløb i råstofafgift.&#171;. </P>  \r\n\r\n<P>4. § 24, STK. 1, affattes således: </P>  \r\n\r\n<P>&#187;§ 24. En tilladelse efter §§ 7, 15 og 19 kan tilbagekaldes af den  \r\n\r\n</P>  \r\n\r\n<P>myndighed, der har meddelt tilladelsen, i tilfælde af grov eller </P>  \r\n\r\n<P>gentagen overtrædelse af vilkår eller af lovgivningen i øvrigt.&#171;.  \r\n\r\n</P>  \r\n\r\n<P>5. I § 24 indsættes som stk. 4: </P>  \r\n\r\n<P>&#187;Stk. 4. En tilladelse udstedt efter § 19 kan tilbagekaldes helt </P>  \r\n\r\n<P>eller delvis af miljøministeren.&#171;. </P>  \r\n\r\n<P>6. I § 29, STK. 1, indsættes efter &#187;§ 13&#171;: </P>  \r\n\r\n<P>&#187;samt afgørelser vedrørende valg af indvindere efter § 19, stk.  \r\n\r\n 1.&#171;. </P>  \r\n\r\n<P>7. § 36, STK. 1, 7), affattes således: </P>  \r\n\r\n<P>&#187;7) overtræder vilkår eller begrænsninger, der er fastsat i medfør af  \r\n\r\n</P>  \r\n\r\n<P>§§ 7, stk. 3, 10, 15 og 17-19,&#187; </P>  \r\n\r\n<P>8. I § 36, STK. 3, indsættes som 2. punktum: </P>  \r\n\r\n<P>&#187;Er overtrædelsen begået af en kommune eller et kommunalt fællesskab,  \r\n\r\n</P>  \r\n\r\n<P>jfr. § 60 i lov om kommunernes styrelse, kan der pålægges kommunen </P>  \r\n\r\n<P>eller det kommunale fællesskab bødeansvar.&#171;. </P>  \r\n\r\n<P>9. § 37, STK. 1, 2. punktum, ophæves. </P>  \r\n\r\n<P>§ 2 </P>  \r\n\r\n<P>Loven træder i kraft den 1. juli 1987. </P>  \r\n\r\n<P>Miljøministeriet, den 1986 </P>  \r\n\r\n<P>Christian Christensen </P>  \r\n\r\n<P>/Peter Skov </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>ALMINDELIGE BEMÆRKNINGER </P>  \r\n\r\n<P>1. FORSLAGETS BAGGRUND </P>  \r\n\r\n<P>I 1977 gennemførtes den nugældende råstoflov. Loven, der regulerer </P>  \r\n\r\n<P>udnyttelsen af Danmarks råstofforekomster (dvs. sten, grus, sand, </P>  \r\n\r\n<P>ler, kalk, kridt, brunkul, tørv, muld og lignende forekomster, </P>  \r\n\r\n<P>både på land og på søterritoriet), trådte i kraft den 1. juli </P>  \r\n\r\n<P>1978. De i 1984 gennemførte ændringer berørte ikke de </P>  \r\n\r\n<P>bestemmelser, der ændres i nærværende lovforslag. </P>  \r\n\r\n<P>Råstofloven tager sigte på en ressourceøkonomisk udnyttelse af </P>  \r\n\r\n<P>Danmarks råstofforekomster. Det vil sige, at den tager sigte på at </P>  \r\n\r\n<P>sikre en effektiv udnyttelse af Danmarks råstofforekomster under </P>  \r\n\r\n<P>afvejning af en række nærmere beskrevne samfundsmæssige hensyn, </P>  \r\n\r\n<P>herunder hensyn til bevarelsen af landskabelige værdier og </P>  \r\n\r\n<P>miljøinteresser (jfr. §§ 2 og 3). </P>  \r\n\r\n<P>Råstofforekomster på dansk søterritorium og på den danske del af </P>  \r\n\r\n<P>kontinentalsoklen må kun indvindes efter forudgående tilladelse </P>  \r\n\r\n<P>fra miljøministeriet. </P>  \r\n\r\n<P>Lovforslaget vedrører alene råstofindvinding på søterritoriet. </P>  \r\n\r\n<P>Indvinding af råstofforekomster på kontinentalsoklen reguleres af </P>  \r\n\r\n<P>kontinentalsokkelloven (lov nr. 654 af 21. december 1977), hvis </P>  \r\n\r\n<P>bestemmelser svarer til den hidtidige råstoflovs bestemmelser om </P>  \r\n\r\n<P>indvinding af råstofforekomster på søterritoriet. Det findes ikke </P>  \r\n\r\n<P>på nuværende tidspunkt at være nødvendigt tillige at ændre </P>  \r\n\r\n<P>kontinentalsokkelloven. Man afventer erfaringer med lovændringen </P>  \r\n\r\n<P>på søterritoriet samt yderligere råstof- og miljøundersøgelser, </P>  \r\n\r\n<P>førend der tages stilling til, om kontinentalsokkelloven skal </P>  \r\n\r\n<P>ændres. </P>  \r\n\r\n<P>Administrationen af indvinding af råstofforekomster på havbunden er </P>  \r\n\r\n<P>uddelegeret til Fredningsstyrelsen og hviler, i henhold til § 3 i </P>  \r\n\r\n<P>råstofloven, på en afvejning af tre forhold: </P>  \r\n\r\n<P>1) råstofforekomsternes kvalitet, beliggenhed og omfang, </P>  \r\n\r\n<P>2) de erhvervsmæssige forhold omkring råstofindvindingen, </P>  \r\n\r\n<P>3) hensynet til miljøbeskyttelsen, herunder videnskabelige </P>  \r\n\r\n<P>interesser, kystsikkerhed, fiskerimæssige interesser, ulemper for </P>  \r\n\r\n<P>skibsfarten samt ændringer i strøm- og bundforhold. </P>  \r\n\r\n<P>Med vedtagelsen af råstofloven i 1977 blev der skabt hjemmel for </P>  \r\n\r\n<P>råstofkortlægning af det danske havområde. Udviklingen har i de </P>  \r\n\r\n<P>senere år medført, at havbundsundersøgelserne har fået et bredere </P>  \r\n\r\n<P>sigte og er blevet et redskab til afvejning af råstofindvinding </P>  \r\n\r\n<P>over for de mange andre interesser, f.eks. kystsikkerhed, fiskeri, </P>  \r\n\r\n<P>biologi og fortidsminder. På grundlag af denne afvejning begrænser </P>  \r\n\r\n<P>miljøministeren indvindingen i udvalgte områder. </P>  \r\n\r\n<P>Kortlægningen foretages i tæt samarbejde med ral- og </P>  \r\n\r\n<P>sandsugererhvervet samt den statslige og amtskommunale </P>  \r\n\r\n<P>råstofadministration, med henblik på at sikre forsyningen af de </P>  \r\n\r\n<P>enkelte lokalområder med tilstrækkelige sømaterialer. </P>  \r\n\r\n<P>Samtidig med den rent råstofgeologiske kortlægning foretages et </P>  \r\n\r\n<P>større udredningsarbejde af de biologiske og kulturhistoriske </P>  \r\n\r\n<P>interesser på havbunden. Herved kortlægges potentielle </P>  \r\n\r\n<P>interessekonflikter og disse indgår i den overordnede planlægning </P>  \r\n\r\n<P>af råstofindvindingen på havet. </P>  \r\n\r\n<P>Det er derfor vigtigt at fortsætte og udbygge det tætte samarbejde </P>  \r\n\r\n<P>mellem den biologiske og kulturhistoriske kortlægning og </P>  \r\n\r\n<P>råstofkortlægningen. </P>  \r\n\r\n<P>Med hensyn til de erhvervsmæssige forhold omkring råstofindvindingen </P>  \r\n\r\n<P>på havbunden er det først med afslutningen af en større </P>  \r\n\r\n<P>undersøgelse af ral- og sandsugererhvervets strukturelle og </P>  \r\n\r\n<P>teknologiske udvikling, at miljøministeriet har fået kendskab </P>  \r\n\r\n<P>hertil (jfr. &#187;Ral- og sandsugerne&#171;, fredningsstyrelsen, 1985).  \r\n\r\n</P>  \r\n\r\n<P>Selv om der stadig forestår en række undersøgelser til belysning af </P>  \r\n\r\n<P>de ovenfor nævnte tre forhold, er kendskabet til disse imidlertid </P>  \r\n\r\n<P>i dag betydeligt større, end tilfældet var på tidspunktet for </P>  \r\n\r\n<P>råstoflovens ikrafttræden. </P>  \r\n\r\n<P>Denne øgede viden om indvindingen af Danmarks råstofforekomster </P>  \r\n\r\n<P>begrunder nogle ændringer i råstofloven og administrationen af </P>  \r\n\r\n<P>denne. </P>  \r\n\r\n<P>I dag giver de udstedte tilladelser til ral- og sandsugning ret til </P>  \r\n\r\n<P>optagning af sømaterialer overalt i de danske farvande, hvor det </P>  \r\n\r\n<P>ikke i medfør af særlige bestemmelser og vilkår er forbudt. </P>  \r\n\r\n<P>Den nuværende tilladelsesordning for optagelse af sømaterialer giver </P>  \r\n\r\n<P>kun meget beskedne muligheder for at sikre en udnyttelse af </P>  \r\n\r\n<P>særlige forekomster til bestemte formål, hvilket vanskeliggør en </P>  \r\n\r\n<P>samlet indvindings- og forsyningsplanlægning, der omfatter såvel </P>  \r\n\r\n<P>land som hav. Herudover yder denne tilladelsesordning ikke de </P>  \r\n\r\n<P>enkelte virksomheder nogen beskyttelse over for andre </P>  \r\n\r\n<P>virksomheder, der råder over skibe med generelle tilladelser. </P>  \r\n\r\n<P>Dette forhindrer udnyttelsen af svært tilgængelige forekomster, </P>  \r\n\r\n<P>hvortil der kræves særlige investeringer. </P>  \r\n\r\n<P>2. LOVFORSLAGETS INDHOLD </P>  \r\n\r\n<P>I råstofloven af 1977 blev §§ 17 og 18 om eneretstilladelser til </P>  \r\n\r\n<P>indvinding af råstoffer på søterritoriet medtaget, men ikke sat i </P>  \r\n\r\n<P>kraft. At de ikke blev sat i kraft, skyldtes hensynet til de </P>  \r\n\r\n<P>mindre virksomheder, og at man først ville se, hvorledes den </P>  \r\n\r\n<P>almindelige tilladelsesordning fungerede. </P>  \r\n\r\n<P>Havbundskortlægningen har hidtil været koncentreret om en hurtig </P>  \r\n\r\n<P>lokalisering og en overordnet kvalitetsvurdering af </P>  \r\n\r\n<P>råstofforekomsterne på havbunden. Der er lokaliseret meget store </P>  \r\n\r\n<P>råstofmængder, hvoraf størsteparten er fyldmaterialer. Der er </P>  \r\n\r\n<P>langt færre mængder af egentlige kvalitetsmaterialer. Den </P>  \r\n\r\n<P>fremtidige kortlægning vil derfor i højere grad blive koncentreret </P>  \r\n\r\n<P>om en vurdering af de bedste forekomsters kvalitet og </P>  \r\n\r\n<P>anvendelsesmuligheder. </P>  \r\n\r\n<P>Det har vist sig, at bestemmelserne i den hidtidige § 19 er </P>  \r\n\r\n<P>utilstrækkelige til at administrere indvindingen af råstoffer samt </P>  \r\n\r\n<P>til at varetage særlige miljøhensyn. Man har dog ikke i </P>  \r\n\r\n<P>lovforslaget fundet det nødvendigt at medtage de ikke ikrafttrådte </P>  \r\n\r\n<P>bestemmelser i lovens §§ 17 og 18 om eneretstilladelse til hele </P>  \r\n\r\n<P>søterritoriet. Man har i stedet ændret bestemmelserne i § 19. </P>  \r\n\r\n<P>På baggrund af ovennævnte havbundskortlægning har det vist sig, at </P>  \r\n\r\n<P>der er behov for en bedre og mere kontrolleret ressourceøkonomi. </P>  \r\n\r\n<P>Ved lovforslaget sikres derfor: </P>  \r\n\r\n<P>AT der ikke anvendes overkvalificeret materiale til for ringe </P>  \r\n\r\n<P>formål, f.eks. til opfyldningsarbejder, </P>  \r\n\r\n<P>AT der gives mulighed for rentabel udnyttelse af forekomster, der, </P>  \r\n\r\n<P>alene på grund af særlig beliggenhed, ikke udnyttes, og </P>  \r\n\r\n<P>AT der gives mulighed for en mere hensigtsmæssig udnyttelse af </P>  \r\n\r\n<P>forekomster, der på grund af miljømæssige, herunder </P>  \r\n\r\n<P>marinbiologiske og marinarkæologiske interesser stiller særlige </P>  \r\n\r\n<P>krav til regulering af indvindingen. </P>  \r\n\r\n<P>I modsætning til 1977-lovens § 17, der gav mulighed for eneret til </P>  \r\n\r\n<P>hele søterritoriet, er der i lovforslagets § 19 alene hjemmel til </P>  \r\n\r\n<P>at meddele eneret til en eller flere indvindere til indvinding på </P>  \r\n\r\n<P>en nærmere afgrænset del af søterritoriet. Hermed er hensynet til </P>  \r\n\r\n<P>de mindre virksomheder tilgodeset. </P>  \r\n\r\n<P>I modsætning til 1977-lovens § 19 giver lovforslagets § 19 hjemmel </P>  \r\n\r\n<P>til at bestemme, hvilke indvindere, der skal meddeles tilladelse. </P>  \r\n\r\n<P>3. ÆNDRINGER I DEN ADMINISTRATIVE PRAKSIS </P>  \r\n\r\n<P>Samtidig med nærværende ændring af råstofloven ændrer </P>  \r\n\r\n<P>miljøministeriet den administrative praksis med hensyn til: </P>  \r\n\r\n<P>a) produktionsindberetningerne, </P>  \r\n\r\n<P>b) deponeringsordningen vedrørende tilladelser, der ikke anvendes, </P>  \r\n\r\n<P>c) udstedelsen af tidsbegrænsede tilladelser. </P>  \r\n\r\n<P>ad a) </P>  \r\n\r\n<P>Ændringerne vil medføre, at der fremtidig gives mere præcise </P>  \r\n\r\n<P>oplysninger om de positioner, der indvindes på, hvad der indvindes </P>  \r\n\r\n<P>af materialer og med hvilke skibe. </P>  \r\n\r\n<P>Begrundelsen for en ændring af den administrative praksis med hensyn </P>  \r\n\r\n<P>til produktionsindberetningerne er et ønske om, at disse bedre end </P>  \r\n\r\n<P>hidtil skal kunne tjene den løbende administration af </P>  \r\n\r\n<P>tilladelsesordningen, samt at oplysningerne vil kunne benyttes i </P>  \r\n\r\n<P>havbundskortlægningen. </P>  \r\n\r\n<P>ad b) </P>  \r\n\r\n<P>For at sikre den nødvendige smidighed i ordningen bør den samlede </P>  \r\n\r\n<P>indvindingskapacitet kunne reguleres efter forudgående forhandling </P>  \r\n\r\n<P>med Foreningen af Danske Ral- og Sandsugere og Fiskeriministeriet </P>  \r\n\r\n<P>og i overensstemmelse med de miljø- og fiskerimæssige forhold på </P>  \r\n\r\n<P>havet og de aktuelle markedsforhold. </P>  \r\n\r\n<P>Hidtil har de tilladelsesindehavere, der aktuelt ikke foretager </P>  \r\n\r\n<P>indvinding, kunnet deponere deres tilladelser i fredningsstyrelsen </P>  \r\n\r\n<P>i indtil tre år og i denne periode bevare rådighedsretten. Dette </P>  \r\n\r\n<P>opretholdes ved den nye ordning. I tilfælde af, at der går længere </P>  \r\n\r\n<P>tid, indgår de pågældende skibes indvindingskapacitet, i form af </P>  \r\n\r\n<P>tonnage, nu i en pulje, som kan benyttes ved meddelelse af nye </P>  \r\n\r\n<P>tilladelser. </P>  \r\n\r\n<P>ad c) </P>  \r\n\r\n<P>Der har i de senere år været rejst kritik af, at der til anvendelse </P>  \r\n\r\n<P>af indvindingsudstyr i forbindelse med kombinerede uddybnings-, </P>  \r\n\r\n<P>oprensnings- og opfyldningsarbejder i danske havne kræves </P>  \r\n\r\n<P>tilladelse i henhold til råstofloven. Begrundelsen for den rejste </P>  \r\n\r\n<P>kritik har været, at sådanne entreprenørarbejder i enkelte </P>  \r\n\r\n<P>tilfælde har kunnet udføres billigst af firmaer, der ikke rådede </P>  \r\n\r\n<P>over indvindingsfartøjer med generel tilladelse, uden at </P>  \r\n\r\n<P>fredningsstyrelsen har set sig i stand til at kunne udstede </P>  \r\n\r\n<P>midlertidige, tidsbegrænsede tilladelser. </P>  \r\n\r\n<P>I fremtiden vil der i disse tilfælde kunne meddeles midlertidige, </P>  \r\n\r\n<P>tidsbegrænsede tilladelser. </P>  \r\n\r\n<P>4. FORSLAGETS ADMINISTRATIVE OG ØKONOMISKE KONSEKVENSER </P>  \r\n\r\n<P>Lovforslaget påregnes ikke at få administrative eller økonomiske </P>  \r\n\r\n<P>konsekvenser. </P>  \r\n\r\n<P>5. FORSLAGETS FORELÆGGELSE FOR ANDRE MYNDIGHEDER OG ORGANISATIONER </P>  \r\n\r\n<P>Forslaget har i udkast været forelagt de nedennævnte myndigheder og </P>  \r\n\r\n<P>organisationer. </P>  \r\n\r\n<P>De bemærkninger og ønsker, som er fremkommet, er søgt indarbejdet i </P>  \r\n\r\n<P>forslaget, i det omfang de er skønnet forenelige med dets </P>  \r\n\r\n<P>hovedsigte. </P>  \r\n\r\n<P>Følgende har fået udkast til lovforslaget: </P>  \r\n\r\n<P>MINISTERIER: </P>  \r\n\r\n<P>Fiskeriministeriet, Ministeriet for Offentlige Arbejder, </P>  \r\n\r\n<P>Budgetdepartementet, Administrationsdepartementet og </P>  \r\n\r\n<P>Justitsministeriet. </P>  \r\n\r\n<P>ORGANISATIONER: </P>  \r\n\r\n<P>Foreningen af Danske Ral- og Sandsugere, Dansk Fiskeriforening og </P>  \r\n\r\n<P>Danmarks Havfiskeriforening. </P>  \r\n\r\n<P>6. RESUMEE AF LOVFORSLAGET </P>  \r\n\r\n<P>Lovforslaget vedrører alene råstofindvinding på søterritoriet. </P>  \r\n\r\n<P>Bestemmelserne i lovens ikke ikrafttrådte §§ 17 og 18, om </P>  \r\n\r\n<P>eneretstilladelse til hele søterritoriet, er ikke medtaget. Lovens </P>  \r\n\r\n<P>§ 19 ændres, således at der i bestemte områder på søterritoriet </P>  \r\n\r\n<P>bliver mulighed for på særlige vilkår at meddele eneret til en </P>  \r\n\r\n<P>eller flere indvindere. </P>  \r\n\r\n<P>Lovforslaget er motiveret af miljøministeriets havbundskortlægning, </P>  \r\n\r\n<P>hvoraf fremgår, at der er meget store råstofmængder, men at </P>  \r\n\r\n<P>størsteparten er fyldmaterialer. Lovforslaget sikrer, AT </P>  \r\n\r\n<P>kvalificeret materiale anvendes til rette formål, AT svært </P>  \r\n\r\n<P>tilgængelige kvalitetsmaterialer kan udnyttes rentabelt og AT </P>  \r\n\r\n<P>forekomster kan udnyttes mere hensigtsmæssigt i områder, hvor der </P>  \r\n\r\n<P>skal tages særligt hensyn til de miljø- og fiskerimæssige </P>  \r\n\r\n<P>interesser. </P>  \r\n\r\n<P>BEMÆRKNINGER TIL LOVFORSLAGETS ENKELTE BESTEMMELSER </P>  \r\n\r\n<P>Til § 1 </P>  \r\n\r\n<P>Til nr. 1 og 2. </P>  \r\n\r\n<P>(§§ 17 og 18) </P>  \r\n\r\n<P>Bestemmelserne svarer til den hidtidige § 19. Begrænsning eller </P>  \r\n\r\n<P>standsning af indvinding sker ved bekendtgørelse, når der er tale </P>  \r\n\r\n<P>om generelle forhold. Den hidtidige adgang efter § 15 til at </P>  \r\n\r\n<P>fastlægge generelle betingelser for indvindingen ændres ikke. </P>  \r\n\r\n<P>Til nr. 3. </P>  \r\n\r\n<P>(§ 19, stk. 1) </P>  \r\n\r\n<P>De områder, hvorpå § 19, stk. 1, kan finde anvendelse, er områder, </P>  \r\n\r\n<P>hvor særlige indvindings- eller ressourceforhold gør sig gældende, </P>  \r\n\r\n<P>f.eks. </P>  \r\n\r\n<P>- betonsand og sortflint ved Grønsund, hvor Kystinspektoratet har </P>  \r\n\r\n<P>fastsat årlig maksimum indvindingsmængde, </P>  \r\n\r\n<P>- fredning ved Stavns Fjord, hvor man friholdt et område til </P>  \r\n\r\n<P>råstofindvinding, </P>  \r\n\r\n<P>- betonsand ved Femø, </P>  \r\n\r\n<P>- den svært tilgængelige Robbedale-forekomst ved Bornholm, </P>  \r\n\r\n<P>- områder ved Anholt, hvor der er store koncentrationer af vrag og </P>  \r\n\r\n<P>marinbiologiske interesseområder. </P>  \r\n\r\n<P>Når et område på søterritoriet findes at være omfattet af § 19, stk. </P>  \r\n\r\n<P>1, indhentes udtalelse fra bl.a. Fiskeriministeriet og Ministeriet </P>  \r\n\r\n<P>for Offentlige Arbejder. Såfremt der ikke er afgørende </P>  \r\n\r\n<P>indvendinger mod den påtænkte indvinding, gives tilladelse til et </P>  \r\n\r\n<P>eller flere firmaer med angivelse af, efter hvilke kriterier og på </P>  \r\n\r\n<P>hvilke vilkår, der meddeles eneret til området. </P>  \r\n\r\n<P>Et vigtigt kriterium vil altid være, hvem der tidligere har indvundet </P>  \r\n\r\n<P>i det pågældende område. Derudover kan der lægges vægt på f.eks. </P>  \r\n\r\n<P>lokal forsyningssikkerhed. </P>  \r\n\r\n<P>(§ 19, stk. 2). </P>  \r\n\r\n<P>ad 1) </P>  \r\n\r\n<P>Som vilkår kan fastsættes, at der skal anvendes stiksugning eller </P>  \r\n\r\n<P>slæbesugning. Endvidere kan fastsættes, at indvindingen sker på en </P>  \r\n\r\n<P>måde, så indgrebet i naturen kan blive mere nænsomt. </P>  \r\n\r\n<P>ad 2) </P>  \r\n\r\n<P>Vilkårene er tænkt anvendt i områder, hvor den samlede afvejning </P>  \r\n\r\n<P>kræver en meget detaljeret kortlægning for at afgrænse et muligt </P>  \r\n\r\n<P>indvindingsområde. Der foretages for tiden undersøgelser af </P>  \r\n\r\n<P>tidligere indvindingsområder for at vurdere, hvorvidt dyre- og </P>  \r\n\r\n<P>plantelivet naturligt retableres, eller om det vil være nødvendigt </P>  \r\n\r\n<P>at efterbehandle. </P>  \r\n\r\n<P>ad 3) </P>  \r\n\r\n<P>Vilkåret kan stilles for blandt andet at sikre, at </P>  \r\n\r\n<P>kvalitetsmaterialer ikke anvendes til for ringe formål, f.eks. </P>  \r\n\r\n<P>opfyldningsarbejder. I forbindelse med større anlægsarbejder kan </P>  \r\n\r\n<P>der være behov for at reservere ressourcer til et bestemt arbejde, </P>  \r\n\r\n<P>f.eks. Storebæltsbro. Det vil ved udpegningen blive sikret, at der </P>  \r\n\r\n<P>fortsat er nødvendige ressourcer til lokale behov. </P>  \r\n\r\n<P>ad 4) </P>  \r\n\r\n<P>Regler herom fastsættes administrativt. </P>  \r\n\r\n<P>ad 5) </P>  \r\n\r\n<P>Råstofafgiften er p.t. 50 øre pr. m3. </P>  \r\n\r\n<P>ad 6) </P>  \r\n\r\n<P>Selv om der ikke indvindes det fastsatte minimum, tilbagebetales den </P>  \r\n\r\n<P>på forhånd betalte afgift ikke. Begrundelsen herfor er et ønske om </P>  \r\n\r\n<P>at sikre, at kun seriøse firmaer gives tilladelse. </P>  \r\n\r\n<P>Skyldes det force majeure at det fastsatte minimum ikke er indvundet, </P>  \r\n\r\n<P>vil en forholdsmæssig del af den betalte afgift blive </P>  \r\n\r\n<P>tilbagebetalt. </P>  \r\n\r\n<P>Til nr. 4. </P>  \r\n\r\n<P>(§ 24, stk. 1). </P>  \r\n\r\n<P>Ifølge stk. 1, 1. punktum, kan en tilladelse efter §§ 7, 15 og 19 </P>  \r\n\r\n<P>tilbagekaldes i tilfælde af grov eller gentagen overtrædelse af </P>  \r\n\r\n<P>vilkår eller af lovgivningen i øvrigt. </P>  \r\n\r\n<P>Til nr. 5. </P>  \r\n\r\n<P>(§ 24, stk. 4). </P>  \r\n\r\n<P>Selv om råstofindvindingen ved tilladelsens udstedelse ikke </P>  \r\n\r\n<P>forventedes at ville medføre problemer for miljøbeskyttelsen, </P>  \r\n\r\n<P>herunder kystsikkerhed, fiskeri, biologi, fortidsminder og strøm- </P>  \r\n\r\n<P>og bundforhold samt for skibsfarten, kan der i visse </P>  \r\n\r\n<P>ekstraordinære tilfælde blive tale om at tilbagekalde en </P>  \r\n\r\n<P>tilladelse på grund af hensynet til disse forhold. </P>  \r\n\r\n<P>Til nr. 6. </P>  \r\n\r\n<P>(§ 29, stk. 1). </P>  \r\n\r\n<P>Under hensyntagen til miljøankenævnets sammensætning findes det mest </P>  \r\n\r\n<P>hensigtsmæssigt, at afgørelser vedrørende valg af virksomheder, </P>  \r\n\r\n<P>jfr. § 19, stk. 1, påklages til miljøankenævnet. </P>  \r\n\r\n<P>I forbindelse med den overordnede indvinding og forsyningsplanlægning </P>  \r\n\r\n<P>varetager miljøministeren de overordnede miljømæssige hensyn ved </P>  \r\n\r\n<P>arealafgrænsning og vilkårsfastsættelse for udnyttelse af </P>  \r\n\r\n<P>råstoffer. Dette begrunder, at afgørelser i henhold til § 19 i </P>  \r\n\r\n<P>øvrigt påklages til miljøministeren. </P>  \r\n\r\n<P>Det forudsættes, at kompetencen i henhold til § 19, i lighed med </P>  \r\n\r\n<P>øvrige kompetencer, delegeres til Fredningsstyrelsen. </P>  \r\n\r\n<P>Fredningsstyrelsens afgørelse kan - bortset fra den del af </P>  \r\n\r\n<P>afgørelsen, der vedrører valg af indvindere - derefter indbringes </P>  \r\n\r\n<P>for miljøministeren. De, der kan påklage afgørelser efter § 19, </P>  \r\n\r\n<P>er de, der i øvrigt er klageberettigede efter § 30. Det bemærkes, </P>  \r\n\r\n<P>at Fredningsstyrelsen har accepteret Danmarks </P>  \r\n\r\n<P>Naturfredningsforenings lokalkomiteer som klageberettigede. </P>  \r\n\r\n<P>Til nr. 7. </P>  \r\n\r\n<P>(§ 36, stk. 1, 7). </P>  \r\n\r\n<P>Ændringen består i at tilføje straffebestemmelsen lovforslagets § 18. </P>  \r\n\r\n<P>Til nr. 8. </P>  \r\n\r\n<P>(§ 36, stk. 3, 2.punktum). </P>  \r\n\r\n<P>Baggrunden for bestemmelsen er det ønskelige i, at man kan pålægge en </P>  \r\n\r\n<P>kommune eller et kommunalt fællesskab bødeansvar. Tilsvarende </P>  \r\n\r\n<P>bestemmelse findes i miljøbeskyttelsesloven, jfr. lov nr. 329 af </P>  \r\n\r\n<P>4. juni 1986. </P>  \r\n\r\n<P>Til nr. 9. </P>  \r\n\r\n<P>(§ 37). </P>  \r\n\r\n<P>Ophævelse af stk. 1, 2. punktum, er en konsekvens af ændringen af </P>  \r\n\r\n<P>lovens §§ 17 og 18. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198612K00105"
        },
        {
            "displayName": "Entydig dokumentidentifikation",
            "displayValue": "CL005451"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "105"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}