{
    "id": 137849,
    "title": "Skrivelse om ændring af vejledning til bekendtgørelse om 6 ugers selvvalgt uddannelse til forsikrede ledige",
    "documentTypeId": "200",
    "isSagsforlobPeriodValid": true,
    "shortName": "SKR nr 9274 af 06/07/2011",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om ændring af vejledning til bekendtgørelse om 6 ugers selvvalgt uddannelse til forsikrede ledige</p>\r\n<p class=\"TekstV\">I vejledning nr. 9399 af 1. juli 2010 om selvvalgt uddannelse foretages følgende ændringer:</p>\r\n<p class=\"TekstV\">\r\n   <span class=\"Bold\">1.</span> I vejledningens indledning i afsnittet <span class=\"Italic\">Administration af reglerne</span> indsættes efter 1. afsnit som nyt 2. afsnit:</p>\r\n<p class=\"TekstV\">”A-kasserne skal sikre, at kursusprisen ikke overstiger det fastsatte prisloftet på 140.000 kr. eksklusive moms pr. årselev, hvilket svarer til et prisloft på 3.500 kr. pr. fuldtidsuge (2011-niveau).”</p>\r\n<p class=\"TekstV\">\r\n   <span class=\"Bold\">2.</span> I vejledningens indledning i afsnittet <span class=\"Italic\">Administration af reglerne</span>, 3. afsnit, som bliver til 4. afsnit, affattes sidste punktum således: ”Blanketterne findes på Arbejdsmarkedsstyrelsens hjemmeside”.</p>\r\n<p class=\"TekstV\">\r\n   <span class=\"Bold\">3.</span> I vejledningen <span class=\"Italic\">Til § 1</span> indsættes efter afsnittet <span class=\"Italic\">Personkredsen</span> et nyt afsnit, som affattes således:</p>\r\n<p class=\"TekstV\">\r\n   <span class=\"Italic\">”Prisloftet</span>\r\n</p>\r\n<p class=\"TekstV\">Prisloftet indebærer, at kursusprisen ikke må overstige 3.500 kr. eksklusive moms pr. fuldtidsuge. Det betyder, at et kursus med en varighed på fx 20 timer, maksimalt må koste 20/37 af 3.500 kr. svarende til 1.892 kr. Et kursus af to dages varighed (2 x 7,4 timer) må maksimalt koste 14,8/37 af 3.500 kr. svarende til 1.400 kr.</p>\r\n<p class=\"TekstV\">Hvis en ledig vælger at deltage i to eller flere kurser, må prisen for hvert enkelt kursus ikke overskride prisloftet på 3.500 kr. pr. fuldtidsuge. Der kan ikke regnes med gennemsnitspriser for to eller flere kurser. Det er således ikke muligt at sætte to kurser sammen, fx et ugekursus til 5.000 kr. og et ugekursus til 2.000 kr., for derigennem at holde prisen under prisloftet.</p>\r\n<p class=\"TekstV\">Prisen for et kursus er den samlede pris – det vil sige summen af alle takstelementer ekskl. moms. Dog indgår påbegyndelsestaxameter (administrationstillægstaksten) ikke i prisloftet.</p>\r\n<p class=\"TekstV\">Kost og logi indgår heller ikke i prisloftet.</p>\r\n<p class=\"TekstV\">Det er ikke muligt for hverken den ledige selv eller jobcenteret at supplere op og betale den del af kursusprisen, som overstiger loftet. Kurser, hvis pris ligger over prisloftet, kan ikke tages som selvvalgt uddannelse.”</p>\r\n<p class=\"TekstV\">\r\n   <span class=\"Bold\">4.</span> I vejledningens <span class=\"Italic\">Til § 2-3</span> indsættes efter sidste afsnit som nyt afsnit: ”Jobcentrene kan fortsat give den ledige et uddannelsestilbud, som supplerer et 6 ugers selvvalgt kursus. Det betyder, at en ledig fx kan tage første del af et kursusforløb som selvvalgt uddannelse og få anden del af kurset som tilbud.\"</p>\r\n<p class=\"TekstV\">\r\n   <span class=\"Bold\">5.</span> I vejledningen <span class=\"Italic\">Til § 4 – 6</span> indsættes efter afsnittet <span class=\"Italic\">Optagelse på uddannelserne</span> som nyt afsnit:</p>\r\n<p class=\"TekstV\">\r\n   <span class=\"Italic\">”Deltagerbetaling</span>\r\n</p>\r\n<p class=\"TekstV\">Det er jobcentrene, som afholder udgiften til deltagerbetaling til uddannelsesinstitutionerne jf. de gældende regler på Undervisningsministeriets område. Det vil sige, at jobcentret skal betale eller refundere den deltagerbetaling, som uddannelsesstedet opkræver som en del af selve kursusprisen. Jobcenteret skal ikke betale eventuelle følgeudgifter i form af gebyr ved udarbejdelse af lægeattest, eksamensgebyr, herunder ved erhvervelse af kørekort, udgifter til bøger, andet undervisningsmateriale, sikkerhedssko eller lignende.”</p>\r\n<p class=\"TekstV\">\r\n   <span class=\"Bold\">6.</span> I vejledningen <span class=\"Italic\">Til § 7</span> affattes afsnittet <span class=\"Italic\">Ændrede optællingsregler for fristerne for selvvalgt uddannelse og aktivering</span> således:</p>\r\n<p class=\"TekstV\">”Fra 1. august 2010 er reglerne for opgørelsen af perioden, inden for hvilken den selvvalgte uddannelse skal afholdes, ændret. Herefter er det kun uger med dagpenge eller løntilskud, der skal tælles med i opgørelsen af perioden på 26 uger for under 25-årige og 39 uger for over 25-årige.</p>\r\n<p class=\"TekstV\">De ændrede tælleregler fremgår af kapitel 19 i bekendtgørelse om en aktiv beskæftigelsespolitik.”</p><div class=\"Givet\" id=\"Givet\"><p class=\"Givet\" align=\"center\">Arbejdsmarkedsstyrelsen, den 6. juli 2011</p><p class=\"Sign1\" align=\"center\">Vibeke Dalbro</p><p class=\"Sign2\" align=\"right\">/ Lise Pontoppidan</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/07/2011"
        },
        {
            "displayName": "Accession",
            "displayValue": "C20110927454"
        },
        {
            "displayName": "Entydig dokumentidentifikation",
            "displayValue": "BE004686"
        },
        {
            "displayName": "Dato for førstegangsindlæggelse",
            "displayValue": "08/07/2011"
        },
        {
            "displayName": "Dato for indlæggelse",
            "displayValue": "09/07/2011"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9274"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "06/07/2011"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedsstyrelsen, j.nr. 2011-0008138"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}