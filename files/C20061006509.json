{
    "id": 31027,
    "title": "Cirkulære om elektroniske ansættelsesbeviser",
    "documentTypeId": "140",
    "isSagsforlobPeriodValid": true,
    "shortName": "CIR nr 10065 af 01/01/2006",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Cirkulære  \r\n\r\n om elektroniske ansættelsesbeviser  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Som led i regeringens  \r\n\r\n forenklingsprojekt, der blev igangsat i november 2004, og som er mundet ud i  \r\n\r\n den såkaldte AMVAB-rapport fra august 2005, er Beskæftigelsesministeriets  \r\n\r\n regelkompleks blevet gennemgået med henblik på at vurdere de administrative  \r\n\r\n byrder.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Arbejdet med at vurdere de  \r\n\r\n administrative byrder har været meget nyttigt, fordi det har fået  \r\n\r\n Beskæftigelsesministeriet  \r\n\r\n til at overveje, om det er muligt at lette de byrder, som den eksisterende  \r\n\r\n lovgivning pålægger en borger &#150; her en arbejdsgiver - uden at en  \r\n\r\n lovændring er  \r\n\r\n påkrævet. Det er ministeriets vurdering, at det er tilfældet med  \r\n\r\n ansættelsesbevisloven  \r\n\r\n<A HREF=\"#SN501\" NAME=\"_SN501\"><SUP>1)</SUP></A> .  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Ansættelsesbeviset er et  \r\n\r\n vigtigt dokument for både arbejdsgiver og lønmodtager, fordi det fastlægger  \r\n\r\n de  \r\n\r\n væsentlige vilkår for ansættelsesforholdet. Set i lyset af at forpligtelsen  \r\n\r\n til  \r\n\r\n at udstede et ansættelsesbevis gælder for alle ansættelsesforhold, hvor den  \r\n\r\n gennemsnitlige ugentlige arbejdstid overstiger 8 timer indenfor de seneste 4  \r\n\r\n uger,  \r\n\r\n og hvor ansættelsesforholdet forventes at have en varighed på mere end en  \r\n\r\n måned, finder Beskæftigelsesministeriet det hensigtsmæssigt at gøre opmærksom  \r\n\r\n på, hvordan brugen af IT kan lette den administrative byrde, der kan være  \r\n\r\n forbundet med udstedelse af ansættelsesbeviser.  \r\n\r\n</P>  \r\n\r\n<P class=\"MsoNormal\">  \r\n\r\n</P>  \r\n\r\n<P class=\"MsoNormal\">  \r\n\r\n Ansættelsesbevisloven  \r\n\r\n indeholder ikke formkrav til selve udleveringen af ansættelsesbeviset, men  \r\n\r\n alene et krav om skriftlighed jf. lovens § 4. Loven er efter  \r\n\r\n Beskæftigelsesministeriets  \r\n\r\n vurdering derfor ikke til hinder for, at ansættelsesbeviset kan afleveres  \r\n\r\n elektronisk, og at senere ændringer til dette kan meddeles som elektroniske  \r\n\r\n opdateringer fx per e-mail. Det forudsætter naturligvis, at elektronisk  \r\n\r\n kommunikation er en naturlig kommunikationsform i virksomheden, og at det  \r\n\r\n også  \r\n\r\n er det i forhold til den enkelte lønmodtager. Rent praktisk betyder det, at  \r\n\r\n lønmodtageren enten har sin egen pc eller naturligt i løbet af sin arbejdsdag  \r\n\r\n tjekker sin e-mailkonto, hvorved lønmodtageren vil blive bekendt med  \r\n\r\n ændringer  \r\n\r\n i ansættelsesbeviset. Se også Arbejdsmarkedets Ankenævns afgørelse af 13. maj  \r\n\r\n 2004 (j. nr. 2003-5-0104).  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Den ændrede meddelelsesform  \r\n\r\n har ingen indvirkning på arbejdsgiverens pligter i forhold til loven i  \r\n\r\n øvrigt,  \r\n\r\n herunder at det fortsat er arbejdsgiveren, der har bevisbyrden for, at  \r\n\r\n lønmodtageren er blevet underrettet om vilkårene for ansættelsesforholdet.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P class=\"Slutnotetekst\">  \r\n\r\n<A NAME=\"SN501\" HREF=\"#_SN501\"><SUP>1)</SUP></A>  \r\n\r\n Lovbekendtgørelse nr. 692 af 20. august 2002 om arbejdsgiverens pligt til at  \r\n\r\n underrette lønmodtageren om vilkårene for ansættelsesforholdet.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/11/2006"
        },
        {
            "displayName": "Accession",
            "displayValue": "C20061006509"
        },
        {
            "displayName": "Entydig dokumentidentifikation",
            "displayValue": "BE002178"
        },
        {
            "displayName": "Dato for førstegangsindlæggelse",
            "displayValue": "30/11/2006"
        },
        {
            "displayName": "Dato for indlæggelse",
            "displayValue": "27/08/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10065"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "01/01/2006"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Beskæftigelsesministeriet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin., j. nr. 609-0061"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}