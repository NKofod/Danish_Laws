{
    "id": 122245,
    "title": "Nedsatte dagpenge, frigørelsesattest, frist for indlevering, supplerende dagpenge",
    "documentTypeId": "240",
    "isSagsforlobPeriodValid": true,
    "shortName": "KEN nr 9815 af 23/06/2008",
    "documentHtml": "<div class=\"bjelke\">Den fulde tekst</div><p class=\"Titel2\">Nedsatte dagpenge, frigørelsesattest, frist for indlevering, supplerende dagpenge</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet blev ansat som lærer på en musikskole for perioden 6. september 2007 til 1. juni 2008 med opsigelsesvarsel efter overenskomst på området.</div>\r\n        </p>\r\n        <p class=\"Tekst2\">\r\n          <div>Ved brev af 4. oktober 2007 meddelte a-kassen, at medlemmet skulle fremsende en ny frigørelsesattest, før a-kassen kunne udbetale ydelser til hende.</div>\r\n        </p>\r\n        <p class=\"Tekst2\">\r\n          <div>A-kassen modtog den 9. oktober 2007 en frigørelsesattest. Det fremgik heraf, at medlemmet frit kunne placere sin arbejdstid.</div>\r\n        </p>\r\n        <p class=\"Tekst2\">\r\n          <div>Den 9. oktober 2007 bad a-kassen hende om at indsende dokumentation på, om det var hold- eller enkeltundervisning. Hvis det var holdundervisning kunne a-kassen som udgangspunkt ikke godkende frigørelsesattesten om, at hun frit kunne placere arbejdstiden. Hun blev bedt om at indsende ansættelsesbrev.</div>\r\n        </p>\r\n        <p class=\"Tekst2\">\r\n          <div>A-kassen modtog den 16. oktober 2007 ansættelsesbrev, hvoraf det fremgik, at der blev undervist i 32 uger á 3 timer og 20 minutter. Undervisningen var soloundervisning og et enkelt hold, og det var muligt at flytte undervisningen, hvis det var nødvendigt, d.v.s at arbejdstiden frit kunne placeres.</div>\r\n        </p>\r\n        <p class=\"Tekst2\">\r\n          <div>Arbejdsgiveren forklarede den 19. oktober 2007, at medlemmet, hvis hun fik andet arbejde, kunne kontakte eleven/eleverne og forældrene med henblik på at finde en ny dato for lektionen. Holdet består af 10 elever i alt. Hun ville så kunne efterlæse de timer eleverne manglede.</div>\r\n        </p>\r\n        <p class=\"Tekst2\">\r\n          <div>Den 2. november 2007 modtog a-kassen en ny frigørelsesattest, hvor arbejdsgiveren havde sat kryds både ved rubrikken om, at hun frit kunne placere sin arbejdstid og om at hun kunne opsige arbejdet uden varsel, hvis hun fik arbejde med en længere arbejdstid.</div>\r\n        </p>\r\n        <p class=\"Tekst2\">\r\n          <div>Direktoratet fandt, at medlemmet først havde ret til dagpenge fra den 2. november 2007, da a-kassen modtog den fyldestgørende udfyldte frigørelsesattest.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at hun havde ret til supplerende dagpenge fra den 6. september 2007.</div>\r\n        </p>\r\n        <p class=\"Tekst2\">\r\n          <div>Nævnet lagde vægt på, at hun den 8. oktober 2007 fremsendte en frigørelsesattest, hvor arbejdsgiveren havde anført, at hun frit kunne placere sin arbejdstid.</div>\r\n        </p>\r\n        <p class=\"Tekst2\">\r\n          <div>Nævnet havde endvidere lagt vægt på oplysningerne i ansættelsesbrevet og arbejdsgiverens senere uddybende forklaring om timetal og elever.</div>\r\n        </p>\r\n        <p class=\"Tekst2\">\r\n          <div>Nævnet fandt, at der ikke var grundlag for at tilsidesætte arbejdsgiverens forklaring, hvorefter hun ville kunne flytte undervisningen til et andet tidspunkt, såfremt hun fik andet arbejde med længere arbejdstid. Nævnet ændrede således direktoratets afgørelse.</div>\r\n        </p>\r\n      </div>\r\n      <p class=\"TekstV\">Ankenævnet har behandlet xxx klage på møde den xxxxx.</p>\r\n      <p class=\"TekstV\">Nævnet traf denne</p>\r\n      <p class=\"TekstV\">A F G Ø R E L S E</p>\r\n      <p class=\"TekstV\">Ankenævnet finder, at Xx har ret til supplerende dagpenge fra den 6. september 2007, såfremt hun opfylder de øvrige betingelser for udbetaling af supplerende dagpenge.</p>\r\n      <p class=\"TekstV\">Ankenævnet ændrer således Arbejdsdirektoratets afgørelse af den 16. januar 2008.</p>\r\n      <p class=\"TekstV\">B E G R U N D E L S E</p>\r\n      <p class=\"TekstV\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\">–</span> Xx blev ansat som sanglærer ved xxxx for perioden 6. september 2007 – 1. juni 2008 med opsigelsesvarsel efter overenskomsten,</p>\r\n        <p class=\"Liste1\"><span class=\"Liste1Nr\">–</span> Xx den 8. oktober 2007 indsendte en frigørelsesattest. Arbejdsgiveren havde sat kryds ved, at Xx frit kunne placere sin arbejdstid,</p>\r\n        <p class=\"Liste1\"><span class=\"Liste1Nr\">–</span> arbejdsgiveren i ansættelsesbrev af 11. oktober 2007 oplyste, at Xx skulle undervise i 32 uger á 3 timer og 20 minutter. Der var tale om soloundervisning og et enkelt hold. Det var muligt at flytte undervisningen, hvis det var nødvendigt, d.v.s at arbejdstiden frit kunne placeres,</p>\r\n        <p class=\"Liste1\"><span class=\"Liste1Nr\">–</span> arbejdsgiveren den 19. oktober 2007 uddybende har forklaret, at Xx både set i forhold til solo- og holdundervisningen, hvis/når hun har andet arbejde kunne kontakte eleven/eleverne og dennes/deres forældre med henblik på at finde en ny dato for lektionen. Holdet bestod af i alt 10 elever. Det var realistisk at flytte undervisningen til et andet tidspunkt fuldstændig på samme måde, som hun allerede gjorde, hvis hun var forhindret i at undervise en dag på grund af arbejde andetsteds eller på grund af sygdom. Hun ville så kunne efterlæse de timer eleverne manglede, og</p>\r\n        <p class=\"Liste1\"><span class=\"Liste1Nr\">–</span> a-kassen den 2. november 2007 modtog en frigørelsesattest, hvor arbejdsgiveren havde sat kryds både ved ”kan opsige sit arbejde uden varsel, hvis pågældende får arbejde med en længere arbejdstid, end der kan tilbydes i dette arbejdsforhold” og ved ”frit kan placere sin arbejdstid”.</p>\r\n      </p>\r\n      <p class=\"TekstV\">Et medlem, der arbejder på nedsat tid, kan få supplerende dagpenge, hvis medlemmet opfylder betingelserne for at få dagpenge.</p>\r\n      <p class=\"TekstV\">Et medlem, der arbejder på nedsat tid i et ansættelsesforhold med opsigelsesvarsel, kan få supplerende dagpenge, hvis medlemmet har afleveret en frigørelsesattest i a-kassen.</p>\r\n      <p class=\"TekstV\">Et medlem kan endvidere få supplerende dagpenge fra ansættelsesforholdets første dag, når dokumentation for, at arbejdsgiveren vil se bort fra et opsigelsesvarsel, er modtaget i a-kassen senest 5 uger efter, at ansættelsesforholdet er begyndt.</p>\r\n      <p class=\"TekstV\">Ankenævnet har lagt vægt på, at Xx den 8. oktober 2007 fremsendte en frigørelsesattest, der blev modtaget i a-kassen den 9. oktober 2007. Arbejdsgiveren havde i frigørelsesattesten anført, at medlemmet frit kunne placere sin arbejdstid.</p>\r\n      <p class=\"TekstV\">Ankenævnet har endvidere lagt vægt på de oplysninger, som fremgår af ansættelsesbrev af 11. oktober 2007 og arbejdsgiverens brev af 19. oktober 2007. Det fremgår bl.a. heraf, at der alene er tale om undervisning i 3 timer og 20 minutter om ugen. Der var tale om soloundervisning og et enkelt hold bestående af 10 elever.</p>\r\n      <p class=\"TekstV\">Ankenævnet finder, at der ikke er grundlag for at tilsidesætte arbejdsgiverens forklaring, hvorefter medlemmet vil kunne flytte undervisningen til et andet tidspunkt, såfremt hun får andet arbejde med en længere arbejdstid.</p>\r\n      <p class=\"TekstV\">Ankenævnet finder herefter, at Xx har ret til supplerende dagpenge fra ansættelsesforholdets første dag, såfremt hun opfylder de øvrige betingelser for udbetaling af supplerende dagpenge.</p>\r\n      <p class=\"TekstV\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 62 i lov om arbejdsløshedsforsikring m.v., jf. lovbekendtgørelse nr. 994 af 8. august 2007,</p>\r\n        <p class=\"Liste1\"><span class=\"Liste1Nr\">–</span> § 15 i Arbejdsdirektoratets bekendtgørelse nr. 179 af 19. februar 2007 om rådighed</p>\r\n        <p class=\"Liste1\"><span class=\"Liste1Nr\">–</span> § 1 i Arbejdsdirektoratets bekendtgørelse nr. 966 af 8. november 2001 om supplerende dagpenge</p>\r\n      </p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"TekstV\">På ankenævnets vegne</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">Arbejdsdirektoratet, Stormgade 10, Postboks 1103, 1009 København K,</p>\r\n      <p class=\"TekstV\">xxx</p>\r\n      <p class=\"TekstV\"><span class=\"BoldUnderline\">Regler</span></p>\r\n      <p class=\"TekstV\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 994 af 8. august 2007</span></p>\r\n      <p class=\"TekstV\"><span class=\"Bold\">§ 62.</span> Der kan kun udbetales dagpenge til et medlem, som står til rådighed for arbejdsmarkedet. Det er en betingelse for at være til rådighed, at medlemmet</p>\r\n      <p>\r\n        <p class=\"Liste1\"><span class=\"Liste1Nr\">1)</span> er aktivt arbejdssøgende,</p>\r\n        <p class=\"Liste1\"><span class=\"Liste1Nr\">2)</span> kan og vil overtage arbejde med dags varsel,</p>\r\n        <p class=\"Liste1\"><span class=\"Liste1Nr\">3)</span> kan og vil deltage i formidlingssamtaler, samtaler om formidlingsrelevante oplysninger (cv-samtaler) efter kapitel 6 i lov om en aktiv beskæftigelsesindsats og rådighedssamtaler,</p>\r\n        <p class=\"Liste1\"><span class=\"Liste1Nr\">4)</span> kan og vil deltage i kontaktforløb, herunder i jobsamtaler, og aftalte aktiviteter og tilbud efter lov om en aktiv beskæftigelsesindsats, og</p>\r\n        <p class=\"Liste1\"><span class=\"Liste1Nr\">5)</span> giver staten i jobcenteret de oplysninger, som er nødvendige for, at medlemmet kan formidles arbejde og gives tilbud efter lov om en aktiv beskæftigelsesindsats.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Dagpenge må ikke udbetales til et medlem,</p>\r\n      <p>\r\n        <p class=\"Liste1\"><span class=\"Liste1Nr\">1)</span> som er sygt eller i øvrigt ude af stand til at påtage sig arbejde af normalt omfang,</p>\r\n        <p class=\"Liste1\"><span class=\"Liste1Nr\">2)</span> som aftjener værnepligt eller unddrager sig denne,</p>\r\n        <p class=\"Liste1\"><span class=\"Liste1Nr\">3)</span> som ved domstols- eller administrativ afgørelse er berøvet sin frihed, eller som unddrager sig frihedsberøvelse,</p>\r\n        <p class=\"Liste1\"><span class=\"Liste1Nr\">4)</span> som forsørges på institution, eller</p>\r\n        <p class=\"Liste1\"><span class=\"Liste1Nr\">5)</span> som af anden grund ikke står til rådighed for arbejdsmarkedet.</p>\r\n      </p>\r\n      <p class=\"TekstV\">…….</p>\r\n      <p class=\"TekstV\"><span class=\"Italic\">Stk. 6.</span> Direktøren for Arbejdsdirektoratet fastsætter efter forhandling med Beskæftigelsesrådet nærmere regler for anvendelsen af bestemmelserne i stk. 1 og 2. Der kan herunder fastsættes nærmere bestemmelser om</p>\r\n      <p>\r\n        <p class=\"Liste1\"><span class=\"Liste1Nr\">1)</span> de betingelser, et medlem skal opfylde for at kunne anses for at stå til rådighed for arbejdsmarkedet,</p>\r\n        <p class=\"Liste1\"><span class=\"Liste1Nr\">2)</span> medlemmets kontakt med arbejdsløshedskassen, staten i jobcenteret og andre aktører i forbindelse med den aktive beskæftigelsespolitik, samt</p>\r\n        <p class=\"Liste1\"><span class=\"Liste1Nr\">3)</span> tab af dagpengeret som følge af manglende rådighed og generhvervelse af dagpengeret.</p>\r\n      </p>\r\n      <p class=\"TekstV\"><span class=\"Italic\">Stk. 5.</span> Nærmere regler om anvendelse af bestemmelserne i stk. 1-4 fastsættes af direktøren for Arbejdsdirektoratet efter forhandling med Beskæftigelsesrådet.</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 179 af 19. februar 2007 om rådighed</span></p>\r\n      <p class=\"TekstV\"><span class=\"Italic\">Supplerende dagpenge og frigørelsesattest</span></p>\r\n      <p class=\"TekstV\"><span class=\"Bold\">§ 15.</span> Et medlem, der arbejder på nedsat tid, kan få supplerende dagpenge, hvis arbejdsgiveren ikke har krav på et opsigelsesvarsel.</p>\r\n      <p class=\"TekstV\"><span class=\"Italic\">Stk. 2.</span> Når arbejdsgiveren har krav på et opsigelsesvarsel, kan der udbetales supplerende dagpenge,</p>\r\n      <p>\r\n        <p class=\"Liste1\"><span class=\"Liste1Nr\">1)</span> hvis medlemmets nedsatte arbejdstid til enhver tid kan placeres, så arbejdstiden ikke er til hinder for overtagelse af andet arbejde, eller</p>\r\n        <p class=\"Liste1\"><span class=\"Liste1Nr\">2)</span> hvis arbejdsgiveren erklærer at ville se bort fra opsigelsesvarslet i tilfælde af, at medlemmet opnår arbejde med en længere arbejdstid. Arbejdsgiverens erklæring skal foreligge på en frigørelsesattest, fremgå af arbejdsgiverens meddelelse om arbejdsfordeling eller fremgå af ansættelseskontrakten.</p>\r\n      </p>\r\n      <p class=\"TekstV\"><span class=\"Italic\">Stk. 3.</span> En arbejdsgiver anses for at have krav på et opsigelsesvarsel i alle tilfælde, hvor der i et ansættelsesforhold som udgangspunkt gælder et opsigelsesvarsel fra den ansattes side i henhold til lov eller kollektiv overenskomst eller aftale.</p>\r\n      <p class=\"TekstV\"><span class=\"Italic\">Stk. 4.</span> Medlemmet kan få supplerende dagpenge fra ansættelsesforholdets første dag, når dokumentation for, at arbejdsgiveren vil se bort fra et opsigelsesvarsel, er modtaget i a-kassen senest 5 uger efter, at ansættelsesforholdet er begyndt. De 5 uger regnes fra og med den dag, arbejdsgiveren har krav på et opsigelsesvarsel. Hvis a-kassen har modtaget dokumentationen efter udløbet af 5-ugers-fristen, kan medlemmet tidligst få supplerende dagpenge fra den dag, a-kassen modtog dokumentationen.</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 966 af 8. november 2001 om supplerende dagpenge</span></p>\r\n      <p class=\"TekstV\"><span class=\"Italic\">Ret til supplerende dagpenge</span></p>\r\n      <p class=\"TekstV\"><span class=\"Bold\">§ 1.</span> Et medlem, der arbejder på nedsat tid, kan få supplerende dagpenge, hvis medlemmet opfylder betingelserne for at få dagpenge.</p>\r\n      <p class=\"TekstV\"><span class=\"Italic\">Stk. 2</span>. Et fuldtidsforsikret medlem arbejder på nedsat tid, når medlemmets arbejdstid i ugen er kortere end fuld sædvanlig ugentlig arbejdstid.</p>\r\n      <p class=\"TekstV\"><span class=\"Italic\">Stk. 3.</span> Et deltidsforsikret medlem arbejder på nedsat tid, når medlemmets ugentlige arbejdstid er kortere end den gennemsnitlige ugentlige arbejdstid før ledigheden, jf. § 2, stk. 2.</p>\r\n      <p class=\"TekstV\"><span class=\"Italic\">Stk. 4</span>. Et medlem, der arbejder på nedsat tid i et ansættelsesforhold med opsigelsesvarsel kan få supplerende dagpenge, hvis medlemmet har afleveret en frigørelsesattest i a-kassen.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/11/2008"
        },
        {
            "displayName": "Accession",
            "displayValue": "W20080981525"
        },
        {
            "displayName": "Entydig dokumentidentifikation",
            "displayValue": "BE003139"
        },
        {
            "displayName": "Dato for indlæggelse",
            "displayValue": "21/11/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9815"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "23/06/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin., Arbejdsmarkedets Ankenævn, j.nr. 5100064-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}