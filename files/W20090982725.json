{
    "id": 127986,
    "title": "Efterløn, EØS, Arbejdsdirektoratet kunne ikke genoptage sagen, da de ikke tidligere havde behandlet sagen, Arbejdsdirektoratet kunne træffe afgørelse om at a-kassen burde have genoptaget sagen, medlemmet havde dokumentation for medlemskab af svensk a-kasse",
    "documentTypeId": "240",
    "isSagsforlobPeriodValid": true,
    "shortName": "KEN nr 9827 af 26/02/2009",
    "documentHtml": "<div class=\"bjelke\">Den fulde tekst</div><p class=\"Titel2\">Efterløn, EØS, Arbejdsdirektoratet kunne ikke genoptage sagen, da de ikke tidligere havde behandlet sagen, Arbejdsdirektoratet kunne træffe afgørelse om at a-kassen burde have genoptaget sagen, medlemmet havde dokumentation for medlemskab af svensk a-kasse</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>A-kassen traf den 23. august 2000 afgørelse om, at der ikke på daværende tidspunkt kunne udstedes efterlønsbevis til medlemmet, da a-kassen fandt, at medlemmet først opfyldte anciennitetskravet for ret til efterløn/udstedelse af efterlønsbevis den 4. marts 2002.</div>\r\n        </p>\r\n        <p class=\"Tekst2\">\r\n          <div>A-kassen lagde vægt på, at medlemmet var udmeldt af a-kassen den 30. september 1979 og først optaget i en svensk a-kasse i januar 1980, og at medlemmet derfor ikke kunne medregne perioden i Sverige, da betingelsen for medregning var, at man skulle have været medlem af en dansk a-kasse lige før forsikringsperioden i Sverige.</div>\r\n        </p>\r\n        <p class=\"Tekst2\">\r\n          <div>Medlemmet fik udstedt et efterlønsbevis pr. 23. marts 2002.</div>\r\n        </p>\r\n        <p class=\"Tekst2\">\r\n          <div>Medlemmet sendte den 1. september 2008 brev til a-kassen. Medlemmet oplyste her, at han havde fundet gamle kvitteringer fra a-kasserne, hvoraf det fremgik, at han havde været medlem af en svensk a-kasse allerede fra første kvartal 1979. Medlemmet ønskede herefter, at sagen vedr. udstedelse af efterlønsbevis blev taget op til ny vurdering.</div>\r\n        </p>\r\n        <p class=\"Tekst2\">\r\n          <div>A-kassen oplyste den 15. september 2008 og den 9. oktober 2008, at sagen ikke ville blive genoptaget, og at klagefristen var overskredet i forhold til a-kassens afgørelse af 28. juni 2002.</div>\r\n        </p>\r\n        <p class=\"Tekst2\">\r\n          <div>Arbejdsdirektoratet traf den 5. november 2008 afgørelse om, at sagen ikke kunne genoptages.</div>\r\n        </p>\r\n        <p class=\"Tekst2\">\r\n          <div>Ankenævnet vurderede, at der med oplysningerne om yderligere forsikringsperioder, måtte anses for at være kommet nye væsentlige oplysninger.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at der var dokumentation for, at medlemmet var medlem af en dansk a-kasse umiddelbart forud for medlemskab af den svenske a-kasse, hvilket jf. reglerne var et krav såfremt perioden skal medregnes.</div>\r\n        </p>\r\n        <p class=\"Tekst2\">\r\n          <div>Ankenævnet fandt videre, at idet medlemmet ikke tidligere havde påklaget a-kassens afgørelse af den 23. august 2000, og idet Arbejdsdirektoratet ikke tidligere havde behandlet medlemmets sag, at Arbejdsdirektoratet ikke kunne træffe afgørelse om, at sagen ikke skulle genoptages.</div>\r\n        </p>\r\n        <p class=\"Tekst2\">\r\n          <div>Ankenævnet fandt derfor, at Arbejdsdirektoratet burde have truffet afgørelse om, at a-kassen skulle genoptage sagen på grund af nye væsentlige oplysninger.</div>\r\n        </p>\r\n        <p class=\"Tekst2\">\r\n          <div>Ankenævnet fandt på baggrund heraf, at a-kassen skulle genoptage medlemmets sag.</div>\r\n        </p>\r\n      </div>\r\n      <p class=\"TekstV\">Medlemmet</p>\r\n      <p class=\"TekstV\">Ankenævnet har behandlet Deres klage på møde den 26. februar 2009.</p>\r\n      <p class=\"TekstV\">Nævnet traf denne</p>\r\n      <p class=\"TekstV\" style=\"text-align: Center;\"><span class=\"Bold\">A F G Ø R E L S E</span></p>\r\n      <p class=\"TekstV\">A-kassen skal genoptage Deres sag.</p>\r\n      <p class=\"TekstV\">Ankenævnet ændrer således Arbejdsdirektoratets afgørelse af den 5. november 2008.</p>\r\n      <p class=\"TekstV\" style=\"text-align: Center;\"><span class=\"Italic\">B E G R U N D E L S E</span></p>\r\n      <p class=\"TekstV\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> a-kassen den 23. august 2000 traf afgørelse om, at der ikke kunne udstedes efterlønsbevis til Dem på daværende tidspunkt, og</p>\r\n        <p class=\"Liste1\"><span class=\"Liste1Nr\" id=\"\">–</span> a-kassen begrundede blandt andet afgørelsen med, at der på tidspunktet for afgørelsen ikke forelå dokumentation for, at De lige før forsikringsperioden i Sverige havde været medlem af en dansk a-kasse.</p>\r\n      </p>\r\n      <p class=\"TekstV\">Arbejdsdirektoratet traf den 5. november 2008 afgørelse om, at Deres sag ikke skulle genoptages.</p>\r\n      <p class=\"TekstV\">Afgørelsen af om der skal ske genoptagelse i Deres sag, beror på en vurdering af, om der er fremkommet væsentlige nye oplysninger i forhold til det oplysningsgrundlag, som forelå, da den afgørelse, der ønskes genoptaget, blev truffet, eller der er fremkommet væsentlige nye retlige oplysninger eller sket væsentlige sagsbehandlingsfejl.</p>\r\n      <p class=\"TekstV\">Ankenævnet har vurderet, at der med oplysningerne om yderligere forsikringsperioder, må anses for at være kommet nye væsentlige oplysninger.</p>\r\n      <p class=\"TekstV\">Da a-kassen den 23. august traf afgørelse forelå der ikke oplysninger om, at De umiddelbart før Deres forsikringsperiode i Sverige havde været medlem af en dansk a-kasse.</p>\r\n      <p class=\"TekstV\">De har fremsendt dokumentation vedrører de 3 første kvartaler i 1979 (perioden 1. januar til 30. september 1979). Det fremstår af denne dokumentation, at De er blevet opkrævet a-kassekontingent for disse kvartaler.</p>\r\n      <p class=\"TekstV\">De har tillige dokumenteret medlemskab i Sverige fra den 1. januar 1980.</p>\r\n      <p class=\"TekstV\">Deres medlemskab af den danske a-kasse var startet den 1. april 1975 og ophørte den 30. september 1979.</p>\r\n      <p class=\"TekstV\">Ankenævnet finder, at der således er dokumentation for, at De var medlem af en dansk a-kasse umiddelbart forud for medlemskab af den svenske a-kasse, hvilket jf. reglerne er et krav såfremt perioden skal medregnes.</p>\r\n      <p class=\"TekstV\">De har ikke tidligere påklaget a-kassens afgørelse af den 23. august 2000. Arbejdsdirektoratet har ikke tidligere behandlet Deres sag, hvorfor ankenævnet finder, at Arbejdsdirektoratet ikke kunne træffe afgørelse om, at sagen ikke skulle genoptages.</p>\r\n      <p class=\"TekstV\">Ankenævnet finder samtidig, at Arbejdsdirektoratet burde have truffet afgørelse om, at a-kassen skulle genoptage sagen på grund af nye væsentlige oplysninger.</p>\r\n      <p class=\"TekstV\">Ankenævnet finder på baggrund heraf, at a-kassen skal genoptage Deres sag.</p>\r\n      <p class=\"TekstV\" style=\"text-align: Center;\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 74a i lov om arbejdsløshedsforsikring mv., jf. lovbekendtgørelse nr. 592 af 14. juli 1999, og</p>\r\n        <p class=\"Liste1\"><span class=\"Liste1Nr\" id=\"\">–</span> § 1 og § 4 i Arbejdsdirektoratets bekendtgørelse nr. 319 af 25. maj 1999 om ret til efterløn for medlemmer, der har haft forsikrings- og beskæftigelsesperioder i udlandet.</p>\r\n      </p>\r\n      <p class=\"TekstV\" style=\"text-align: Center;\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"TekstV\">På ankenævnets vegne</p>\r\n      <p class=\"TekstV\">xx</p>\r\n      <p class=\"TekstV\">fuldmægtig</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">Arbejdsdirektoratet,</p>\r\n      <p class=\"TekstV\">Arbejdsløshedskassen</p>\r\n      <p class=\"TekstV\"><span class=\"BoldUnderline\">Regler</span></p>\r\n      <p class=\"TekstV\"><span class=\"Bold\">Lov om arbejdsløshedsforsikring mv., jf. lovbekendtgørelse nr. 592 af 14. juli 1999</span></p>\r\n      <p class=\"TekstV\"><span class=\"Bold\">§ 74 a.</span> Ret til efterløn har et medlem af en anerkendt arbejdsløshedskasse, som</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> er fyldt 60 år,</p>\r\n        <p class=\"Liste1\"><span class=\"Liste1Nr\" id=\"\">2)</span> har været medlem i mindst 25 år inden for de sidste 30 år, jf. dog stk. 2 og 3,</p>\r\n        <p class=\"Liste1\"><span class=\"Liste1Nr\" id=\"\">3)</span> har indbetalt efterlønsbidrag, jf. § 77, stk. 4, jf. dog § 77, stk. 5, i mindst 25 år inden for de sidste 30 år, jf. dog stk. 2 og 3,</p>\r\n        <p class=\"Liste1\"><span class=\"Liste1Nr\" id=\"\">4)</span> ved ledighed vil kunne opfylde betingelserne for ret til dagpenge, jf. dog stk. 5, eller modtager overgangsydelse,</p>\r\n        <p class=\"Liste1\"><span class=\"Liste1Nr\" id=\"\">5)</span> har fået indberettet værdien af pensionsformuen, jf. § 74 i, stk. 3 og 4, og</p>\r\n        <p class=\"Liste1\"><span class=\"Liste1Nr\" id=\"\">6)</span> har bopæl her i riget, bortset fra Færøerne og Grønland.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Medlemmer, der er født før den 1. marts 1952, kan opfylde kravet om medlemskab, jf. stk. 1, nr. 2, ved uafbrudt medlemskab fra den 31. marts 1992 til mindst det fyldte 60. år. Medlemsperioden skal dog mindst udgøre 10 år inden for de sidste 15 år. Medlemmet skal have indbetalt efterlønsbidrag, jf. stk. 1, nr. 3, fra den 1. april 1999, jf. dog § 77, stk. 5.</p>\r\n      <p class=\"TekstV\"><span class=\"Italic\">Stk. 3.</span> Medlemmer, der er født før den 1. juli 1964, jf. dog stk. 2, kan opfylde kravet om medlemskab og indbetaling af efterlønsbidrag, jf. stk. 1, nr. 2 og 3, ved uafbrudt medlemskab og indbetaling af efterlønsbidrag fra den 1. juli 1999 til mindst det fyldte 60. år, jf. dog § 77, stk. 5. Perioden skal dog mindst udgøre 20 år inden for de sidste 25 år. For medlemmer født før den 1. april 1959 er det tilstrækkeligt, at efterlønsbidraget er indbetalt uafbrudt fra den 1. april 1999.</p>\r\n      <p class=\"TekstV\"><span class=\"Italic\">Stk. 4.</span> Direktøren for Arbejdsløshedsforsikringen kan undtagelsesvis tillade, at der ses bort fra afbrydelser i medlemskabet og indbetaling af efterlønsbidrag ved afgørelsen af, om kravene i stk. 2 og 3 er opfyldt. Tilladelsen kan gøres betinget af, at medlemmet efterbetaler bidrag til arbejdsløshedsforsikringen og efterlønsbidrag for den pågældende periode.</p>\r\n      <p class=\"TekstV\"><span class=\"Italic\">Stk. 5.</span> Et medlem, der efter det fyldte 50. år mister dagpengeretten ved udløbet af perioden i § 55, stk. 2, og som ved fortsat indbetaling af medlems- og efterlønsbidrag kan opfylde anciennitetskravet for ret til efterløn ved det fyldte 60. år, har ret til efterløn, selv om arbejdskravet efter § 53 ikke er opfyldt.</p>\r\n      <p class=\"TekstV\"><span class=\"Italic\">Stk. 6.</span> Retten til efterløn ophører ved udgangen af den måned, hvori medlemmet fylder 65 år, eller ved medlemmets død.</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 319 af 25. maj 1999 om ret til efterløn for medlemmer, der har haft forsikrings- og beskæftigelsesperioder i udlandet</span></p>\r\n      <p class=\"TekstV\"><span class=\"Bold\">§ 1.</span> Et medlem, der ønsker at medregne forsikringsperioder fra udlandet til kravet om forsikringsperiode i lovens § 74 a, stk. 1, nr. 2, og stk. 2-3, samt § 75 b, stk. 1, nr. 2, og stk. 2, er omfattet af §§ 3-5 i denne bekendtgørelse.</p>\r\n      <p class=\"TekstV\"><span class=\"Bold\">§ 4.</span> Forsikringsperioder fra et andet EØS-land kan medregnes med op til halvdelen af den nødvendige periode, hvis betingelserne i stk. 2-4, er opfyldt.</p>\r\n      <p class=\"TekstV\"><span class=\"Italic\">Stk. 2.</span> Medlemmet skal have været medlem af en dansk a-kasse i mindst 1 år lige før forsikringsperioden i udlandet samtidig med, at medlemmet har haft bopæl og ophold i Danmark. Hvis medlemmet udrejste, men i en periode var omfattet af dansk lovgivning om social sikring, og derfor var forsikret i en dansk a-kasse, skal 1 års kravet være opfyldt lige før udrejsen.</p>\r\n      <p class=\"TekstV\"><span class=\"Italic\">Stk. 3.</span> Medlemmet skal ved overgangen til efterløn, eller fra tidspunktet hvor efterlønsbeviset har virkning, opfylde beskæftigelseskravet med arbejde i Danmark.</p>\r\n      <p class=\"TekstV\"><span class=\"Italic\">Stk. 4.</span> Medlemmet skal efterbetale det nødvendige efterlønsbidrag.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/11/2009"
        },
        {
            "displayName": "Accession",
            "displayValue": "W20090982725"
        },
        {
            "displayName": "Entydig dokumentidentifikation",
            "displayValue": "BE003733"
        },
        {
            "displayName": "Dato for indlæggelse",
            "displayValue": "06/11/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9827"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "26/02/2009"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j. nr. 5100607-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}