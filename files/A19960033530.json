{
    "id": 81268,
    "title": "Lov om administrationen af tilskud fra Den Europæiske Socialfond(* 1) ",
    "documentTypeId": "10",
    "isSagsforlobPeriodValid": false,
    "shortName": "LOV nr 335 af 01/05/1996",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<table border=\"0\"><tr><td valign=\"top\" width=\"130\"><A HREF=\"#K1\">Kapitel 1  \r\n\r\n</A></td><td>Formål og opgaver</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K2\">Kapitel 2  \r\n\r\n</A></td><td>Socialfondsadministrationens struktur, herunder  \r\n\r\n ansvarsfordeling</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K3\">Kapitel 3  \r\n\r\n</A></td><td>Oprettelse og drift af registre</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K4\">Kapitel 4  \r\n\r\n</A></td><td>Forseelser</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K5\">Kapitel 5  \r\n\r\n</A></td><td>Regnskaber m.m.</td></table>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Lov om administrationen af tilskud fra Den  \r\n\r\n Europæiske Socialfond(* 1) </H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<A NAME=\"\"K1\"\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Formål og opgaver </I> </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Loven har til formål af fastlægge  \r\n\r\n administrationen af tilskud til Danmark fra Den Europæiske Socialfond  \r\n\r\n (Socialfonden) i overensstemmelse med de regler og retningslinjer, der følger  \r\n\r\n af traktaten om Den Europæiske Union, gældende Rådsforordninger og  \r\n\r\n beslutninger truffet af Europa-Kommissionen. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Socialfondens formål er at forbedre  \r\n\r\n arbejdskraftens beskæftigelsesmuligheder, navnlig gennem erhvervsuddannelse,  \r\n\r\n omskoling, tidsbegrænsede beskæftigelsestilskud og udvikling af  \r\n\r\n hensigtsmæssige strukturer hertil. </P>  \r\n\r\n<P CLASS=STK> <I>Stk. 2. </I> Socialfondens indsats er koncentreret om  \r\n\r\n følgende overordnede mål, som er fastsat for De Europæiske Strukturfonde:  \r\n\r\n</P>  \r\n\r\n<P>Mål 1. Fremme af udviklingen og strukturtilpasningen i de tilbagestående  \r\n\r\n regioner. </P>  \r\n\r\n<P>Mål 2. Omstilling i de regioner, grænseregioner eller dele af regioner,  \r\n\r\n der er hårdt ramt af den industrielle tilbagegang. </P>  \r\n\r\n<P>Mål 3. Bekæmpelse af langtidsledighed og fremme af den erhvervsmæssige  \r\n\r\n integrering af unge og af personer, der er udsat for udelukkelse fra  \r\n\r\n arbejdsmarkedet. </P>  \r\n\r\n<P>Mål 4. Lettelse af arbejdstagernes tilpasning til de industrielle  \r\n\r\n ændringer og udviklingen i produktionssystemerne. </P>  \r\n\r\n<P>Mål 5. Fremme af udviklingen af landdistrikterne </P>  \r\n\r\n<UL CLASS=PLAIN-LIST>  \r\n\r\n<LI>a) ved at fremskynde tilpasningen af landbrugsstrukturerne som led i  \r\n\r\n reformen af den fælles landbrugspolitik og </LI>  \r\n\r\n<LI>b) ved at lette landdistrikternes udvikling og strukturelle tilpasning.  \r\n\r\n</LI>  \r\n\r\n</UL>  \r\n\r\n<P>Mål 6. Fremme af udviklingen og den strukturelle tilpasning af områder med  \r\n\r\n meget lille befolkningstæthed. </P>  \r\n\r\n<P CLASS=STK> <I>Stk. 3. </I> Til fremme af Socialfondens indsats træffer  \r\n\r\n Europa-Kommissionen desuden beslutning om Fællesskabsinitiativer inden for  \r\n\r\n strukturfondenes målsætninger. Fællesskabsinitiativer skal fremme  \r\n\r\n videnoverførsel generelt, og specielt inden for de tilbagestående regioner,  \r\n\r\n og skal som hovedregel omfatte flere medlemslande. </P>  \r\n\r\n<P CLASS=STK> <I>Stk. 4. </I> De i stk. 2 og 3 nævnte mål og  \r\n\r\n Fællesskabsinitiativer gennemføres ved nationale programmer under de enkelte  \r\n\r\n mål og Fællesskabsinitiativer. Desuden kan Europa-Kommissionen yde støtte til  \r\n\r\n projekter af særlig Fællesskabsinteresse. </P>  \r\n\r\n<P CLASS=STK> <I>Stk. 5. </I> I Danmark har Socialfonden først og fremmest  \r\n\r\n til opgave at yde støtte til virkeliggørelsen af mål 3, mål 4 og  \r\n\r\n Fællesskabsinitiativerne, og desuden at bidrage under mål 2 og mål 5, litra  \r\n\r\n b. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K2\"\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Socialfondsadministrationens struktur,  \r\n\r\n herunder ansvarsfordeling </I> </P>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Arbejdsministeren er den øverste ansvarlige  \r\n\r\n administrative myndighed for Socialfonden i Danmark og forestår den  \r\n\r\n tværgående koordinering af socialfondsindsatsen. Arbejdsministeren kan  \r\n\r\n meddele tilsagn om og udbetale tilskud fra Socialfonden og eventuelt tillige  \r\n\r\n forskud, jf. § 14, stk. 4. </P>  \r\n\r\n<P CLASS=STK> <I>Stk. 2. </I> Efter aftale med vedkommende minister kan  \r\n\r\n arbejdsministeren henlægge ansvaret for den nationale forvaltning af konkrete  \r\n\r\n socialfondsaktiviteter under den pågældende minister. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Arbejdsministeren er ansvarlig for kontakten til  \r\n\r\n Europa-Kommissionen med henblik på indgivelse af socialfondsplaner til  \r\n\r\n forbedring af arbejdsstyrkens beskæftigelsesmuligheder og forhandlinger om de  \r\n\r\n programmer, der i et partnerskab med Europa-Kommissionen skal virkeliggøre  \r\n\r\n Socialfondens målsætninger i Danmark. </P>  \r\n\r\n<P CLASS=STK> <I>Stk. 2. </I> Arbejdsministeren indstiller de danske  \r\n\r\n regeringsrepræsentanter til Udvalget for Den Europæiske Socialfond, der er  \r\n\r\n nedsat i henhold til artikel 124 i traktaten om Den Europæiske Union. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Arbejdsministeren er ansvarlig for at udarbejde  \r\n\r\n nationale planer og programmer for gennemførelsen af alle  \r\n\r\n socialfondsaktiviteter i Danmark under mål 2, mål 3, mål 4 og mål 5, litra b.  \r\n\r\n</P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Arbejdsministeren kan fastsætte nærmere regler  \r\n\r\n om administrationen af tilskud fra Socialfonden i Danmark. </P>  \r\n\r\n<P CLASS=STK> <I>Stk. 2. </I> Arbejdsministeren kan bemyndige direktøren for  \r\n\r\n Arbejdsmarkedsstyrelsen til at udøve beføjelser, der ved denne lov er tillagt  \r\n\r\n ministeren. </P>  \r\n\r\n<P> <I>Overvågningsudvalg</I>  </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Arbejdsministeren nedsætter overvågningsudvalg  \r\n\r\n for de programmer, der alene vedrører Socialfonden. Medlemmerne af  \r\n\r\n overvågningsudvalgene repræsenterer Europa-Kommissionen, Arbejdsministeriet,  \r\n\r\n andre involverede ministerier, arbejdsmarkedets hovedorganisationer på såvel  \r\n\r\n arbejdsgiver- som lønmodtagerside, de amtskommunale og kommunale  \r\n\r\n organisationer og eventuelt særlige interesseorganisationer. Der udpeges  \r\n\r\n tillige suppleanter, som har ret til at overvære udvalgets møder. </P>  \r\n\r\n<P CLASS=STK> <I>Stk. 2. </I> Arbejdsministeren kan efter udtalelse fra  \r\n\r\n vedkommende overvågningsudvalg træffe beslutning om udpegning af yderligere  \r\n\r\n medlemmer, hvis det skønnes hensigtsmæssigt. </P>  \r\n\r\n<P CLASS=STK> <I>Stk. 3. </I> Arbejdsministeriet varetager formandskabet og  \r\n\r\n sekretariatsfunktionen i overvågningsudvalgene. </P>  \r\n\r\n<P CLASS=STK> <I>Stk. 4. </I> Medlemmer af og suppleanter til  \r\n\r\n overvågningsudvalgene udpeges for et tidsrum, der svarer til den periode,  \r\n\r\n hvori det pågældende program løber. </P>  \r\n\r\n<P CLASS=STK> <I>Stk. 5. </I> Overvågningsudvalgene fastsætter selv deres  \r\n\r\n forretningsorden i overensstemmelse med de til enhver tid gældende  \r\n\r\n forordningers og programmers bestemmelser. </P>  \r\n\r\n<P CLASS=STK> <I>Stk. 6. </I> Overvågningsudvalgene har til opgave løbende at  \r\n\r\n rådgive arbejdsministeren om programmernes gennemførelse. </P>  \r\n\r\n<P CLASS=STK> <I>Stk. 7. </I> Overvågningsudvalgene skal påse, at  \r\n\r\n gennemførelsen af programmerne sker i overensstemmelse med disses generelle  \r\n\r\n kriterier, prioriteter og finansieringsplaner. Udvalgene skal desuden komme  \r\n\r\n med forslag til justering af programmerne og med forslag til årlige  \r\n\r\n udmeldinger af mål og rammer for disse. </P>  \r\n\r\n<P CLASS=STK> <I>Stk. 8. </I> Overvågningsudvalgene skal desuden blandt andet  \r\n\r\n komme med udtalelser til de årlige rapporter og skal forestå evalueringen af  \r\n\r\n programmerne. </P>  \r\n\r\n<P CLASS=STK> <I>Stk. 9. </I> Arbejdsministeren kan efter udtalelse fra  \r\n\r\n overvågningsudvalgene og forhandling med Europa-Kommissionen lægge to eller  \r\n\r\n flere udvalg sammen. </P>  \r\n\r\n<P> <I>Projektgodkendelsesudvalg</I>  </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Arbejdsministeren nedsætter  \r\n\r\n projektgodkendelsesudvalg for hvert program, der alene vedrører Socialfonden.  \r\n\r\n</P>  \r\n\r\n<P CLASS=STK> <I>Stk. 2. </I> Med hensyn til udpegning af medlemmer,  \r\n\r\n arbejdets tilrettelæggelse m.m. gælder samme regler som for  \r\n\r\n overvågningsudvalgene, jf. § 7, stk. 1-5 og 9, dog således, at  \r\n\r\n Europa-Kommissionen ikke er repræsenteret i projektgodkendelsesudvalgene.  \r\n\r\n</P>  \r\n\r\n<P CLASS=STK> <I>Stk. 3. </I> Arbejdsministeren kan bestemme, at formandskab  \r\n\r\n og sekretariatsfunktion for et projektgodkendelsesudvalg henlægges til en  \r\n\r\n central myndighed, en regional myndighed, et regionalt organ eller en  \r\n\r\n selvejende institution med repræsentation fra bl.a. arbejdsmarkedets parter i  \r\n\r\n institutionens ledelse. </P>  \r\n\r\n<P CLASS=STK> <I>Stk. 4. </I> Projektgodkendelsesudvalgene har til opgave at  \r\n\r\n godkende projekter til socialfondsfinansiering. </P>  \r\n\r\n<P CLASS=STK> <I>Stk. 5. </I> Projektgodkendelsesudvalgene skal sikre, at  \r\n\r\n godkendelse sker i overensstemmelse med programmernes generelle kriterier,  \r\n\r\n prioriteter og finansieringsplaner og de årlige udmeldinger af mål og rammer  \r\n\r\n for programmerne. </P>  \r\n\r\n<P CLASS=STK> <I>Stk. 6. </I> Såfremt formandskab og sekretariatsfunktion  \r\n\r\n henlægges til en central myndighed eller en selvejende institution i henhold  \r\n\r\n til stk. 3, kan der ikke træffes beslutning om gennemførelse af regionalt  \r\n\r\n forankrede projekter, før den berørte region er hørt gennem relevante  \r\n\r\n organer. </P>  \r\n\r\n<P CLASS=STK> <I>Stk. 7. </I> Projektgodkendelsesudvalgenes afgørelser kan  \r\n\r\n ikke indbringes for administrativ myndighed. </P>  \r\n\r\n<P CLASS=STK> <I>Stk. 8. </I> Arbejdsministeren kan fastsætte nærmere regler  \r\n\r\n om projektgodkendelsesudvalgenes virksomhed. </P>  \r\n\r\n<P> <I>Udvalg under andre ministerområder</I>  </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> I forbindelse med gennemførelsen af programmer,  \r\n\r\n hvori der deltager flere strukturfonde, og hvor det koordinerende ansvar  \r\n\r\n derfor er henlagt til andre ministre, indstiller arbejdsministeren efter  \r\n\r\n forhandling med andre berørte ministre de medlemmer, der skal varetage  \r\n\r\n socialfondsindsatsen, i overvågningsudvalg, projektgodkendelsesudvalg og  \r\n\r\n forretningsudvalg. </P>  \r\n\r\n<P> <I>Projektadministration</I>  </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Arbejdsministeren er ansvarlig for, at der  \r\n\r\n etableres en administration til styring af de projekter, som modtager tilskud  \r\n\r\n fra Socialfonden. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Arbejdsministeren kan bestemme, at  \r\n\r\n administrationen af projekter under et program henlægges til centrale eller  \r\n\r\n regionale myndigheder eller til en selvejende institution med repræsentation  \r\n\r\n for bl.a. arbejdsmarkedets parter i institutionens ledelse. </P>  \r\n\r\n<P CLASS=STK> <I>Stk. 2. </I> Projektadministrationen er ansvarlig for den  \r\n\r\n samlede administration af projekterne, herunder indhentning af forslag til  \r\n\r\n projekter, indstilling af projekter til projektgodkendelsesudvalget,  \r\n\r\n meddelelse af tilsagn om eller afslag på godkendelse, udbetaling af tilskud  \r\n\r\n og tilsyn og kontrol med tilskuddets anvendelse, rådgivning og vejledning,  \r\n\r\n indhentning af oplysninger, status- og situationsrapporter,  \r\n\r\n regnskabsaflæggelse, revision, afrapportering og evaluering. </P>  \r\n\r\n<P CLASS=STK> <I>Stk. 3. </I> Arbejdsministeren kan fastsætte nærmere regler  \r\n\r\n om klageadgang, herunder om afskæring af rekurs. </P>  \r\n\r\n<P CLASS=STK> <I>Stk. 4. </I> Klage over afgørelser truffet af en selvejende  \r\n\r\n institution med repræsentation for bl.a. arbejdsmarkedets parter i  \r\n\r\n institutionens ledelse kan inden 4 uger indbringes for  \r\n\r\n Arbejdsmarkedsstyrelsen af den, som afgørelsen vedrører. </P>  \r\n\r\n<P CLASS=STK> <I>Stk. 5. </I> Arbejdsministeren kan fastsætte nærmere regler  \r\n\r\n om projektadministrationens opgaver og virksomhed. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Oprettelse og drift af registre </I> </P>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Arbejdsministeren kan bestemme, at der til brug  \r\n\r\n for administrationen af tilskud fra Socialfonden oprettes og drives registre,  \r\n\r\n der føres ved hjælp af elektronisk databehandling, jf. lov om offentlige  \r\n\r\n myndigheders registre. </P>  \r\n\r\n<P CLASS=STK> <I>Stk. 2. </I> Registre kan indgå i et sammenhængende system  \r\n\r\n af registre, som skal danne grundlag for evaluering af socialfondsindsatsen i  \r\n\r\n Danmark, for udarbejdelsen af statistik samt for tilsyn med projekterne. </P>  \r\n\r\n<P CLASS=STK> <I>Stk. 3. </I> Registre, som er oprettet af arbejdsministeren,  \r\n\r\n jf. stk. 1, kan samkøres i det omfang, det tjener et administrativt eller  \r\n\r\n tilsynsmæssigt formål i forbindelse med administrationen af tilskud fra  \r\n\r\n Socialfonden. </P>  \r\n\r\n<P CLASS=STK> <I>Stk. 4. </I> Arbejdsministeren kan fastsætte nærmere regler  \r\n\r\n for indhentning af oplysninger til brug for registrene. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K4\"\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel 4 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Forseelser </I> </P>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Er der i forbindelse med indgivelse af en  \r\n\r\n ansøgning om tilskud fra Socialfonden eller i forbindelse med gennemførelsen  \r\n\r\n af et projekt med tilskud fra Socialfonden afgivet urigtige oplysninger eller  \r\n\r\n fortiet omstændigheder, som er af betydning for berettigelsen af det ydede  \r\n\r\n tilskud, eller er der i øvrigt mod bedre vidende uberettiget modtaget tilskud  \r\n\r\n fra Socialfonden, skal det med urette modtagne tilskud tilbagebetales med  \r\n\r\n tillæg af renter. </P>  \r\n\r\n<P CLASS=STK> <I>Stk. 2. </I> Er der i forbindelse med indgivelse af en  \r\n\r\n ansøgning om tilskud fra Socialfonden eller i forbindelse med gennemførelsen  \r\n\r\n af et projekt med tilskud fra Socialfonden udvist svigagtigt forhold, kan  \r\n\r\n arbejdsministeren bestemme, at den, der er ansvarlig for ansøgningens  \r\n\r\n indgivelse eller for projektets gennemførelse, foruden tilbagebetaling af det  \r\n\r\n modtagne tilskud med tillæg af renter skal udelukkes fra at modtage tilskud  \r\n\r\n til projekter fra Socialfonden i et bestemt tidsrum. </P>  \r\n\r\n<P CLASS=STK> <I>Stk. 3. </I> De i stk. 1 og 2 nævnte forhold straffes med  \r\n\r\n bøde, medmindre højere straf er forskyldt efter anden lovgivning. </P>  \r\n\r\n<P CLASS=STK> <I>Stk. 4. </I> Er overtrædelsen begået af et selskab, en  \r\n\r\n forening, en selvejende institution, en fond eller lignende, kan der pålægges  \r\n\r\n den juridiske person som sådan bødeansvar. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K5\"\"></A>\r\n\r\n<DIV CLASS=KAPITEL ID=\"K5\">  \r\n\r\n<H3 CLASS=KTITLE1 ALIGN=CENTER>Kapitel 5 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Regnskaber m.m. </I> </P>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Arbejdsministeren har ansvaret for, at der  \r\n\r\n gennemføres kontrol og tilsyn med socialfondsfinansierede foranstaltninger,  \r\n\r\n herunder at der sker regnskabsaflæggelse, revision og evaluering. </P>  \r\n\r\n<P CLASS=STK> <I>Stk. 2. </I> Arbejdsministeren kan fastsætte nærmere regler  \r\n\r\n om kontrol, tilsyn, regnskaber, revision og evaluering samt om budgetter og  \r\n\r\n om projekt- og situationsrapporter. </P>  \r\n\r\n<P CLASS=STK> <I>Stk. 3. </I> Arbejdsministeren kan nedsætte et tilskud helt  \r\n\r\n eller delvis eller kan kræve et allerede udbetalt tilskud tilbagebetalt helt  \r\n\r\n eller delvis med tillæg af renter, hvis det konstateres, at </P>  \r\n\r\n<UL CLASS=PLAIN-LIST>  \r\n\r\n<LI>1) projektet ikke gennemføres i overensstemmelse med de forud godkendte  \r\n\r\n planer, </LI>  \r\n\r\n<LI>2) de i henhold til denne lov eller de på området gældende forordninger  \r\n\r\n opstillede betingelser ikke opfyldes, </LI>  \r\n\r\n<LI>3) forudsætningerne for tilsagn om tilskud i øvrigt er væsentligt ændret.  \r\n\r\n</LI>  \r\n\r\n</UL>  \r\n\r\n<P CLASS=STK> <I>Stk. 4. </I> Arbejdsministeren kan fastsætte nærmere regler  \r\n\r\n om, at der i konkrete tilfælde kan gives tilladelse til, at en privat eller  \r\n\r\n selvejende projektadministration får udbetalt forskud eller modtager  \r\n\r\n afsluttende betaling under forbehold af det endelige regnskabs godkendelse,  \r\n\r\n selv om beløbet endnu ikke er modtaget fra Europa-Kommissionen. </P>  \r\n\r\n<P CLASS=STK> <I>Stk. 5. </I> Arbejdsministeren kan for at opfylde  \r\n\r\n forordningskravene til evaluering fastsætte nærmere regler om afgivelse og  \r\n\r\n indsamling af oplysninger om deltagere og projekter. </P>  \r\n\r\n<P CLASS=STK> <I>Stk. 6. </I> Arbejdsministeren kan bestemme, at indsamlingen  \r\n\r\n af oplysninger efter stk. 5 skal ske ved hjælp af elektronisk databehandling,  \r\n\r\n jf. kapitel 4. </P>  \r\n\r\n<P> <I>Ikrafttrædelse</I>  </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Loven træder i kraft den 1. maj 1996. </P>  \r\n\r\n<P CLASS=STK> <I>Stk. 2. </I> Loven gælder ikke for Grønland og Færøerne.  \r\n\r\n</P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet i København, den 1. maj 1996 </I>  \r\n\r\n</P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R. </P>  \r\n\r\n<P CLASS=MINISTER ALIGN=RIGHT>/ Jytte Andersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Jf. forordning 2081/93, 2082/93 og 2084/93, alle af 20. juli 1993.  \r\n\r\n</P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "04/05/1996"
        },
        {
            "displayName": "Accession",
            "displayValue": "A19960033530"
        },
        {
            "displayName": "Entydig dokumentidentifikation",
            "displayValue": "CM040548"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "20/12/2006"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "335"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "01/05/1996"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Arbejdsmin. j.nr. 95-0850-19"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}