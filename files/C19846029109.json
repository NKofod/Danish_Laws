{
    "id": 49142,
    "title": "Cirkulære om fastlæggelse af arealer til en naturgasledning fra Gevninge til elværket ved Kyndby (Til Jægerspris, Skibby, Bramsnæs og Lejre kommuner, Frederiksborg amtskommune, Roskilde amtskommune samt Hovedstadsrådet) ",
    "documentTypeId": "140",
    "isSagsforlobPeriodValid": false,
    "shortName": "CIR nr 60291 af 01/10/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om fastlæggelse af arealer til en  \r\n\r\n naturgasledning fra Gevninge til elværket ved Kyndby </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til Jægerspris, Skibby, Bramsnæs og  \r\n\r\n Lejre kommuner, Frederiksborg </P>  \r\n\r\n<P CLASS=TITEL-KOMMENTAR ALIGN=CENTER>amtskommune, Roskilde amtskommune samt  \r\n\r\n Hovedstadsrådet) </P>  \r\n\r\n<BR>  \r\n\r\n<P>I. Cirkulærets formål og indhold </P>  \r\n\r\n<P>Miljøministeriet fastsætter i dette cirkulære, at en naturgasledning med  \r\n\r\n tilhørende installationer fra Gevninge til elværket ved Kyndby skal placeres  \r\n\r\n i overensstemmelse med vedhæftede oversigtskort (bilag 1). </P>  \r\n\r\n<P>Baggrunden for cirkulæret er, at der den 1. maj 1984 er indgået en aftale  \r\n\r\n mellem DONG A/S og elselskaberne ELSAM og ELKRAFT om, at elselskaberne frem  \r\n\r\n til 1991 skal aftage den naturgas, som DONG A/S ikke kan få afsat til anden  \r\n\r\n side, og at bl.a. Kyndbyværket er udpeget som et af de elværker, der skal  \r\n\r\n ombygges til naturgasforsyning. </P>  \r\n\r\n<P>Forsyningen af Kyndbyværket skal ske fra hovedtransmissionsnettet ved  \r\n\r\n Karlslunde. </P>  \r\n\r\n<P>Strækningen herfra til Gevninge er fastlagt i &#187;Regionplantillæg  \r\n\r\n 1982&#171; for hovedstadsområdet, hvorfor nærværende cirkulære alene omfatter  \r\n\r\n strækningen fra Gevninge til Kyndbyværket. </P>  \r\n\r\n<P>Cirkulæret udstedes i henhold til § 4 i lov om lands- og  \r\n\r\n regionplanlægning, jfr. miljøministeriets lovbekendtgørelse nr. 735 af 21.  \r\n\r\n december 1982, § 3 i lov om regionplanlægning i hovedstadsområdet, jfr.  \r\n\r\n miljøministeriets lovbekendtgørelse nr. 736 af 21. december 1982 om  \r\n\r\n regionplanlægning i hovedstadsområdet samt § 9, stk. 6, i lov om by- og  \r\n\r\n landzoner, jfr. miljøministeriets lovbekendtgørelse nr. 5 af 13. januar 1984.  \r\n\r\n</P>  \r\n\r\n<P>I forbindelse med cirkulærets udarbejdelse har linjeføringen været  \r\n\r\n forhandlet med berørte ministerier og styrelser, DONG, Hovedstadsrådet samt  \r\n\r\n de amtskommuner og kommuner, som ledningen går igennem. </P>  \r\n\r\n<P>Cirkulærets punkt II indeholder de forudsætninger vedrørende  \r\n\r\n naturgasledningen, som skal lægges til grund for regionplanlægningen. Punkt  \r\n\r\n III indeholder en henstilling om byggesagsadministrationen, og i punkt IV er  \r\n\r\n der indeholdt nærmere forskrifter for zonemyndighedernes administration af §§  \r\n\r\n 6-8 i by- og landzoneloven. </P>  \r\n\r\n<P>II. Forudsætninger for regionplanlægningen </P>  \r\n\r\n<P>I medfør af § 4 i lands- og regionplanloven samt § 3 i lov om  \r\n\r\n regionplanlægning i hovedstadsområdet fastsættes hermed, at  \r\n\r\n regionplanlægningen skal udføres ud fra den forudsætning, at der inden for et  \r\n\r\n bælte på 40 m's bredde for strækningen skal placeres en naturgasledning i  \r\n\r\n overensstemmelse med den angivne linjeføring. </P>  \r\n\r\n<P>Til de berørte amtsråd og kommunalbestyrelser er der af planstyrelsen  \r\n\r\n udsendt et kort i 1:25.000, som skal danne grundlag for region- og  \r\n\r\n kommuneplanlægningen. </P>  \r\n\r\n<P>I bilag 2 er nævnt de regionale og kommunale myndigheder, som berøres af  \r\n\r\n cirkulæret. </P>  \r\n\r\n<P>III. Byggesagsadministrationen </P>  \r\n\r\n<P>For at undgå unødige samfundsøkonomiske konsekvenser, henstilles det til  \r\n\r\n de berørte kommuner at medvirke til at friholde arealerne for bygninger eller  \r\n\r\n anlæg, der vil være til hinder for anlægget af naturgasledningen.  \r\n\r\n Kommunalbestyrelsen kan således nedlægge forbud efter kommuneplanlovens § 17,  \r\n\r\n hvis der indkommer ansøgninger om byggetilladelse eller sker anmeldelse af et  \r\n\r\n byggeri i landzone inden for de reserverede arealer. </P>  \r\n\r\n<P>IV. Administrationen af §§ 6-8 i lov </P>  \r\n\r\n<P>om by- og landzoner </P>  \r\n\r\n<P>I medfør af § 9, stk. 6, i by- og landzoneloven fastsættes hermed, at  \r\n\r\n zonemyndigheden ikke i henhold til § 9, stk. 1, må meddele tilladelser som er  \r\n\r\n i strid med cirkulæret. </P>  \r\n\r\n<P>V. Afslutning </P>  \r\n\r\n<P>Indtil arealreservationerne er indarbejdet i regionplanen kan  \r\n\r\n planstyrelsen efter forhandling med de berørte myndigheder tillade mindre  \r\n\r\n afvigelser fra den herved fastlagte linjeføring. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Miljøministeriet, den 1. oktober 1984  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Christian Christensen </P>  \r\n\r\n<P CLASS=MINISTER ALIGN=RIGHT>/Marianne Christensen </P>  \r\n\r\n</DIV>  \r\n\r\n<P>Bilag 1 </P>  \r\n\r\n<P><IMG SRC=\"/image.aspx?id=49142&img=CR7951_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Bilag 2 </P>  \r\n\r\n<P>Kommuner og amtskommuner, som er berørt af reservationen af arealer til  \r\n\r\n naturgasledningen fra Gevninge til elværket ved Kyndby </P>  \r\n\r\n<PRE>  \r\n\r\n Hovedstadsrådet                       Kommuner:  \r\n\r\n Amtskommuner:                         Jægerspris  \r\n\r\n Frederiksborg                         Skibby  \r\n\r\n Roskilde                              Bramsnæs  \r\n\r\n                                       Lejre  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Særlig note: </P>  \r\n\r\n<P>landsplandirektiv </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19846029109"
        },
        {
            "displayName": "Entydig dokumentidentifikation",
            "displayValue": "CM007951"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "17/07/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "60291"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "01/10/1984"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Planstyrelsen"
        },
        {
            "displayName": "Ressortministeriets journalnummer",
            "displayValue": "Miljømin. j.nr. D 84-3220/ c100-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}