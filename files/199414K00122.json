{
    "id": 108905,
    "title": "1994 BTL 122   BETÆNKNING OVER FORSLAG TIL LOV OM ÆNDRING AF LOV OM AKTIESELSKABER OG LOV   OM VISSE SELSKABERS AFLÆGGELSE AF ÅRSREGNSKAB M.V. (STATSLIGE AKTIESELSKABER)     NR L 122 1994-95, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1994/1 BTL 122",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 122 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om aktieselskaber og lov  \r\n\r\n om visse selskabers aflæggelse af årsregnskab m.v. (Statslige aktieselskaber)  \r\n\r\n<BR>  \r\n\r\n Nr L 122 1994-95, 1. samling </P>  \r\n\r\n<P></P>  \r\n\r\n<P>Afgivet af Erhvervsudvalget </P>  \r\n\r\n<P></P>  \r\n\r\n<P>Afgivet: 19950518 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til erhvervsministeren, som denne har besvaret dels skriftligt,  \r\n\r\n dels i samråd. Udvalget har endvidere stillet et spørgsmål til  \r\n\r\n finansministeren, som denne har besvaret skriftligt. Spørgsmålet og svaret er  \r\n\r\n optrykt som bilag til betænkningen. </P>  \r\n\r\n<P>Endvidere har udvalget modtaget en skriftlig henvendelse fra Foreningen af  \r\n\r\n Statsautoriserede Revisorer. </P>  \r\n\r\n<P>Der er af erhvervsministeren og af nogle mindretal stillet  \r\n\r\n ændringsforslag, hvorom henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis, Det Radikale Venstres og Centrum-Demokraternes  \r\n\r\n medlemmer af udvalget) lovforslaget til <I>vedtagelse</I> med de af  \r\n\r\n erhvervsministeren stillede ændringsforslag. </P>  \r\n\r\n<P>Et <I>mindretal</I> (Socialistisk Folkepartis og Enhedslistens medlemmer  \r\n\r\n af udvalget) indstiller lovforslaget til <I>vedtagelse</I> med de stillede  \r\n\r\n ændringsforslag. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>vedtagelse</I> med de af erhvervsministeren  \r\n\r\n stillede ændringsforslag og det under nr. 15 stillede ændringsforslag. </P>  \r\n\r\n<P>ÆndringsforslagAf et <I>mindretal</I> (EL), tiltrådt af et  \r\n\r\n<I>mindretal</I> (SF): </P>  \r\n\r\n<P> <B>1)</B> Undertitlen affattes således: </P>  \r\n\r\n<P>&#187;(Statslige aktieselskaber m.v.)&#187;. </P>  \r\n\r\n<P>Til § 1Af <I>erhvervsministeren,</I> tiltrådt af <I>udvalget:</I>  </P>  \r\n\r\n<P> <B>2)</B> Efter nr. 1 indsættes som nyt nummer: </P>  \r\n\r\n<P> <B>&#187;01.</B> I <I>§ 6 c, stk. 4,</I> og <I>§ 29, stk. 2,</I> ændres  \r\n\r\n &#187;§ 73, stk. 5&#171; til: &#187;§ 73, stk. 6&#171;. </P>  \r\n\r\n<P>Af et <I>mindretal</I> (EL), tiltrådt af et <I>mindretal</I> (SF): </P>  \r\n\r\n<P> <B>3)</B>  <I>Nr. 2</I> affattes således: </P>  \r\n\r\n<P> <B>&#187;2.</B> I <I>§ 51, stk. 3,</I> ændres ordene &#187;I selskaber,  \r\n\r\n som har aktier optaget til notering på Københavns Fondsbørs, må formanden for  \r\n\r\n bestyrelsen&#171; til: &#187;Formanden for bestyrelsen må&#171;. </P>  \r\n\r\n<P> <B>4)</B> Efter nr. 2 indsættes som nye numre: </P>  \r\n\r\n<P> <B>&#187;02.</B> I <I>§ 52</I> indsættes efter stk. 3 som nyt stykke:  \r\n\r\n</P>  \r\n\r\n<P> <I>&#187;Stk. 4.</I> Bestyrelsesmedlemmer og direktører skal ved deres  \r\n\r\n indtræden i bestyrelsen eller direktionen give bestyrelsen meddelelse om  \r\n\r\n andre ledelseshverv i andre selskaber.&#171; </P>  \r\n\r\n<P> <B>03.</B> I <I>§ 56, stk. 5,</I> ændres ordene &#187;I selskaber, som  \r\n\r\n har aktier optaget til notering på Københavns Fondsbørs, skal  \r\n\r\n forretningsordenen&#171; til: &#187;Forretningsordenen skal&#171;.' </P>  \r\n\r\n<P>Af <I>erhvervsministeren,</I> tiltrådt af <I>udvalget:</I>  </P>  \r\n\r\n<P> <B>5)</B> Efter nr. 2 indsættes som nyt nummer: </P>  \r\n\r\n<P> <B>&#187;04.</B> I <I>§ 56</I> indsættes efter stk. 5 som nyt stykke:  \r\n\r\n</P>  \r\n\r\n<P> <I>&#187;Stk. 6.</I> Bestyrelsens forretningsorden i statslige  \r\n\r\n aktieselskaber skal inden 4 uger efter udfærdigelsen indsendes til Erhvervs-  \r\n\r\n og Selskabsstyrelsen. Samme frist gælder, når et aktieselskab bliver et  \r\n\r\n statsligt aktieselskab efter § 2 a, eller der sker ændringer i  \r\n\r\n forretningsordenen.&#171;&#187; </P>  \r\n\r\n<P>Af et <I>mindretal</I> (EL), tiltrådt af et <I>mindretal</I> (SF): </P>  \r\n\r\n<P>Underændringsforslag </P>  \r\n\r\n<P>til ændringsforslag nr. 5. <B>6)</B> I det ved ændringsforslag nr. 5  \r\n\r\n foreslåede <I>§ 56, stk. 6,</I> udgår ordene &#187;i statslige  \r\n\r\n aktieselskaber&#171;. </P>  \r\n\r\n<P>Af <I>erhvervsministeren,</I> tiltrådt af <I>udvalget:</I>  </P>  \r\n\r\n<P> <B>7)</B> Efter nr. 2 indsættes som nyt nummer: </P>  \r\n\r\n<P> <B>&#187;05.</B> I <I>§ 73</I> indsættes efter stk. 2 som nyt stykke:  \r\n\r\n</P>  \r\n\r\n<P> <I>&#187;Stk. 3.</I> I statslige aktieselskaber skal indkaldelsen  \r\n\r\n indeholde samtlige forslag, der skal behandles på generalforsamlingen, og i  \r\n\r\n forbindelse med ekstraordinære generalforsamlinger tillige årsagen hertil.  \r\n\r\n Indkaldelsen skal indsendes til Erhvervs- og Selskabsstyrelsen senest  \r\n\r\n samtidig med, at den bekendtgøres for aktionærerne.&#171; </P>  \r\n\r\n<P>Stk. 3-5 bliver herefter stk. 4-6.' </P>  \r\n\r\n<P>Af et <I>mindretal</I> (EL), tiltrådt af et <I>mindretal</I> (SF): </P>  \r\n\r\n<P>Underændringsforslag </P>  \r\n\r\n<P>til ændringsforslag nr. 7 <B>8)</B> I det ved ændringsforslag nr. 7  \r\n\r\n foreslåede <I>§ 73, stk. 3,</I> udgår ordene &#187;I statslige aktieselskaber  \r\n\r\n skal indkaldelsen&#171;, og i stedet indsættes: &#187;Indkaldelsen  \r\n\r\n skal&#171;. </P>  \r\n\r\n<P>Af <I>erhvervsministeren,</I> tiltrådt af <I>udvalget:</I>  </P>  \r\n\r\n<P> <B>9)</B> Efter nr. 2 indsættes som nyt nummer: </P>  \r\n\r\n<P> <B>&#187;06.</B> I <I>§ 75, stk. 3,</I> indsættes efter 1. pkt som nyt  \r\n\r\n punktum: </P>  \r\n\r\n<P>&#187;For statslige aktieselskaber skal en bekræftet udskrift senest  \r\n\r\n samtidig hermed indsendes til Erhvervs- og Selskabsstyrelsen.&#171;&#187;  \r\n\r\n</P>  \r\n\r\n<P>Af et <I>mindretal</I> (EL), tiltrådt af et <I>mindretal</I> (SF): </P>  \r\n\r\n<P>Underændringsforslag </P>  \r\n\r\n<P>til ændringsforslag nr. 9 <B>10)</B> I det ved ændringsforslag nr. 9  \r\n\r\n foreslåede <I>§ 75, stk. 3, 2. pkt.,</I> udgår ordene &#187;For statslige  \r\n\r\n aktieselskaber skal en bekræftet udskrift&#171;, og i stedet indsættes:  \r\n\r\n &#187;En bekræftet udskrift skal&#171;. </P>  \r\n\r\n<P> <B>11)</B> Efter nr. 2 indsættes som nyt nummer: </P>  \r\n\r\n<P> <B>&#187;07.</B> I <I>§ 76, stk. 3,</I> ændres ordene &#187;I selskaber,  \r\n\r\n som har aktier optaget til notering på Københavns Fondsbørs gælder  \r\n\r\n oplysningspligten efter stk. 1 og 2&#171; til: &#187;Oplysningspligten efter  \r\n\r\n stk. 1 og 2 gælder&#171;.' </P>  \r\n\r\n<P>Af <I>erhvervsministeren,</I> tiltrådt af <I>udvalget:</I>  </P>  \r\n\r\n<P> <B>12)</B> Efter nr. 2 indsættes som nyt nummer: </P>  \r\n\r\n<P> <B>&#187;08.</B> Efter § 157 a indsættes som nye paragraffer: </P>  \r\n\r\n<P> <B>&#187;§ 157 b.</B> Statslige aktieselskaber skal straks give  \r\n\r\n meddelelse til Erhvervs- og Selskabsstyrelsen om væsentlige forhold, der  \r\n\r\n vedrører selskabet og kan antages at få betydning for selskabets fremtid,  \r\n\r\n medarbejdere, aktionærer og kreditorer. </P>  \r\n\r\n<P> <B>§ 157 c.</B> Erhvervs- og Selskabsstyrelsen fastsætter nærmere  \r\n\r\n bestemmelse om indsendelse af meddelelser fra statslige aktieselskaber og om  \r\n\r\n offentliggørelse heraf.&#171;&#187; </P>  \r\n\r\n<P>Af et <I>mindretal</I> (EL), tiltrådt af et <I>mindretal</I> (SF): </P>  \r\n\r\n<P>Underændringsforslag </P>  \r\n\r\n<P>til ændringsforslag nr. 12 <B>13)</B> I de ved ændringsforslag nr. 12  \r\n\r\n foreslåede <I>§§ 157 b</I> og <I>157 c</I> indsættes efter &#187;statslige  \r\n\r\n aktieselsskaber&#171; ordene: &#187;og selskaber, som ikke har aktier optaget  \r\n\r\n til notering på Københavns Fondsbørs,&#187;. </P>  \r\n\r\n<P>Af <I>erhvervsministeren,</I> tiltrådt af <I>udvalget:</I>  </P>  \r\n\r\n<P> <B>14)</B> Efter nr. 2 indsættes som nyt nummer: </P>  \r\n\r\n<P> <B>&#187;09.</B> I <I>§ 161, stk. 1,</I> ændres &#187;§ 56, stk. 2,&#187;  \r\n\r\n til: &#187;§ 56, stk. 2 og 6,&#187;, og efter &#187;§ 153&#171; indsættes:  \r\n\r\n &#187;, § 157 b&#171;.' </P>  \r\n\r\n<P>Af et <I>mindretal</I> (SF og FP), tiltrådt af et <I>mindretal</I> (EL):  \r\n\r\n</P>  \r\n\r\n<P> <B>15)</B> Efter nr. 2 indsættes som nyt nummer: </P>  \r\n\r\n<P> <B>&#187;10.</B> Efter § 178 indsættes som ny paragraf: </P>  \r\n\r\n<P> <B>&#187;§ 178 a.</B> Vedkommende minister kan efter forhandling med  \r\n\r\n erhvervsministeren, justitsministeren og finansministeren fastsætte regler  \r\n\r\n om, at lov om offentlighed i forvaltningen helt eller delvis skal gælde for  \r\n\r\n nærmere angivne statslige aktieselskaber, hvori staten er eneaktionær.  \r\n\r\n Vedkommende minister kan herunder fastsætte nærmere regler om opbevaring m.v.  \r\n\r\n af dokumenter.&#171;&#187; </P>  \r\n\r\n<P>Til § 2Af et <I>mindretal</I> (EL), tiltrådt af et <I>mindretal</I> (SF):  \r\n\r\n</P>  \r\n\r\n<P> <B>16)</B> I det under <I>nr. 4</I> foreslåede <I>§ 5, stk. 3,</I> udgår  \r\n\r\n ordet &#187;statsligt&#171;. </P>  \r\n\r\n<P>Af <I>erhvervsministeren,</I> tiltrådt af <I>udvalget:</I>  </P>  \r\n\r\n<P> <B>17)</B> Efter nr. 5 indsættes som nyt nummer: </P>  \r\n\r\n<P> <B>&#187;01.</B> I kapitel 7 indsættes i kapiteloverskriften efter  \r\n\r\n &#187;Årsberetning&#171;: &#187;m.v.&#171;&#187; </P>  \r\n\r\n<P> <B>18)</B> Efter nr. 6 indsættes som nyt nummer: </P>  \r\n\r\n<P> <B>&#187;02.</B> Efter § 56 indsættes som ny paragraf i <I>kapitel 7:</I>  \r\n\r\n</P>  \r\n\r\n<P> <B>&#187;§ 56 a.</B> Statslige aktieselskaber skal udarbejde en  \r\n\r\n halvårsrapport, som dækker de første seks måneder af selskabets regnskabsår.  \r\n\r\n</P>  \r\n\r\n<P> <I>Stk. 2.</I> Halvårsrapporten skal opstilles på overskuelig måde og  \r\n\r\n indeholde oplysning om størrelsen af periodens nettoomsætning, resultat af  \r\n\r\n ordinær primær drift, resultat af finansielle poster, resultat af  \r\n\r\n ekstraordinære poster og resultat efter skat. Halvårsrapporten skal endvidere  \r\n\r\n indeholde oplysning om størrelsen af balancesummen, størrelsen af periodens  \r\n\r\n væsentlige investeringer i materielle anlægsaktiver og de nøgletal, som efter  \r\n\r\n selskabets forhold er nødvendige. § 54 finder tilsvarende anvendelse for  \r\n\r\n halvårsrapporten. Ud for hvert beløb skal angives de tilsvarende beløb for  \r\n\r\n samme periode det foregående år. </P>  \r\n\r\n<P> <I>Stk. 3.</I> Halvårsrapporten skal endvidere indeholde en pålidelig  \r\n\r\n redegørelse for udviklingen i selskabets økonomiske aktiviteter og forhold.  \r\n\r\n Desuden skal halvårsrapporten indeholde en redegørelse for selskabets  \r\n\r\n forventede udvikling. Har selskabets bestyrelse i den pågældende periode  \r\n\r\n truffet væsentlige beslutninger, skal halvårsrapporten indeholde oplysninger  \r\n\r\n herom. </P>  \r\n\r\n<P> <I>Stk. 4.</I> Halvårsrapporten for et moderselskab skal indeholde  \r\n\r\n oplysning om koncernen som helhed i overensstemmelse med reglerne i stk.  \r\n\r\n 1-3.&#171;&#187; </P>  \r\n\r\n<P>Af et <I>mindretal</I> (EL), tiltrådt af et <I>mindretal</I> (SF): </P>  \r\n\r\n<P>Underændringsforslag </P>  \r\n\r\n<P>til ændringsforslag nr. 18 <B>19)</B> I det ved ændringsforslag nr. 18  \r\n\r\n forslåede <I>§ 56 a, stk. 1,</I> indsættes efter &#187;statslige  \r\n\r\n aktieselskaber&#171; ordene: &#187;og selskaber, som ikke har optaget aktier  \r\n\r\n til notering på Københavns Fondsbørs,&#187;. </P>  \r\n\r\n<P> <B>20)</B> I det under <I>nr. 9</I> foreslåede <I>§ 62, stk. 1, 4.  \r\n\r\n pkt.,</I> ændres ordene &#187;Statslige aktieselskaber&#171; til:  \r\n\r\n &#187;Selskabet&#171;. </P>  \r\n\r\n<P>Af <I>erhvervsministeren,</I> tiltrådt af <I>udvalget:</I>  </P>  \r\n\r\n<P> <B>21)</B> Efter nr. 9 indsættes som nyt nummer: </P>  \r\n\r\n<P> <B>&#187;03.</B> I <I>§ 62</I> indsættes efter stk. 3 som nyt stykke:  \r\n\r\n</P>  \r\n\r\n<P> <I>&#187;Stk. 4.</I> Statslige aktieselskaber skal indsende en bekræftet  \r\n\r\n kopi af selskabets halvårsrapport til Erhvervs- og Selskabsstyrelsen, således  \r\n\r\n at den er modtaget i styrelsen inden 8 uger efter udløbet af den pågældende  \r\n\r\n seks måneders periode, jf. § 56 a.&#171;&#187; </P>  \r\n\r\n<P>Stk. 4-6 bliver herefter stk. 5-7. </P>  \r\n\r\n<P>Af et <I>mindretal</I> (EL), tiltrådt af et <I>mindretal</I> (SF): </P>  \r\n\r\n<P>Underændringsforslag </P>  \r\n\r\n<P>til ændringsforslag nr. 21 <B>22)</B> I det ved ændringsforslag nr. 21  \r\n\r\n foreslåede <I>§ 62, stk. 4,</I> indsættes efter ordene &#187;statslige  \r\n\r\n aktieselskaber&#171;: &#187;og selskaber, som ikke har aktier optaget til  \r\n\r\n notering på Københavns Fondsbørs,&#187;. </P>  \r\n\r\n<P>Af <I>erhvervsministeren,</I> tiltrådt af <I>udvalget:</I>  </P>  \r\n\r\n<P> <B>23)</B> Efter nr. 9 indsættes som nyt nummer: </P>  \r\n\r\n<P> <B>&#187;04.</B> I <I>§ 62, stk. 4,</I> der bliver stk. 5, og <I>§ 64,  \r\n\r\n stk. 1,</I> indsættes fire steder efter &#187;årsregnskaber m.v.&#171;:  \r\n\r\n &#187;og halvårsrapporter for statslige aktieselskaber&#171;.' </P>  \r\n\r\n<P>Af et <I>mindretal</I> (EL), tiltrådt af et <I>mindretal</I> (SF): </P>  \r\n\r\n<P>Underændringsforslag </P>  \r\n\r\n<P>til ændringsforslag nr. 23 <B>24)</B> I de ved ændringsforslag nr. 23  \r\n\r\n foreslåede ændringer i <I>§§ 62, stk. 4,</I> der bliver stk. 5, og <I>64,  \r\n\r\n stk. 1,</I> udgår fire steder ordene &#187;for statslige  \r\n\r\n aktieselskaber&#171;. </P>  \r\n\r\n<P>Af <I>erhvervsministeren,</I> tiltrådt af <I>udvalget:</I>  </P>  \r\n\r\n<P> <B>25)</B> Efter nr. 9 indsættes som nye numre: </P>  \r\n\r\n<P> <B>&#187;05.</B> I <I>§ 63 a, stk. 1, 2. pkt.,</I> ændres &#187;§ 62,  \r\n\r\n stk. 5 og 6,&#187; til: &#187;§ 62, stk. 6 og 7,&#187;, og i <I>§ 63 a, stk  \r\n\r\n 4,</I> ændres &#187;§ 62, stk. 4,&#187; til: &#187;§ 62, stk. 5,&#187;. </P>  \r\n\r\n<P> <B>06.</B> I <I>§ 65, stk. 1,</I> ændres &#187;§ 62, stk. 1-3&#171; til:  \r\n\r\n &#187;§ 62, stk. 1-4&#171;.' </P>  \r\n\r\n<P>Til § 3Af <I>erhvervsministeren,</I> tiltrådt af <I>udvalget:</I>  </P>  \r\n\r\n<P> <B>26)</B> Efter stk. 1 indsættes som nyt stykke: </P>  \r\n\r\n<P> <I>&#187;Stk. 2.</I> Forslag til revision af loven fremsættes for  \r\n\r\n Folketinget i folketingsåret 1995-96.&#171; </P>  \r\n\r\n<P>Stk. 2 og 3 bliver herefter stk. 3 og 4. </P>  \r\n\r\n<P> <B>27)</B> I <I>stk. 2,</I> der bliver stk. 3, indsættes efter 1. pkt.  \r\n\r\n som nyt punktum: </P>  \r\n\r\n<P>&#187;Eksisterende statslige aktieselskaber skal indsende bestyrelsens  \r\n\r\n forretningsorden til Erhvervs- og Selskabsstyrelsen inden 4 uger efter lovens  \r\n\r\n ikrafttræden.&#171; </P>  \r\n\r\n<P>Af et <I>mindretal</I> (EL), tiltrådt af et <I>mindretal</I> (SF): </P>  \r\n\r\n<P>Underændringsforslag </P>  \r\n\r\n<P>til ændringsforslag nr. 27 <B>28)</B> I det ved ændringsforslag nr. 27  \r\n\r\n foreslåede <I>stk. 2, 2. pkt.,</I> der bliver stk. 3, 2. pkt., indsættes  \r\n\r\n efter ordet &#187;aktieselskaber&#171;: &#187;og aktieselskaber, som ikke har  \r\n\r\n aktier optaget til notering på Københavns Fondsbørs,&#187;. </P>  \r\n\r\n<P>Bemærkninger </P>  \r\n\r\n<P>Til nr. 1, 6, 8, 10 og 13 Ændringsforslagene indebærer, at de foreslåede  \r\n\r\n regler vedrørende forretningsorden, oplysningspligt m.v. skal være gældende  \r\n\r\n for alle aktieselskaber, uanset om de er børsnoterede, ikkebørsnoterede,  \r\n\r\n statslige eller private. </P>  \r\n\r\n<P>Til nr. 2, 5, 7, 9, 12 og 14 Ændringsforslag nr. 2 er en konsekvens af  \r\n\r\n ændringsforslag nr. 7. </P>  \r\n\r\n<P>Det foreslås ved ændringsforslag nr. 5, at forretningsordener for  \r\n\r\n bestyrelserne i de statslige aktieselskaber skal indsendes til og  \r\n\r\n offentliggøres af Erhvervs- og Selskabsstyrelsen inden 4 uger efter  \r\n\r\n udfærdigelsen. Tilsvarende krav gælder for selskaber, der efter lovens  \r\n\r\n ikrafttræden bliver omfattet af definitionen i den foreslåede § 2 a, jf.  \r\n\r\n lovforslagets § 1, nr. 1, hvilket er tilfældet, når staten opnår bestemmende  \r\n\r\n indflydelse over et eksisterende aktieselskab. Dette skal ses på baggrund af  \r\n\r\n de særlige interesser, der kan være om statslige aktieselskabers beslutninger  \r\n\r\n og forretningsførelse, idet offentlighed på dette område kan medvirke til at  \r\n\r\n imødegå spekulationer om de statslige aktieselskabers økonomiske og  \r\n\r\n ledelsesmæssige uafhængighed. </P>  \r\n\r\n<P>Gennem åbenhed om forretningsordenens indhold kan offentligheden gøre sig  \r\n\r\n bekendt med det enkelte statslige aktieselskabs forretningsorden og således  \r\n\r\n skaffe sig indsigt i de beslutningsgange og særlige forhold, som man i det  \r\n\r\n pågældende selskab har fundet bør tillægges særlig bevågenhed. </P>  \r\n\r\n<P>Med ændringsforslag nr. 7 og 9 tilsigtes åbenhed omkring selskabets  \r\n\r\n forhold, ganske som det er omtalt ovenfor til ændringsforslag nr. 5.  \r\n\r\n Offentligheden får herigennem mulighed for at få indblik i de forhold, der  \r\n\r\n behandles på selskabets generalforsamling, samt resultatet af drøftelserne.  \r\n\r\n</P>  \r\n\r\n<P>I ændringsforslag nr. 12 foreslås det at overføre de børsretlige  \r\n\r\n oplysningsforpligtelsers krav om straks at meddele oplysninger om væsentlige  \r\n\r\n forhold, dog således at meddelelsen skal tilgå Erhvervs- og  \r\n\r\n Selskabsstyrelsen. For de statslige aktieselskabers vedkommende er det ikke  \r\n\r\n hensynet til påvirkningen af kursdannelsen, der gør sig gældende, men derimod  \r\n\r\n hensynet til de særlige interesser, der knytter sig til det offentliges  \r\n\r\n udøvelse af erhvervsvirksomhed. </P>  \r\n\r\n<P>Endelig foreslås det at indføre hjemmel for Erhvervs- og Selskabsstyrelsen  \r\n\r\n til at fastsætte de nærmere regler for indsendelse og offentliggørelse af de  \r\n\r\n statslige aktieselskabers meddelelser. Herved sikres det, at meddelelsernes  \r\n\r\n form og offentliggørelse til enhver tid kan tilpasses den teknologiske  \r\n\r\n udvikling. Endvidere er det på grund af indberetnings- og  \r\n\r\n offentliggørelsesbestemmelsernes detaljeringsgrad og tekniske karakter ikke  \r\n\r\n fundet hensigtsmæssigt at fastsætte kravene direkte i loven. </P>  \r\n\r\n<P>Til nr. 3 og 4 De foreslåede ændringer indebærer et forbud mod arbejdende  \r\n\r\n bestyrelsesformænd i alle aktieselskaber omfattet af aktieselskabsloven,  \r\n\r\n uanset om der er tale om børsnoterede eller ikkebørsnoterede aktieselskaber,  \r\n\r\n statslige eller private aktieselskaber. Derudover indebærer ændringerne, at  \r\n\r\n medlemmer af bestyrelsen og direktionen af et aktieselskab skal meddele  \r\n\r\n bestyrelsen, hvilke andre ledelseshverv de besidder ved indtræden i enten  \r\n\r\n bestyrelsen eller direktionen. Bestemmelsen gælder uanset selskabets status  \r\n\r\n som børsnoteret, ikkebørsnoteret, statslig eller privat. Endelig indebærer  \r\n\r\n ændringsforslagene, at der gælder samme regler om forretningsordenens  \r\n\r\n bestemmelser i alle aktieselskaber. </P>  \r\n\r\n<P>Til nr. 11 Ændringsforslaget indebærer, at der gælder samme  \r\n\r\n oplysningsforpligtelse over for aktionærer i alle aktieselskaber. </P>  \r\n\r\n<P>Til nr. 15 Det foreslås, at statslige aktieselskaber ved bekendtgørelse  \r\n\r\n kan omfattes helt eller delvis af lov om offentlighed i forvaltningen, uanset  \r\n\r\n at betingelserne herfor i § 1, stk. 3, i lov om offentlighed i forvaltningen  \r\n\r\n ikke er opfyldt. </P>  \r\n\r\n<P>For at eventuelle minoritetsaktionærer i disse selskaber ikke skal lide  \r\n\r\n skade ved forslaget, er dette begrænset til at angå de selskaber, hvori  \r\n\r\n staten ejer 100 pct. af aktiekapitalen. </P>  \r\n\r\n<P>Med henblik på at begrænse eventuelle konkurrencemæssige skadevirkninger  \r\n\r\n for de statslige aktieselskaber er det foreslået, at det i bekendtgørelse kan  \r\n\r\n fastsættes, at dele af offentlighedsloven ikke skal gælde for de statslige  \r\n\r\n aktieselskaber. </P>  \r\n\r\n<P>For at sikre, at der ved udstedelse af bekendtgørelse tages behørigt  \r\n\r\n hensyn til statens finansielle interesse i selskabernes drift og selskabernes  \r\n\r\n mulighed for at agere erhvervsmæssigt, er det foreslået, at vedkommende  \r\n\r\n minister skal drøfte udstedelsen af bekendtgørelse med finansministeren  \r\n\r\n foruden erhvervsministeren samt justitsministeren, under hvis ressort  \r\n\r\n offentlighedsloven henhører. </P>  \r\n\r\n<P>Til nr. 16 og 20 Ændringsforslagene indebærer, at alle aktieselskaber og  \r\n\r\n ikke kun de statslige dels skal udarbejde en finansieringsanalyse, dels skal  \r\n\r\n sende et eksemplar af årsregnskabet til pressen efter anmodning. </P>  \r\n\r\n<P>Til nr. 17 Der er tale om konsekvensrettelse af kapiteloverskriften som  \r\n\r\n følge af ændringsforslag nr. 18. </P>  \r\n\r\n<P>Til nr. 18 Kravet svarer til det tilsvarende krav for børsnoterede  \r\n\r\n selskaber som angivet i § 20 i Fondsbørsens bekendtgørelse om betingelserne  \r\n\r\n for optagelse til officiel notering af værdipapirer på Københavns Fondsbørs  \r\n\r\n samt i oplysningsforpligtelsernes § 20. </P>  \r\n\r\n<P>Den foreslåede bestemmelse overfører de krav, som stilles til børsnoterede  \r\n\r\n selskabers halvårsrapport i oplysningsforpligtelsernes Skema B, til også at  \r\n\r\n gælde for statslige aktieselskaber. I tilknytning til de efter bestemmelsen  \r\n\r\n krævede regnskabstal skal tillige anføres beløbet for den tilsvarende post  \r\n\r\n det foregående år. </P>  \r\n\r\n<P>Statslige aktieselskaber, som samtidig er moderselskaber i en koncern,  \r\n\r\n skal efter forslaget udarbejde en halvårsrapport for koncernen. I disse  \r\n\r\n tilfælde kræves ikke tillige en særskilt halvårsrapport, som kun omfatter  \r\n\r\n moderselskabet. </P>  \r\n\r\n<P>Til nr. 19, 22, 24 og 28 Ændringsforslagene indebærer, at de foreslåede  \r\n\r\n regler vedrørende halvårsrapporten m.v. skal gælde for både de statslige  \r\n\r\n aktieselskaber og ikkebørsnoterede aktieselskaber. Det bemærkes, at  \r\n\r\n tilsvarende regler allerede er gældende for børsnoterede selskaber. </P>  \r\n\r\n<P>Til nr. 21 Det foreslås, at halvårsrapporten for de statslige  \r\n\r\n aktieselskaber skal offentliggøres hos Erhvervs- og Selskabsstyrelsen på  \r\n\r\n samme måde som årsregnskaber. Ændringsforslaget medfører, at halvårsrapporten  \r\n\r\n indsendes til styrelsen, så den skal være modtaget i styrelsen inden 8 uger  \r\n\r\n efter udløbet af den seks måneders periode, som rapporten dækker. Reglerne om  \r\n\r\n afgift ved for sen indsendelse af årsregnskaber skal ikke gælde for  \r\n\r\n halvårsrapporter, som imidlertid vil være undergivet bødesanktion efter § 65.  \r\n\r\n</P>  \r\n\r\n<P>I lighed med, hvad der gælder for halvårsrapporter fra børsnoterede  \r\n\r\n selskaber, stiller ændringsforslaget ikke krav om revision heraf. Tilsvarende  \r\n\r\n pålægges Erhvervs- og Selskabsstyrelsen ikke pligt til at undersøge indsendte  \r\n\r\n halvårsrapporter, jf. styrelsens pligt til at undersøge årsregnskaber efter  \r\n\r\n årsregnskabslovens § 63 c. </P>  \r\n\r\n<P>Til nr. 23 Det foreslås, at modtagelsen af halvårsrapporter bekendtgøres  \r\n\r\n på samme måde som modtagelsen af årsregnskaber m.v. Det foreslås ligeledes,  \r\n\r\n at halvårsrapporterne skal være offentligt tilgængelige, således som det er  \r\n\r\n tilfældet for årsregnskaber m.v. </P>  \r\n\r\n<P>Til nr. 25 Ændringsforslaget er en konsekvens af ændringsforslag nr. 23.  \r\n\r\n</P>  \r\n\r\n<P>Til nr. 26 Ændringsforslaget indebærer, at der vil blive fremsat forslag  \r\n\r\n til revision af loven for Folketinget i folketingsåret 1995-96. Lovforslaget  \r\n\r\n skal sikre, at der gennemføres en fuldstændig ligestilling mellem de regler,  \r\n\r\n der gælder for børsnoterede selskaber, og de regler, der gælder for statslige  \r\n\r\n aktieselskaber. For at opnå dette kan der blive tale om ændringer såvel i det  \r\n\r\n børsretlige regelsæt som i selskabslovgivningen. </P>  \r\n\r\n<P>Til nr. 27 Eksisterende statslige aktieselskaber skal indsende  \r\n\r\n bestyrelsens forretningsorden inden 4 uger efter lovforslagets ikrafttræden.  \r\n\r\n</P>  \r\n\r\n<P>Lissa Mathiasen (S) fmd. <I>Ole Stavad (S) Ole Vagn Christensen (S) Sonja  \r\n\r\n Mikkelsen (S) Hardy Hansen (S) Kjeld Rahbæk Møller (SF) Bjørn Elmquist (RV)  \r\n\r\n Frank Aaen (EL) Sonja Albrink (CD) Svend Erik Hovmand (V) Svend Heiselberg  \r\n\r\n (V) Pia Larsen (V) Erik Larsen (V) Kai Dige Bach (KF)</I> nfmd. <I>Pernille  \r\n\r\n Sams (KF) Niels Ahlmann-Ohlsen (KF) Kirsten Jacobsen (FP)</I>  </P>  \r\n\r\n<P> <B>Bilag </B></P>  \r\n\r\n<P>Et af udvalgets spørgsmål til finansministeren og dennes svar herpå </P>  \r\n\r\n<P> <I>Spørgsmål:</I>  </P>  \r\n\r\n<P>&#187;Ministeren bedes redegøre for udvalgsarbejdet vedrørende  \r\n\r\n Rigsrevisionens rolle over for de statslige aktieselskaber, herunder hvor  \r\n\r\n langt udvalget er med de drøftelser, og hvordan disse drøftelser går.&#171;  \r\n\r\n</P>  \r\n\r\n<P> <I>Svar:</I>  </P>  \r\n\r\n<P>Der er i Dybkjær-rapporten, <I>Erfaringer med statslige  \r\n\r\n aktieselskaber,</I> stillet forslag om, at rigsrevisor ophører med at optræde  \r\n\r\n som vedtægtsbestemt selskabsrevisor. Rigsrevisor bliver herved friere stillet  \r\n\r\n til at foretage den forvaltningsmæssige revision af statens udøvelse af sin  \r\n\r\n ejerrolle. </P>  \r\n\r\n<P>I et fællesnotat fra Rigsrevisionen og statsrevisorernes sekretariat  \r\n\r\n konkluderes det om rapportens forslag, at der ikke er afgørende forhold, der  \r\n\r\n taler imod, at rigsrevisor udtræder af de eksisterende ordninger som  \r\n\r\n selskabsrevisor, forudsat at rigsrevisors kompetencer over for de statslige  \r\n\r\n aktieselskaber sikres et klart retligt grundlag. </P>  \r\n\r\n<P>Statsrevisorerne har efterfølgende opfordret finansministeren til at sætte  \r\n\r\n et udvalgsarbejde i gang med henblik på at udarbejde forslag til ændring af  \r\n\r\n rigsrevisorloven. </P>  \r\n\r\n<P>Finansministeriet har med henvisning til statsrevisorernes opfordring  \r\n\r\n meddelt rigsrevisor, at man vil tage initiativ til at nedsætte et udvalg, som  \r\n\r\n får til opgave at fremkomme med forslag til Rigsrevisionens rolle i forhold  \r\n\r\n til de statslige aktieselskaber. Udvalgsarbejdet skal bl.a. sikre, at der  \r\n\r\n tages højde for alle de forskellige hensyn, der gør sig gældende ved en  \r\n\r\n ændring af rigsrevisorloven. </P>  \r\n\r\n<P>Finansministeriet er imidlertid senest blevet opmærksom på, at rigsrevisor  \r\n\r\n og statsrevisorerne for indeværende arbejder med et forslag til ændring af  \r\n\r\n rigsrevisorloven, bl.a. for så vidt angår de statslige aktieselskaber. Dette  \r\n\r\n lovforslag ventes at blive sendt til høring i samtlige ministerier i løbet af  \r\n\r\n sommeren. Finansministeriet har på den baggrund valgt at undlade at sætte  \r\n\r\n udvalgsarbejdet i gang, idet de forskellige synspunkter på sagen kan blive  \r\n\r\n fremført i forbindelse med høringen af lovforslaget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "18/08/1995"
        },
        {
            "displayName": "Accession",
            "displayValue": "199414K00122"
        },
        {
            "displayName": "Entydig dokumentidentifikation",
            "displayValue": "CL000706"
        },
        {
            "displayName": "Dato for førstegangsindlæggelse",
            "displayValue": "18/08/1995"
        },
        {
            "displayName": "Dato for indlæggelse",
            "displayValue": "18/08/1995"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "122"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}