{
    "id": 117086,
    "title": "Bekendtgørelse om teleberedskab",
    "documentTypeId": "60",
    "isSagsforlobPeriodValid": true,
    "shortName": "BEK nr 370 af 21/05/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om teleberedskab</p>\r\n      <p class=\"Indledning2\">I medfør af § 86, stk. 1 og 4, § 87, stk. 1 og § 112, stk. 2 og 3 i lov om konkurrence- og forbrugerforhold på telemarkedet, jf. lovbekendtgørelse nr. 780 af 28. juni 2007, som ændret ved lov nr. 325 af 30. april 2008, fastsættes:</p>\r\n      <p class=\"ParagrafGruppeOverskrift\">Formål og anvendelsesområde</p>\r\n      <p class=\"Paragraf\"><span class=\"ParagrafNr\">§ 1.</span> Bekendtgørelsen har til formål at sikre planlægning og gennemførelse af beredskabet på telekommunikationsområdet. Bekendtgørelsen finder anvendelse med henblik på under krise eller krig samt katastrofer og andre ekstraordinære situationer i fredstid at videreføre samfundets funktioner samt at yde støtte til beredskabsmyndighederne.</p>\r\n      <p class=\"ParagrafGruppeOverskrift\">Definitioner</p>\r\n      <p class=\"Paragraf\"><span class=\"ParagrafNr\">§ 2.</span> Ved beredskabssituation forstås en situation, hvor det er nødvendigt at indføre særlige foranstaltninger med henblik på under krise eller krig samt katastrofer og andre ekstraordinære situationer i fredstid at videreføre samfundets funktioner samt at yde støtte til beredskabsmyndighederne.</p>\r\n      <p class=\"Stk2\"><span class=\"StkNr\">Stk. 2.</span> Ved samfundsvigtig elektronisk kommunikation forstås kommunikation, der foregår via elektroniske kommunikationsnet og -tjenester, og som er nødvendig med henblik på gennemførelse af opgaver under forhold som anført i stk. 1.</p>\r\n      <p class=\"Stk2\"><span class=\"StkNr\">Stk. 3.</span> Ved teleberedskabet forstås planlægning og udførelse af de foranstaltninger, der er nødvendige for at opretholde samfundsvigtig elektronisk kommunikation i beredskabssituationer.</p>\r\n      <p class=\"Stk2\"><span class=\"StkNr\">Stk. 4.</span> Ved beredskabsmyndighederne forstås det militære forsvar, redningsberedskabet, politiet og øvrige civile myndigheder.</p>\r\n      <p class=\"ParagrafGruppeOverskrift\">Vilkår for udbud af offentlige elektroniske kommunikationsnet og -tjenester</p>\r\n      <p class=\"Paragraf\"><span class=\"ParagrafNr\">§ 3.</span> IT- og Telestyrelsen fastsætter nærmere regler om de forpligtelser af udførelsesmæssig, driftsmæssig og vedligeholdelsesmæssig art, der påhviler udbydere af offentlige elektroniske kommunikationsnet og -tjenester med henblik på teleberedskabets gennemførelse, herunder regler om:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Tilvejebringelse af mulighed for at give særligt udpegede abonnenter en fortrinsstilling ved benyttelsen af offentlige elektroniske kommunikationsnet og -tjenester – om fornødent ved begrænsning af den almindelige adgang til elektroniske kommunikationsnet og -tjenester.</p>\r\n          <p class=\"Liste1\"><span class=\"Liste1Nr\">2)</span> Fysisk beskyttelse af offentlige elektroniske kommunikationsnet og -tjenester, herunder senderstationer jf. nr. 4.</p>\r\n          <p class=\"Liste1\"><span class=\"Liste1Nr\">3)</span> Retningslinier for tilvejebringelse og opretholdelse af samfundsvigtig elektronisk kommunikation til brug for beredskabsmyndighederne.</p>\r\n          <p class=\"Liste1\"><span class=\"Liste1Nr\">4)</span> Opretholdelse af senderstationer, der anvendes til spredning af Danmarks Radio’s og TV2’s lyd- og billedprogrammer, med henblik på, at Danmarks Radio og TV2 kan opfylde den forpligtelse til at udsende meddelelser af beredskabsmæssig betydning, som påhviler dem efter lov om radio- og fjernsynsvirksomhed.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> IT- og Telestyrelsen kan, i det omfang det er nødvendigt for at sikre opretholdelsen af samfundsvigtig elektronisk kommunikation, pålægge udbydere af elektroniske kommunikationsnet og -tjenester, der ikke er offentligt tilgængelige, at overholde de regler, der fastsættes af IT- og Telestyrelsen efter stk. 1.</p>\r\n      <p class=\"ParagrafGruppeOverskrift\">IT- og Telestyrelsen</p>\r\n      <p class=\"Paragraf\"><span class=\"ParagrafNr\">§ 4.</span> IT- og Telestyrelsen foretager under katastrofer og andre ekstraordinære situationer i fredstid samt under krise eller krig koordinering og prioritering af beredskabsmyndighedernes skiftende behov for samfundsvigtig elektronisk kommunikation.</p>\r\n      <p class=\"Paragraf\"><span class=\"ParagrafNr\">§ 5.</span> IT- og Telestyrelsen løser sin opgave iht. § 4 gennem følgende:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Modtager og ekspederer ønsker fra beredskabsmyndighederne om faste kredsløb.</p>\r\n          <p class=\"Liste1\"><span class=\"Liste1Nr\">2)</span> Afgør hvilke forbindelser hos udbyderne af elektroniske kommunikationsnet og -tjenester der, også under hensyn til det ønskelige i at opretholde elektroniske kommunikationsnet og -tjenester i muligt omfang, skal dækkes af telenettenes fremføringsmuligheder, når disse ikke kan tilgodese alle behov.</p>\r\n          <p class=\"Liste1\"><span class=\"Liste1Nr\">3)</span> Giver fornødne direktiver til udbyderne af elektroniske kommunikationsnet og -tjenester vedrørende prioritering af retablering af ødelagte teleanlæg.</p>\r\n          <p class=\"Liste1\"><span class=\"Liste1Nr\">4)</span> Pålægger udbyderne af elektroniske kommunikationsnet og -tjenester generel begrænsning af trafikken i elektroniske kommunikationsnet og -tjenester ved iværksættelse af de til enhver tid af udbyderne trufne foranstaltninger til gennemførelse af forholdsregler herom.</p>\r\n          <p class=\"Liste1\"><span class=\"Liste1Nr\">5)</span> Samarbejder med tilsvarende organer i andre lande om løsning af tilsvarende opgaver, for så vidt angår internationale kredsløb.</p>\r\n        </div>\r\n      </p>\r\n      <p class=\"ParagrafGruppeOverskrift\">Oplysningspligt</p>\r\n      <p class=\"Paragraf\"><span class=\"ParagrafNr\">§ 6.</span> IT- og Telestyrelsen kan pålægge udbydere af elektroniske kommunikationsnet og -tjenester at give IT- og Telestyrelsen alle oplysninger, der skønnes nødvendige med henblik på administrationen af reglerne i denne bekendtgørelse og regler udstedt i medfør heraf.</p>\r\n      <p class=\"ParagrafGruppeOverskrift\">Beredskabspligt</p>\r\n      <p class=\"Paragraf\"><span class=\"ParagrafNr\">§ 7.</span> Udbydere af elektroniske kommunikationsnet og -tjenester skal gennem planlægning sikre, at det nødvendige personale er til rådighed ved gennemførelse af teleberedskabet.</p>\r\n      <p class=\"Stk2\"><span class=\"StkNr\">Stk. 2.</span> IT- og Telestyrelsen indsender ansøgninger til Beredskabsstyrelsen om fritagelse for mødepligt for de ansatte på telekommunikationsområdet, der under krise eller krig skal varetage funktioner som nævnt i § 1, stk. 1 og 2, i indenrigs- og sundhedsministerens bekendtgørelse nr. 934 af 6. december 1993 om fritagelse for mødepligt ved redningsberedskabet og forsvaret under krise eller krig (designering).</p>\r\n      <p class=\"ParagrafGruppeOverskrift\">Tilsyn, påbud og dagbøder</p>\r\n      <p class=\"Paragraf\"><span class=\"ParagrafNr\">§ 8.</span> IT- og Telestyrelsen fører tilsyn med udbydere af elektroniske kommunikationsnet og -tjenesters overholdelse af regler i denne bekendtgørelse og regler fastsat i medfør heraf. IT- og Telestyrelsen kan meddele udbydere af elektroniske kommunikationsnet og -tjenester påbud vedrørende overholdelse af regler i denne bekendtgørelse og regler fastsat i medfør heraf samt anvende tvangsbøder med henblik på gennemtvingelse heraf, jf. § 87, stk. 3 i lov om konkurrence- og forbrugerforhold på telemarkedet. Der er udpantningsret for beløbene.</p>\r\n      <p class=\"ParagrafGruppeOverskrift\">Straffebestemmelser</p>\r\n      <p class=\"Paragraf\"><span class=\"ParagrafNr\">§ 9.</span> Med bøde straffes</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> den, der nægter at afgive oplysninger i medfør af § 6, eller</p>\r\n          <p class=\"Liste1\"><span class=\"Liste1Nr\">2)</span> den, der overtræder regler, som er fastsat i medfør af § 3.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n      <p class=\"ParagrafGruppeOverskrift\">Ikrafttræden m.v.</p>\r\n      <p class=\"Paragraf\"><span class=\"ParagrafNr\">§ 10.</span> Bekendtgørelsen træder i kraft den 1. juni 2008.</p>\r\n      <p class=\"Stk2\"><span class=\"StkNr\">Stk. 2.</span> Samtidig ophæves bekendtgørelse nr. 1045 af 13. december 2001 om teleberedskab.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Ministeriet for Videnskab, Teknologi og Udvikling, den 21. maj 2008</I></P><P CLASS=SIGN1 ALIGN=\"CENTER\">Helge Sander</P><P CLASS=SIGN2 ALIGN=\"RIGHT\">/ Flemming Faber</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/05/2008"
        },
        {
            "displayName": "Accession",
            "displayValue": "B20080037005"
        },
        {
            "displayName": "Entydig dokumentidentifikation",
            "displayValue": "BD000417"
        },
        {
            "displayName": "Dato for førstegangsindlæggelse",
            "displayValue": "27/05/2008"
        },
        {
            "displayName": "Dato for indlæggelse",
            "displayValue": "27/05/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "370"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "21/05/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "IT- og Telestyrelsen"
        },
        {
            "displayName": "Ressortministeriets journalnummer",
            "displayValue": "Videnskabsmin.,<br />IT- og Telestyrelsen, j.nr. 07-016989"
        },
        {
            "displayName": "Stikord",
            "displayValue": "Teleberedskab"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}