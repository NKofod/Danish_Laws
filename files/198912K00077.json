{
    "id": 110083,
    "title": "1989 LSF 77   FORSLAG TIL LOV OM RADIO- OG FJERNSYNSVIRKSOMHED I GRØNLAND ",
    "documentTypeId": "400",
    "isSagsforlobPeriodValid": false,
    "shortName": "1989/1 LSF 77",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 77 </P>  \r\n\r\n<P></P>  \r\n\r\n<P>Forslag til Lov om radio- og fjernsynsvirksomhed i Grønland </P>  \r\n\r\n<P></P>  \r\n\r\n<P>Fremsat af kommunikationsministeren (Torben Rechendorff) </P>  \r\n\r\n<P></P>  \r\n\r\n<P>den 22. november 1989 </P>  \r\n\r\n<P></P>  \r\n\r\n<P>Vedtaget ved tredjebehandling den 7. december 1989 </P>  \r\n\r\n<P></P>  \r\n\r\n<P><a href=\"document.aspx?accn=A19890081530\"> Lov nr. 815 af 19/12/1989</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Grønlands hjemmestyre fastsætter regler for radio- og </P>  \r\n\r\n<P>fjernsynsvirksomhed i Grønland ved landstingsforordning, jf. § 5 i </P>  \r\n\r\n<P>lov om Grønlands hjemmestyre. </P>  \r\n\r\n<P>Stk. 2. Hjemmestyret kan herunder fastsætte regler om enhver spredning af  \r\n\r\n lyd- og billedprogrammer til almenheden ved hjælp af radioanlæg og om enhver  \r\n\r\n fordeling af programmer ved hjælp af fællesantenneanlæg og andre kabelanlæg.  \r\n\r\n Hjemmestyret kan ligeledes fastsætte forskrifter af teknisk karakter for  \r\n\r\n oprettelse og drift af sådanne kabelanlæg. </P>  \r\n\r\n<P>Stk. 3. Hjemmestyrets fastsættelse af regler efter stk. 1 og 2 skal ske  \r\n\r\n under hensyn til, at der sikres almenheden i Grønland den størst mulige  \r\n\r\n kvalitet, alsidighed og mangfoldighed i programudbudet, og at informations-  \r\n\r\n og ytringsfriheden tilgodeses. </P>  \r\n\r\n<P>§ 2. Hjemmestyret kan i landstingsforordninger, der udstedes i henhold til  \r\n\r\n § 1, fastsætte regler om, at overtrædelse af bestemmelser i  \r\n\r\n landstingsforordningerne eller i forskrifter, der udstedes i henhold hertil,  \r\n\r\n kan medføre bøde. </P>  \r\n\r\n<P>Stk. 2. For overtrædelser begået af aktieselskaber, anpartsselskaber,  \r\n\r\n andelsselskaber, foreninger eller lignende kan der pålægges selskabet m.v.  \r\n\r\n som sådant bødeansvar. </P>  \r\n\r\n<P>Stk. 3. For overtrædelser begået af en kommune eller et kommunalt  \r\n\r\n fællesskab kan der pålægges kommunen eller det kommunale fællesskab  \r\n\r\n bødeansvar. </P>  \r\n\r\n<P>§ 3. Landstingsforordninger, der udstedes i henhold til § 1, gælder ikke  \r\n\r\n for den radio- og fjernsynsvirksomhed, der udøves af de amerikanske styrker  \r\n\r\n på de dansk-amerikanske forsvarsområder, der er oprettet i henhold til  \r\n\r\n traktat af 27. april 1951 om forsvaret af Grønland. </P>  \r\n\r\n<P>§ 4. Tidspunktet for lovens ikrafttræden fastsættes af  \r\n\r\n kommunikationsministeren. </P>  \r\n\r\n<P>Stk. 2. Fra lovens ikrafttræden ophæves lov nr. 583 af 29. november 1978  \r\n\r\n om radio- og fjernsynsvirksomhed i Grønland. </P>  \r\n\r\n<P>Oprindeligt fremsat forslag </P>  \r\n\r\n<P>§ 1. Grønlands hjemmestyre fastsætter regler for radio- og </P>  \r\n\r\n<P>fjernsynsvirksomhed i Grønland ved landstingsforordning, jf. § 5 i </P>  \r\n\r\n<P>lov om Grønlands hjemmestyre. </P>  \r\n\r\n<P>Stk. 2. Hjemmestyret kan herunder fastsætte regler om enhver spredning af  \r\n\r\n lyd- og billedprogrammer til almenheden ved hjælp af radioanlæg og om enhver  \r\n\r\n fordeling af programmer ved hjælp af fællesantenneanlæg og andre kabelanlæg.  \r\n\r\n Hjemmestyret kan ligeledes fastsætte forskrifter af teknisk karakter for  \r\n\r\n oprettelse og drift af sådanne kabelanlæg. </P>  \r\n\r\n<P>Stk. 3. Hjemmestyrets fastsættelse af regler efter stk. 1 og 2 skal ske  \r\n\r\n under hensyn til, at der sikres almenheden i Grønland den størst mulige  \r\n\r\n kvalitet, alsidighed og mangfoldighed i programudbudet, og at informations-  \r\n\r\n og ytringsfriheden tilgodeses. </P>  \r\n\r\n<P>§ 2. Hjemmestyret kan i landstingsforordninger, der udstedes i henhold til  \r\n\r\n § 1, fastsætte regler om, at overtrædelse af bestemmelser i  \r\n\r\n landstingsforordningerne, eller i forskrifter, der udstedes i henhold hertil,  \r\n\r\n kan medføre bøde. </P>  \r\n\r\n<P>Stk. 2. For overtrædelser begået af aktieselskaber, anpartsselskaber,  \r\n\r\n andelsselskaber, foreninger eller lignende kan der pålægges selskabet m.v.  \r\n\r\n som sådant bødeansvar. </P>  \r\n\r\n<P>Stk. 3. For overtrædelser begået af en kommune eller et kommunalt  \r\n\r\n fællesskab kan der pålægges kommunen eller det kommunale fællesskab  \r\n\r\n bødeansvar. </P>  \r\n\r\n<P>§ 3. Landstingsforordninger, der udstedes i henhold til § 1, gælder ikke  \r\n\r\n for den radio- og fjernsynsvirksomhed der udøves af de amerikanske styrker på  \r\n\r\n de dansk-amerikanske forsvarsområder, der er oprettet i henhold til traktat  \r\n\r\n af 27. april 1951 om forsvaret af Grønland. </P>  \r\n\r\n<P>§ 4. Tidspunktet for lovens ikrafttræden fastsættes af  \r\n\r\n kommunikationsministeren. </P>  \r\n\r\n<P>Stk. 2. Fra lovens ikrafttræden ophæves lov nr. 583 af 29. november 1978  \r\n\r\n om radio- og fjernsynsvirksomhed i Grønland. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>Som led i gennemførelsen af hjemmestyreordningen for Grønland vedtog  \r\n\r\n Folketinget i folketingssamlingen 1978-79, ved lov nr. 583 af 29. nov. 1978  \r\n\r\n om radio- og fjernsynsvirksomhed i Grønland, at overføre eneretten til ved  \r\n\r\n hjælp af radioanlæg i Grønland at sprede lyd- og billedprogrammer, der er  \r\n\r\n bestemt til modtagelse af almenheden, fra staten til Grønlands hjemmestyre.  \r\n\r\n Samtidig blev det fastsat, at hjemmestyret har eneret til fordeling af  \r\n\r\n programmer ved hjælp af kabelanlæg til lokaler, der anvendes til privat  \r\n\r\n beboelse. </P>  \r\n\r\n<P>Loven bestemmer endvidere, at hjemmestyrets eneret udøves gennem Grønlands  \r\n\r\n Radio, og indeholder regler om denne institutions indretning og opgaver. </P>  \r\n\r\n<P>Yderligere indeholder loven hjemmel for, at hjemmestyret kan give  \r\n\r\n koncessioner til lokal programvirksomhed, om at Grønlands tekniske  \r\n\r\n organisation (nu: NUNATEK) varetager driften af sendere for Grønlands Radio,  \r\n\r\n samt om, at der vil kunne udstedes regler om opkrævning af licens for brug af  \r\n\r\n radio- og fjernsynsmodtagere. </P>  \r\n\r\n<P>Loven er sat i kraft den 1. januar 1980 ved § 3 i bekendtgørelse nr. 417  \r\n\r\n af 27. september 1979 om ikraftsættelse af visse love om sagsområders  \r\n\r\n overgang til Grønlands hjemmestyre. </P>  \r\n\r\n<P>Det er hjemmestyrets opfattelse, at loven er unødigt detaljeret, og at den  \r\n\r\n bør afløses af en bemyndigelseslov, som formuleres mere generelt. Herunder er  \r\n\r\n det oplyst, at det i Grønland fra privat hold har været bestridt, at  \r\n\r\n hjemmestyrets eneret omfatter fordelingen af programmer fra  \r\n\r\n kommunikationsatellitter. Ligeledes har det givet anledning til tvivl, om det  \r\n\r\n var muligt at indføre reklamefinansiering af radio- og fjernsynsvirksomhed.  \r\n\r\n</P>  \r\n\r\n<P>Det er regeringens opfattelse, at det er bedst stemmende med principperne  \r\n\r\n for hjemmestyreordningen, at loven kun indeholder et minimum af bestemmelser,  \r\n\r\n således at det fuldt ud overlades til Grønlands hjemmestyre at fastlægge  \r\n\r\n politikken med hensyn til de elektroniske medier i Grønland. </P>  \r\n\r\n<P>Det foreliggende lovforslag er udarbejdet efter ønske fra Grønlands  \r\n\r\n hjemmestyre. Lovforslaget har ingen økonomiske eller administrative  \r\n\r\n konsekvenser for staten. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1 </P>  \r\n\r\n<P>Hidtil har forholdene vedrørende radio- og fjernsynsvirksomhed i Grønland  \r\n\r\n som berørt i de almindelige bemærkninger været reguleret i en række  \r\n\r\n bestemmelser i lov nr. 583 af 29. november 1978. </P>  \r\n\r\n<P>I bestemmelsens stk. 1 fastslås det nu generelt, at hjemmestyret har  \r\n\r\n adgang til at fastsætte regler for radio- og fjernsynsvirksomhed i Grønland.  \r\n\r\n</P>  \r\n\r\n<P>Denne bemyndigelse uddybes i stk. 2, hvorefter bemyndigelsen blandt andet  \r\n\r\n omfatter regelfastsættelse om enhver spredning og fordeling af lyd- og  \r\n\r\n billedprogrammer i Grønland. Hjemmestyret fastlægger således ved  \r\n\r\n landstingsforordning reglerne for den landsdækkende radio- og  \r\n\r\n fjernsynsvirksomhed, som i dag udøves af Grønlands Radio. I denne forbindelse  \r\n\r\n kan hjemmestyret fastsætte regler om formål og opbygning. Ligeledes kan der  \r\n\r\n udstedes regler, herunder om udstedelse af tilladelser, for selvstændig lokal  \r\n\r\n programvirksomhed, hvad enten denne udøves ved hjælp af radioanlæg (dvs.  \r\n\r\n trådløst) eller ved hjælp af kabelanlæg (dvs. fællesantenneanlæg eller andre  \r\n\r\n anlæg). Men hjemmestyret vil også ud fra grønlandske mediepolitiske hensyn  \r\n\r\n kunne udstede forskrifter om eventuel spredning eller fordeling af  \r\n\r\n udenlandske programmer, der modtages direkte for eksempel over satellitter.  \r\n\r\n</P>  \r\n\r\n<P>Med hensyn til de sendetekniske forhold bemærkes, at oprettelse og drift  \r\n\r\n af sendestationer for Grønlands Radio og lokale radio- og  \r\n\r\n fjernsynsforetagender reguleres i henhold til loven om radiokommunikation  \r\n\r\n (lovbekendtgørelse nr. 210 af 6. april 1976, som ændret ved lov nr. 933 af  \r\n\r\n 19. december 1986). Af hensyn til rigsmyndighedernes ansvar for  \r\n\r\n internationale forhold vedrørende frekvensbenyttelsen i Grønland er det i  \r\n\r\n loven fastsat, at ministeren for offentlige arbejder (dvs. nu  \r\n\r\n kommunikationsministeren) fastsætter regler om hjemmestyrets udstedelse af  \r\n\r\n tilladelser til grønlandske radioanlæg, som ikke indgår i det offentlige  \r\n\r\n telenet. Dette vil også gælde for grønlandske radio- og tv-stationer. </P>  \r\n\r\n<P>For så vidt angår driften og vedligeholdelsen af de stationer, som  \r\n\r\n betjener Grønlands Radio, fastsætter den nugældende lovs § 3, at opgaverne  \r\n\r\n varetages af Grønlands tekniske organisation (nu: NUNATEK). Der skønnes ikke  \r\n\r\n at være behov for en sådan regel i dag. Det bemærkes, at hjemmestyret ved lov  \r\n\r\n nr. 943 af 23. december 1986 for Grønland, om el, vand og varme, brandvæsen,  \r\n\r\n havne, veje, telekommunikation m.v., har overtaget Grønlands tekniske  \r\n\r\n organisations virksomhed, herunder de omhandlede stationer. </P>  \r\n\r\n<P>Den hidtidige lov om radio- og fjernsynsvirksomhed i Grønland angiver i §  \r\n\r\n 7, at det vil være muligt at finansiere radio- og fjernsynsvirksomhed ved  \r\n\r\n hjælp af licensafgifter, og at der kan fastsættes regler om oplysningspligt  \r\n\r\n for indehavere og forhandlere af radio- og fjernsynsmodtagere. Disse  \r\n\r\n muligheder bibeholdes, idet det ligger indenfor den generelle kompetence, der  \r\n\r\n følger af § 1, at hjemmestyret fastlægger, hvordan radio- og  \r\n\r\n fjernsynsvirksomhed i Grønland skal finansieres, herunder om dette skal ske  \r\n\r\n ved hjælp af reklameindtægter, tilskud fra hjemmestyret, licensafgifter eller  \r\n\r\n eventuelle andre finansieringsmuligheder. </P>  \r\n\r\n<P>Det er ikke hensigten med bestemmelsen at gribe ind i det generelle  \r\n\r\n tilskud fra staten til Grønlands hjemmestyre, hvori der er indregnet et beløb  \r\n\r\n vedrørende Grønlands Radio. </P>  \r\n\r\n<P>Til § 2 </P>  \r\n\r\n<P>Det foreslås her, at Grønlands hjemmestyre får mulighed for i regler om  \r\n\r\n radio- og fjernsynsvirksomhed i Grønland at fastsætte at overtrædelse af  \r\n\r\n reglerne medfører bøde. </P>  \r\n\r\n<P>Til § 3 </P>  \r\n\r\n<P>De amerikanske styrker på de dansk-amerikanske forsvarsområder i Grønland  \r\n\r\n driver deres egne radio- og fjernsynsstationer. Hjemmestyrets kompetence til  \r\n\r\n at fastsætte regler om radio- og fjernsynsvirksomhed omfatter ikke disse  \r\n\r\n stationers virksomhed. </P>  \r\n\r\n<P>Til § 4 </P>  \r\n\r\n<P>Loven sættes i kraft når Grønlands hjemmestyre har truffet de fornødne  \r\n\r\n dispositioner til lovens gennemførelse. </P>  \r\n\r\n<P>Bilag </P>  \r\n\r\n<P>Lov om radio- og fjernsynsvirksomhed i Grønland </P>  \r\n\r\n<P>VI MARGRETHE DEN ANDEN, af Guds Nåde Danmarks Dronning, gør vitterligt:  \r\n\r\n</P>  \r\n\r\n<P>Folketinget har vedtaget og Vi ved Vort samtykke stadfæstet følgende lov:  \r\n\r\n</P>  \r\n\r\n<P>Kapitel 1 </P>  \r\n\r\n<P>Almindelige bestemmelser </P>  \r\n\r\n<P>§ 1. Grønlands hjemmestyre har i Grønland eneret til ved hjælp af  \r\n\r\n radioanlæg af udsende lyd- og billedprogrammer, der er bestemt til modtagelse  \r\n\r\n af almenheden. </P>  \r\n\r\n<P>Stk. 2. Hjemmestyret har ligeledes eneret til i Grønland at lade lyd- og  \r\n\r\n billedprogrammer fordele til lokaler, der anvendes til privat beboelse, ved  \r\n\r\n hjælp af kabelanlæg. Dette er dog ikke til hinder for en fordeling ved hjælp  \r\n\r\n af fællesantenneanlæg af programmer udsendt i henhold til stk. 1 samt  \r\n\r\n programmer fra radiospredningsinstitutioner uden for Grønland, når  \r\n\r\n fordelingen sker uden ændringer og samtidig med, at udsendelserne finder  \r\n\r\n sted. </P>  \r\n\r\n<P>Stk. 3. Hjemmestyrets virksomhed efter stk. 1 og 2 udøves gennem Grønlands  \r\n\r\n Radio. Virksomheden skal udøves under hensyntagen til, at der tilsikres  \r\n\r\n almenheden i Grønland den størst mulige alsidighed og saglighed i  \r\n\r\n programudbuddet med afgørende vægt på informations- og ytringsfriheden, og at  \r\n\r\n man sikrer, at programmerne kommer til at omfatte nyhedsformidling,  \r\n\r\n oplysning, underholdning og kunst. Aktuelle samfundsoplysende udsendelser bør  \r\n\r\n indrømmes en særlig fremtrædende placering. </P>  \r\n\r\n<P>§ 2. Efter forhandling med vedkommende kommunalbestyrelser kan Grønlands  \r\n\r\n hjemmestyre give koncessioner til, at lokale, private eller offentlige anlæg  \r\n\r\n kan udsende lyd- og billedprogrammer til almenheden inden for bestemte lokale  \r\n\r\n områder ved hjælp af kabelnet eller trådløst. Hjemmestyret fastsætter de  \r\n\r\n nærmere betingelser for koncessionshavernes virksomhed. </P>  \r\n\r\n<P>§ 3. Grønlands tekniske organisation varetager den tekniske drift og  \r\n\r\n vedligeholdelse af de radiofoni- og fjernsynsstationer, som er nødvendige for  \r\n\r\n transmissioner af Grønlands Radios egne udsendelser. De hermed forbundne  \r\n\r\n udgifter afholdes af Grønlands Radio. </P>  \r\n\r\n<P>Kapitel 2 </P>  \r\n\r\n<P>Grønlands Radio </P>  \r\n\r\n<P>§ 4. Grønlands Radio er en selvstændig offentlig institution, der ledes af  \r\n\r\n en radiostyrelse. Radiostyrelsen fastsætter de almindelige retningslinier for  \r\n\r\n institutionens virksomhed under overholdelse af de rammer for denne  \r\n\r\n virksomhed, som Grønlands hjemmestyre bestemmer. </P>  \r\n\r\n<P>§ 5. Grønlands Radio har til opgave at producere, udsende og fordele  \r\n\r\n radio- og fjernsynsprogrammer som nævnt i § 1. Derudover kan Grønlands Radio  \r\n\r\n tillige udøve anden programvirksomhed. </P>  \r\n\r\n<P>§ 6. Nærmere bestemmelser om radiostyrelsens sammensætning og Grønlands  \r\n\r\n Radios styrelse i øvrigt fastsættes af Grønlands hjemmestyre. </P>  \r\n\r\n<P>Kapitel 3 </P>  \r\n\r\n<P>Andre bestemmelser </P>  \r\n\r\n<P>§ 7. Grønlands hjemmestyre kan fastsætte regler om afgifter for benyttelse  \r\n\r\n af radiofoni- og fjernsynsmodtagere i Grønland og om oplysningspligt for  \r\n\r\n indehavere og forhandlere af sådanne modtagere. </P>  \r\n\r\n<P>§ 8. Den, der foretager spredning og fordeling af lyd- og billedprogrammer  \r\n\r\n i strid med § 1, stk. 1 og 2, eller uden tilladelse efter § 2, kan idømmes  \r\n\r\n bøde. </P>  \r\n\r\n<P>Stk. 2. I forskrifter, der fastsættes i henhold til § 7, kan der  \r\n\r\n fastsættes bøde for overtrædelse af bestemmelser i forskrifterne. </P>  \r\n\r\n<P>Stk. 3. Ved overtrædelser begået af aktieselskaber, anpartsselskaber og  \r\n\r\n lignende kan der pålægges selskabet som sådant bødeansvar. </P>  \r\n\r\n<P>§ 9. Tidspunktet for lovens ikrafttræden bestemmes af ministeren for  \r\n\r\n Grønland. </P>  \r\n\r\n<P>Stk. 2. Fra lovens ikrafttræden ophæves § 25 i lov nr. 421 af 15. juni  \r\n\r\n 1973 om radio- og fjernsynsvirksomhed. </P>  \r\n\r\n<P>Givet på Christiansborg slot, den 29. november 1978. </P>  \r\n\r\n<P>Under Vor Kongelige Hånd og Segl </P>  \r\n\r\n<P>MARGRETHE R. </P>  \r\n\r\n<P>/ Jørgen Peder Hansen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "25/04/1995"
        },
        {
            "displayName": "Accession",
            "displayValue": "198912K00077"
        },
        {
            "displayName": "Entydig dokumentidentifikation",
            "displayValue": "CL003641"
        },
        {
            "displayName": "Dato for førstegangsindlæggelse",
            "displayValue": "25/04/1995"
        },
        {
            "displayName": "Dato for indlæggelse",
            "displayValue": "25/04/1995"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "77"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}