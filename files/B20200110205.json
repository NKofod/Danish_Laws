{
    "id": 215681,
    "title": "Bekendtgørelse om behandling af personoplysninger i forbindelse med tilbudt test for Coronavirussygdom 2019 (COVID-19) som følge af ansættelsesforhold, indrejse i Danmark eller som tilbud til befolkningen mv.",
    "documentTypeId": "60",
    "isSagsforlobPeriodValid": true,
    "shortName": "BEK nr 1102 af 29/06/2020",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om behandling af personoplysninger i forbindelse med tilbudt test for Coronavirussygdom 2019 (COVID-19) som følge af ansættelsesforhold, indrejse i Danmark eller som tilbud til befolkningen mv.</p>\r\n<p class=\"Indledning2\">I medfør af § 21 a og § 21 b i lov om foranstaltninger mod smitsomme og andre overførbare sygdomme, jf. lovbekendtgørelse nr. 1026 af 1. oktober 2019, som ændret ved lov nr. 208 af 17. marts 2020, fastsættes:</p>\r\n<p class=\"Paragraf\" id=\"idca250bd8-251c-4959-9fc9-8e9e3d143420\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Offentlige og private arbejdsgivere kan efter anmodning fra Statens Serum Institut videregive oplysninger om ansattes personnumre eller lignende oplysninger, der entydigt identificerer ansatte, til Statens Serum Institut med henblik på, at instituttet kan tilbyde de ansatte at få foretaget en undersøgelse af, om de har eller har haft Coronavirussygdom 2019 (COVID-19). Statens Serum Institut må alene anmode om oplysninger omfattet af 1. pkt., når de ansatte tilhører en målgruppe, som ifølge myndighederne er relevant at teste som led i indsatsen for at hindre udbredelse og smitte af Coronavirussygdom 2019 (COVID-19).</p>\r\n<p class=\"Stk2\">\r\n   <span class=\"StkNr\" id=\"id0395845c-0406-4733-9bf2-93feac4a22d7\">Stk. 2.</span> Statens Serum Institut kan anvende oplysninger i Registeret for Udenlandske Tjenesteydere med henblik på at identificere udenlandske arbejdsgivere, der udstationerer arbejdstagere i Danmark.</p>\r\n<p class=\"Paragraf\" id=\"id1c184e19-2110-49dc-b0eb-dba7189a4bc6\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Statens Serum Institut behandler personoplysninger i forbindelse med, at instituttet opretter rekvisitioner på test i det eksisterende prøverekvireringssystem, WebReq, til personer, der vælger at benytte sig af tilbud omfattet af § 1, samt tilbud, som Statens Serum Institut i medfør af sundhedslovens § 222 tilbyder til hele befolkningen, til et repræsentativt udsnit af befolkningen, eller til andre nærmere definerede målgrupper, når det er nødvendigt for at forebygge eller hindre udbredelse og smitte af Coronavirussygdom 2019 (COVID-19), herunder oplysninger om personnummer eller lignende oplysninger, der entydigt identificerer den pågældende, oplysninger om personens sygesikringsgruppe, og oplysninger om modtager af prøvesvar, jf. stk. 2.</p>\r\n<p class=\"Stk2\">\r\n   <span class=\"StkNr\" id=\"idada0ba86-ac99-4eb7-8ec8-646d17e48ed6\">Stk. 2.</span> Statens Serum Institut opretter maskinelt borgerens alment praktiserende læge som rekvirent og modtager af svar på prøver, som foretages på personer, der er omfattet af sygesikringsgruppe 1, der vælger at benytte sig af tilbud omfattet af stk. 1 eller § 1.</p>\r\n<p class=\"Paragraf\" id=\"ida7731fb4-b4e2-41b6-bf45-b2816d957370\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Regionsrådet behandler, herunder opbevarer, personoplysninger omfattet af § 2 i regionernes fælles prøvebestillingssystem WebReq. Regionsrådet behandler endvidere personoplysninger omfattet af § 2, i forbindelse med at personer bestiller tid til test, herunder på hjemmesiden coronaprover.dk.</p>\r\n<p class=\"Paragraf\" id=\"id64755610-7858-4880-a801-1c08f329c258\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Regionsrådet videregiver prøvemateriale til Statens Serum Institut fra de prøver, som regionsrådet foretager på personer, der vælger at benytte sig af tilbud omfattet af § 1 eller § 2, stk. 1, til brug for instituttets analyse af prøvematerialet og generelle smitteovervågning efter sundhedslovens § 222.</p>\r\n<p class=\"Paragraf\" id=\"iddfbec1aa-661a-4b8d-910e-a2fd684e9389\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Statens Serum Institut videregiver analyseresultatet til regionsrådenes laboratoriedatabank og til borgerens alment praktiserende læge. Analyseresultatet gøres tilgængeligt for personer over 15 omfattet i sygesikringsgruppe 1 og 2 via sundhed.dk.</p>\r\n<p class=\"Stk2\">\r\n   <span class=\"StkNr\" id=\"id5d9d24e6-7614-4373-b771-cc576e0ad814\">Stk. 2.</span> Regionsrådet gør analyseresultatet vedrørende børn under 15 tilgængeligt for barnets forældremyndighedsindehaver digitalt, herunder via sundhed.dk.</p>\r\n<p class=\"ParagrafGruppeOverskrift\">\r\n   <span>Ikrafttræden</span>\r\n</p>\r\n<p class=\"Paragraf\" id=\"id3fd12e77-8594-41cc-a6a6-bffdb04eaa3c\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Bekendtgørelsen træder i kraft den 10. juli 2020.</p>\r\n<p class=\"Stk2\">\r\n   <span class=\"StkNr\" id=\"idac26ab69-9e29-4fbf-a491-46d7250e5472\">Stk. 2.</span> Bekendtgørelsen ophæves den 31. oktober 2020.</p>\r\n<p class=\"Stk2\">\r\n   <span class=\"StkNr\" id=\"idf6fb20a4-b87a-429e-a0a2-d4b184eef182\">Stk. 3.</span> Bekendtgørelse nr. 874 af 14. juni 2020 om behandling af personoplysninger i forbindelse med tilbudt test for Coronavirussygdom 2019 (COVID-19) som følge af ansættelsesforhold, indrejse i Danmark eller som tilbud til befolkningen mv. ophæves.</p><div class=\"Givet\" id=\"Givet\"><p class=\"Givet\" align=\"center\">Sundheds- og Ældreministeriet, den 29. juni 2020</p><p class=\"Sign1\" align=\"center\">Magnus Heunicke</p><p class=\"Sign2\" align=\"right\">/ Esther Løffler</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/07/2020"
        },
        {
            "displayName": "Accession",
            "displayValue": "B20200110205"
        },
        {
            "displayName": "Entydig dokumentidentifikation",
            "displayValue": "CN001322"
        },
        {
            "displayName": "Dato for førstegangsindlæggelse",
            "displayValue": "02/07/2020"
        },
        {
            "displayName": "Dato for indlæggelse",
            "displayValue": "02/07/2020"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1102"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "29/06/2020"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Sundheds- og Ældremin., j.nr. 2008424"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}