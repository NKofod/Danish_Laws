{
    "id": 122490,
    "title": "Bekendtgørelse om rekreativt fiskeri i salt- og ferskvand samt redskabsfiskeri mv. i ferskvand",
    "documentTypeId": "60",
    "isSagsforlobPeriodValid": true,
    "shortName": "BEK nr 1199 af 11/12/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Definitioner mv.</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   Personkreds</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Administration og betaling af lystfisker- og fritidsfiskertegn</p>\r\n      <p class=\"Indholdsfortegnelse\"><a href=\"#Kap4\">Kapitel 4</a>   Visse former for lystfiskeri i saltvand</p>\r\n      <p class=\"Indholdsfortegnelse\"><a href=\"#Kap5\">Kapitel 5</a>   Fritidsfiskeres redskaber i saltvand</p>\r\n      <p class=\"Indholdsfortegnelse\"><a href=\"#Kap6\">Kapitel 6</a>   Redskaber i ferskvand</p>\r\n      <p class=\"Indholdsfortegnelse\"><a href=\"#Kap7\">Kapitel 7</a>   Autorisation mv.</p>\r\n      <p class=\"Indholdsfortegnelse\"><a href=\"#Kap8\">Kapitel 8</a>   Kontrol, straf og ikrafttræden mv.</p><div class=\"bjelke\">Den fulde tekst</div><p class=\"Titel2\">Bekendtgørelse om rekreativt fiskeri i salt- og ferskvand samt redskabsfiskeri mv. i ferskvand</p>\r\n      <p class=\"Indledning2\">I medfør af § 27, stk. 1, § 32, stk. 1 og 3, § 50, stk. 2, § 56, stk. 5 og 6, § 64, stk. 1, § 71, § 109, stk. 1, § 112 b, § 117 b og § 130, stk. 2 og 4, i lov om fiskeri og fiskeopdræt (fiskeriloven), jf. lovbekendtgørelse nr. 978 af 26. september 2008, og efter bemyndigelse, fastsættes:</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Definitioner mv.</p>\r\n      <p class=\"Paragraf\"><span class=\"ParagrafNr\">§ 1.</span> Ved lystfiskeri i salt- og ferskvand forstås i denne bekendtgørelse: Alt fiskeri med lette håndredskaber, jf. § 26 i fiskeriloven.</p>\r\n      <p class=\"Paragraf\"><span class=\"ParagrafNr\">§ 2.</span> Ved fritidsfiskeri i saltvand forstås i denne bekendtgørelse: Fiskeri, der udøves af personer, der</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> ikke er registreret som erhvervsfisker med A-status eller bierhvervsfisker, eller som ikke er særligt fiskeriberettiget i henhold til §§ 24 og 25 i fiskeriloven, jf. § 27, stk. 1, i fiskeriloven, og</p>\r\n          <p class=\"Liste1\"><span class=\"Liste1Nr\">2)</span> fisker med andre redskaber end lette håndredskaber.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 3.</span> Ved fritidsfiskeri i ferskvand forstås i denne bekendtgørelse: Alt fiskeri i ferskvand, bortset fra</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> fiskeri med lette håndredskaber, og</p>\r\n          <p class=\"Liste1\"><span class=\"Liste1Nr\">2)</span> fiskeri, der er omfattet af tilladelse til omsætning af fisk fra ferske vande, jf. § 27, stk. 2, i fiskeriloven.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 4.</span> Udover bekendtgørelsens regler skal i øvrigt overholdes alle de regler, der i henhold til fiskerilovgivningen gælder vedrørende fiskeri.</p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">Personkreds</p>\r\n      <p class=\"Paragraf\"><span class=\"ParagrafNr\">§ 5.</span> Lystfiskeri må kun udøves af personer, der har gyldigt lystfiskertegn, jf. § 54 i fiskeriloven.</p>\r\n      <p class=\"Stk2\"><span class=\"StkNr\">Stk. 2.</span> Undtaget fra bestemmelsen i stk. 1 er personer, der</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> er under 18 år, jf. § 54, stk. 1, i fiskeriloven,</p>\r\n          <p class=\"Liste1\"><span class=\"Liste1Nr\">2)</span> har ret til folkepension, jf. § 54, stk. 1, i fiskeriloven,</p>\r\n          <p class=\"Liste1\"><span class=\"Liste1Nr\">3)</span> har gyldigt fritidsfiskertegn, jf. § 54, stk. 3, i fiskeriloven,</p>\r\n          <p class=\"Liste1\"><span class=\"Liste1Nr\">4)</span> fisker i ferske vande, der ejes af enkeltpersoner, det offentlige, selskaber eller lignende, og som ikke har afløb til sø, å eller strand, eller hvis afløb er af en sådan beskaffenhed, at fisk ikke kan passere det, jf. § 55, stk. 1, i fiskeriloven,</p>\r\n          <p class=\"Liste1\"><span class=\"Liste1Nr\">5)</span> er grundejer ved ferske vande samt den pågældendes husstand, når fiskeriet udøves i det fiskevand, der støder op til grunden, jf. § 55, stk. 2, i fiskeriloven, eller</p>\r\n          <p class=\"Liste1\"><span class=\"Liste1Nr\">6)</span> er grundejer ved saltvand samt den pågældendes husstand, når fiskeriet finder sted under ophold på den strandbred, der er omfattet af grunden, jf. § 55, stk. 3, i fiskeriloven.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 6.</span> Fritidsfiskeri i saltvand må kun udøves personligt af personer, der</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> er fyldt 12 år,</p>\r\n          <p class=\"Liste1\"><span class=\"Liste1Nr\">2)</span> har fast bopæl her i landet,</p>\r\n          <p class=\"Liste1\"><span class=\"Liste1Nr\">3)</span> ikke er registreret som erhvervsfiskere med A-status eller bierhvervsfiskere og</p>\r\n          <p class=\"Liste1\"><span class=\"Liste1Nr\">4)</span> har gyldigt fritidsfiskertegn.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Betingelsen i stk. 1, nr. 2, om fast bopæl her i landet gælder ikke for personer, som er omfattet af Det Europæiske Fællesskabs og EØS´s regler om etablering, arbejdskraftens frie bevægelighed og udveksling af tjenesteydelser, bl.a. via arbejde her i landet og som derved har opnået en nærmere tilknytning til landet.</p>\r\n      <p class=\"Paragraf\"><span class=\"ParagrafNr\">§ 7.</span> Fritidsfiskeri i ferskvand må kun udøves af personer, der har erhvervet gyldigt fritidsfiskertegn, jf. § 54, stk. 2, i fiskeriloven.</p>\r\n      <p class=\"Stk2\"><span class=\"StkNr\">Stk. 2.</span> Undtaget fra bestemmelsen i stk. 1 er:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Personer, der fisker i vande, der ejes af enkeltpersoner, det offentlige, selskaber eller lignende, og som ikke har afløb til sø, å eller strand, eller hvis afløb er af en sådan beskaffenhed, at fisk ikke kan passere det, jf. § 55, stk. 1, i fiskeriloven.</p>\r\n          <p class=\"Liste1\"><span class=\"Liste1Nr\">2)</span> Grundejeren og dennes husstand, når fiskeriet udøves i det fiskevand, der støder op til grunden, jf. § 55, stk. 2, i fiskeriloven.</p>\r\n        </div>\r\n      </p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Administration og betaling af lystfisker- og fritidsfiskertegn</p>\r\n      <p class=\"Paragraf\"><span class=\"ParagrafNr\">§ 8.</span> Lystfiskertegn kan efter § 56, stk. 2, i fiskeriloven erhverves med en gyldighedsperiode på</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> 12 måneder,</p>\r\n          <p class=\"Liste1\"><span class=\"Liste1Nr\">2)</span> 1 uge eller</p>\r\n          <p class=\"Liste1\"><span class=\"Liste1Nr\">3)</span> 1 dag.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Prisen for lystfiskertegnet for 12 måneder er 140 kr., for 1 uge 100 kr. og for 1 dag 35 kr., jf. § 56, stk. 3, i fiskeriloven.</p>\r\n      <p class=\"Stk2\"><span class=\"StkNr\">Stk. 3.</span> Lystfiskertegn erhverves ved indbetaling af det i stk. 2 nævnte beløb</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> på giroindbetalingskort til Fiskeridirektoratets girokonto nr. 0 70 60 00,</p>\r\n          <p class=\"Liste1\"><span class=\"Liste1Nr\">2)</span> hos et salgssted, som Fiskeridirektoratet har autoriseret,</p>\r\n          <p class=\"Liste1\"><span class=\"Liste1Nr\">3)</span> ved fornyelse af et tidligere indbetalt fisketegn via BetalingsService, eller</p>\r\n          <p class=\"Liste1\"><span class=\"Liste1Nr\">4)</span> via internet-hjemmeside: www.fisketegn.dk.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 4.</span> Lystfiskertegn er gyldige fra betalingsdatoen. Der kan dog for dag- og ugetegn angives en senere gyldighedsdato, som dog ikke må være senere end 30 dag efter betalingsdatoen.</p>\r\n      <p class=\"Paragraf\"><span class=\"ParagrafNr\">§ 9.</span> Gyldigt lystfiskertegn er:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Giroindbetalingskort med postvæsenets eller et pengeinstituts kvittering for, at beløbet for 12 måneder, 1 uge eller 1 dag er betalt, når kvitteringen også indeholder lystfiskertegnets indehavers fornavn, efternavn og adresse.</p>\r\n          <p class=\"Liste1\"><span class=\"Liste1Nr\">2)</span> Bevis for betalt lystfiskertegn fra et autoriseret salgssted, jf. § 8, stk. 3, nr. 2, med lystfiskertegnets indehavers fornavn, efternavn, adresse, lystfiskernummer samt gyldighedsperiode.</p>\r\n          <p class=\"Liste1\"><span class=\"Liste1Nr\">3)</span> Bevis for betalt lystfiskertegn via internet-hjemmesiden www.fisketegn.dk.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Oplysning om det lystfiskernummer, der tildeles ved betalingen, er tilstrækkeligt bevis.</p>\r\n      <p class=\"Paragraf\"><span class=\"ParagrafNr\">§ 10.</span> Fritidsfiskertegn har en gyldighedsperiode på 12 måneder, jf. § 56, stk. 2, i fiskeriloven.</p>\r\n      <p class=\"Stk2\"><span class=\"StkNr\">Stk. 2.</span> Fritidsfiskertegn erhverves ved indbetaling af 275 kr., jf. § 56, stk. 4.</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> til Fiskeridirektoratets girokonto nr. 4 71 41 48 ved anvendelse af et specielt girokort med fortrykt fritidsfiskernummer,</p>\r\n          <p class=\"Liste1\"><span class=\"Liste1Nr\">2)</span> hos et salgssted, som Fiskeridirektoratet har autoriseret,</p>\r\n          <p class=\"Liste1\"><span class=\"Liste1Nr\">3)</span> ved fornyelse af et tidligere indbetalt fisketegn via BetalingsService, eller</p>\r\n          <p class=\"Liste1\"><span class=\"Liste1Nr\">4)</span> via internet-hjemmesiden: www.fisketegn.dk.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Fritidsfiskertegn er gyldige fra betalingsdatoen.</p>\r\n      <p class=\"Paragraf\"><span class=\"ParagrafNr\">§ 11.</span> Gyldigt fritidsfiskertegn er:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Giroindbetalingskort for 12 måneder med fritidsfiskernummer og med postvæsenets eller et pengeinstituts kvittering for, at beløbet er betalt, når kvitteringen også indeholder fritidsfiskerens fornavn, efternavn og adresse.</p>\r\n          <p class=\"Liste1\"><span class=\"Liste1Nr\">2)</span> Bevis for betalt fritidsfiskertegn fra et autoriseret salgssted, jf. § 8, stk. 3. nr. 2, med fritidsfiskertegnets indehavers fornavn, efternavn, adresse, fritidsfiskernummer samt betalingsdato.</p>\r\n          <p class=\"Liste1\"><span class=\"Liste1Nr\">3)</span> Bevis for betalt fritidsfiskertegn via internet-hjemmesiden www.fisketegn.dk.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Oplysning om det fritidsfiskernummer, der tildeles ved betalingen, er tilstrækkeligt bevis.</p>\r\n      <p class=\"Paragraf\"><span class=\"ParagrafNr\">§ 12.</span> Hvis en person har indbetalt et beløb, der er forskelligt fra de i § 8, stk. 2, anførte, har pågældende erhvervet lystfiskertegn for den periode, der svarer til det nærmeste lavere beløb. Indbetalte beløb, der er mindre end 35 kr., gælder ikke som lystfiskertegn.</p>\r\n      <p class=\"Stk2\"><span class=\"StkNr\">Stk. 2.</span> Indbetalte beløb, der er højere end de fastsatte beløb for lystfisker- og fritidsfiskertegn, tilbagebetales kun til indbetaleren efter påkrav og dokumentation fra indbetaler for fejlindbetalingen.</p>\r\n      <p class=\"Paragraf\"><span class=\"ParagrafNr\">§ 13.</span> Ved erhvervelse af fisketegn skal cpr-nummer oplyses.</p>\r\n      <p class=\"Stk2\"><span class=\"StkNr\">Stk. 2.</span> Personer, der ikke har bopæl i Danmark og derfor ikke har cpr-nummer, skal oplyse fødselsdato.</p>\r\n      <p class=\"Paragraf\"><span class=\"ParagrafNr\">§ 14.</span> Bevis for betalt lystfiskertegn og fritidsfiskertegn, skal sammen med legitimation, som f.eks. kørekort eller sygesikringsbevis, medbringes under fiskeri, hvor lystfisker- eller fritidsfiskertegn kræves, jf. § 58 i fiskeriloven.</p>\r\n      <p class=\"Stk2\"><span class=\"StkNr\">Stk. 2.</span> Lystfisker- og fritidsfiskertegnet er personligt og må ikke overdrages til andre, og der må kun være påført en persons navn på hver kvittering, jf. § 58 i fiskeriloven.</p>\r\n      <p class=\"Paragraf\"><span class=\"ParagrafNr\">§ 15.</span> Personer, der efter § 47 skal indbetale et forhøjet beløb, skal indbetale dette til Fiskeridirektoratet ved brug af et særligt giroindbetalingskort, der udleveres af Fiskeridirektoratet. Giroindbetalingskortet er påført indbetalerens fornavn, efternavn, adresse samt et lystfisker- eller fritidsfiskernummer.</p>\r\n      <p class=\"Stk2\"><span class=\"StkNr\">Stk. 2.</span> Kvittering for betalt forhøjet beløb efter stk. 1 gælder som lystfisker- eller fritidsfiskertegn for 12 måneder fra betalingsdatoen.</p>\r\n      <p class=\"Kapitel\"><a name=\"Kap4\">Kapitel 4</a></p>\r\n      <p class=\"KapitelOverskrift2\">Visse former for lystfiskeri i saltvand</p>\r\n      <p class=\"Paragraf\"><span class=\"ParagrafNr\">§ 16.</span> Lystfiskeri med huggeredskaber (rykfiskeri) er ikke tilladt.</p>\r\n      <p class=\"Stk2\"><span class=\"StkNr\">Stk. 2.</span> Blusning og stangning af ål er ikke tilladt.</p>\r\n      <p class=\"Paragraf\"><span class=\"ParagrafNr\">§ 17.</span> Lystfiskeri med liner, der slæbes efter båd drevet ved motorkraft (trolling- og dørgefiskeri), er ikke tilladt inden for en afstand af 100 meter fra lavvandslinien.</p>\r\n      <p class=\"Stk2\"><span class=\"StkNr\">Stk. 2.</span> Trolling- og dørgefiskeri er endvidere ikke tilladt i Tempelkrogen i Isefjorden.</p>\r\n      <p class=\"Paragraf\"><span class=\"ParagrafNr\">§ 18.</span> Lystfiskeri fra båd drevet ved motorkraft eller fra kyst, hvor redskabets line spiles ud til siden med skovle, paravaner eller lignende, herunder oter, er ikke tilladt.</p>\r\n      <p class=\"Stk2\"><span class=\"StkNr\">Stk. 2.</span> Uanset forbudet i stk. 1 er det tilladt, uden for 100 meter fra lavvandslinien og uden for de i § 19, stk. 1, nævnte områder, direkte på fiskelinen at montere og ved fiskeriet at anvende indretninger, som er egnet til at spile redskabet. På liner, der er spilet som anført, må alene anvendes 1 endeagn (blink, spinner, wobler, flue eller lignende).</p>\r\n      <p class=\"Paragraf\"><span class=\"ParagrafNr\">§ 19.</span> I følgende områder gælder, udover bestemmelserne i §§ 16-18, særlige regler for lystfiskeri fra motordreven båd eller kyst:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> I Isefjorden syd for en ret linie fra Kongsøre Næbbe til Kyndby Værket, (i området indgår Holbæk Fjord), og i Roskilde Fjord afgrænset ved en linie fra vestre mole ved Kulhuse til færgemolen ved Sølager.</p>\r\n          <p class=\"Liste1\"><span class=\"Liste1Nr\">2)</span> Et område i Øresund afgrænset i nord af en linie retvisende øst af havnefyret på Rungsted Havn og i syd af en linie retvisende øst af det østligste havnefyr på Vedbæk havn og afgrænset i øst af en linie 3 sømil fra lavvandslinien.</p>\r\n          <p class=\"Liste1\"><span class=\"Liste1Nr\">3)</span> I Køge Bugt (fra Køge Sønakke til Brøndby Lystbådehavn) i området mellem kysten og de fastsatte bundgarnsgrænser, jf. bekendtgørelse nr. 13 af 11. januar 1999 om grænser for anbringelse af bundgarnsstader i Køge Bugt.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Lystfiskeri fra båd drevet ved motorkraft i de i stk. 1 nævnte områder, hvor linen spiles ud til siden med skovle, paravaner eller lignende, herunder oter, er ikke tilladt.</p>\r\n      <p class=\"Stk2\"><span class=\"StkNr\">Stk. 3.</span> Ved lystfiskeri i de i stk. 1 nævnte områder, hvor linen slæbes efter en båd drevet ved motorkraft (trolling/dørgning), må der maksimalt anvendes 2 stænger pr. person, dog højst 4 stænger pr. båd.</p>\r\n      <p class=\"Kapitel\"><a name=\"Kap5\">Kapitel 5</a></p>\r\n      <p class=\"KapitelOverskrift2\">Fritidsfiskeres redskaber i saltvand</p>\r\n      <p class=\"Paragraf\"><span class=\"ParagrafNr\">§ 20.</span> En fritidsfisker må i saltvand højst anvende 6 redskaber af følgende typer:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> krogliner à 100 kroge,</p>\r\n          <p class=\"Liste1\"><span class=\"Liste1Nr\">2)</span> garn (rødspætte-, tunge-, sild-, makrel- e.l.),</p>\r\n          <p class=\"Liste1\"><span class=\"Liste1Nr\">3)</span> ruser (enkelte eller dobbelte) og</p>\r\n          <p class=\"Liste1\"><span class=\"Liste1Nr\">4)</span> tejner.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Af de i stk. 1 nævnte redskaber må højst 3 være garn.</p>\r\n      <p class=\"Stk2\"><span class=\"StkNr\">Stk. 3.</span> En redskabsrække må højst indeholde 6 redskaber, som alle skal tilhøre samme fritidsfisker.</p>\r\n      <p class=\"Stk2\"><span class=\"StkNr\">Stk. 4.</span> Det er ikke tilladt at anvende ruser, jf. stk. 1. nr. 3, i perioden fra den 10. maj til og med den 31. juli.</p>\r\n      <p class=\"Stk2\"><span class=\"StkNr\">Stk. 5.</span> Det er ikke tilladt at anvende krogliner, jf. stk. 1, nr. 1, i perioden fra den 1. maj til og med den 30. september.</p>\r\n      <p class=\"Paragraf\"><span class=\"ParagrafNr\">§ 21.</span> Kasteruser må ikke være ovenvandsruser, dvs. at ingen del af redskabet må rage op over vandskorpen. Kasteruser må højst måle 90 cm i den forreste rusebøjle. For alle slags ruseredskaber gælder det, at maskestørrelsen (helmaske) i radgarnet ikke må overstige 40 mm. I kasteruser skal der anvendes stoprist eller spærrenet efter de almindeligt gældende regler for saltvand.</p>\r\n      <p class=\"Paragraf\"><span class=\"ParagrafNr\">§ 22.</span> En af de i § 20, stk. 1, nr. 3, nævnte tilladte ruser må være en rejepæleruse.</p>\r\n      <p class=\"Stk2\"><span class=\"StkNr\">Stk. 2.</span> Rejepælerusen må anvendes som undervandsruse eller ovenvandsruse og skal have mindst 2 og højst 3 kalve. Maskestørrelsen i rusen må ikke overstige 30 mm (helmaske). Alle kalve skal være åbne som en firkant, og holdt på plads af 4 stillebånd. Forreste kalv skal være forsynet med en spærrerist eller et spærrenet med kvadratmasker på 36 x 36 mm.</p>\r\n      <p class=\"Stk2\"><span class=\"StkNr\">Stk. 3.</span> Rusen må være forsynet med en rad på højst 14 m og 2 arme på hver højst 2 m. Maskestørrelsen i rad og arme må ikke overstige 40 mm (helmaske).</p>\r\n      <p class=\"Stk2\"><span class=\"StkNr\">Stk. 4.</span> Forreste rusebøjle må højst være 90 cm. Der må ikke være loft eller bund ved indgangspartiet. Der må herudover ikke være tilføjelser til redskabet, herunder tag og bund.</p>\r\n      <p class=\"Stk2\"><span class=\"StkNr\">Stk. 5.</span> Rejepælerusen skal være forsynet med mindst 3 og højst 5 pæle.</p>\r\n      <p class=\"Stk2\"><span class=\"StkNr\">Stk. 6.</span> Rejepælerusen må ikke opstilles før den er anmeldt til Fiskeridirektoratet med angivelse af pladsens beliggenhed i WGS 84 Datum.</p>\r\n      <p class=\"Paragraf\"><span class=\"ParagrafNr\">§ 23.</span> Der må ikke opstilles ruser i fredningsbælter og skal ved opstilling i vedtægtsområder respektere vedtægtsbestemmelser, der er oprettet i medfør af tidligere lovgivning om saltvandsfiskeri.</p>\r\n      <p class=\"Paragraf\"><span class=\"ParagrafNr\">§ 24.</span> Bundsatte garn må ikke have en længde af over 45 m og en dybde af over 1,5 m. Flydende garn må ikke have en længde af over 45 m og en dybde af over 3 m. Garnlænker må højst bestå af 3 garn. Garn skal være forankrede eller på anden måde fastgjort til havbunden.</p>\r\n      <p class=\"Stk2\"><span class=\"StkNr\">Stk. 2.</span> I perioden 1. juli - 15. november (begge dage inklusive) er det kun tilladt at anvende garn, jf. § 20, stk.1, nr. 2, hvis maskemål er:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> 100 mm og derunder (helmaske) svarende til 50 mm og derunder (halvmaske), eller</p>\r\n          <p class=\"Liste1\"><span class=\"Liste1Nr\">2)</span> 130 mm og derover (helmaske) svarende til 65 mm og derover (halvmaske).</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 25.</span> Under sejlads og fiskeri må hver fritidsfisker i båden kun medbringe de typer og det antal redskaber, det er tilladt at benytte ved fritidsfiskeri.</p>\r\n      <p class=\"Paragraf\"><span class=\"ParagrafNr\">§ 26.</span> En fritidsfisker må kun fiske med, røgte mv. redskaber, der er mærket med fiskerens eget navn, adresse og fiskerinummer, jf. §§ 27-28.</p>\r\n      <p class=\"ParagrafGruppeOverskrift\">Mærkning af fritidsfiskeres redskaber i saltvand</p>\r\n      <p class=\"Paragraf\"><span class=\"ParagrafNr\">§ 27.</span> Ethvert fritidsfiskerredskab skal på et synligt sted over vandet være forsynet med et forsvarligt fastgjort mærke med brugerens navn og adresse, skrevet med 1 cm høje, tydeligt læselige blokbogstaver på og med saltvandsbestandigt materiale. Mærket skal være gult.</p>\r\n      <p class=\"Stk2\"><span class=\"StkNr\">Stk. 2.</span> Redskabsmærker på stager, pæle og lignende skal anbringes mindst 1,2 m over vandet.</p>\r\n      <p class=\"Paragraf\"><span class=\"ParagrafNr\">§ 28.</span> Udover det i § 27 omhandlede redskabsmærke skal ethvert fritidsfiskerredskab være forsynet med fiskerinummeret på brugerens fritidsfiskertegn. Nummeret må kun anvendes af indbetaleren.</p>\r\n      <p class=\"Stk2\"><span class=\"StkNr\">Stk. 2.</span> Fiskerinummeret skal på et synligt sted over vandet være indskåret, indbrændt eller skrevet med saltvandsbestandigt tusch eller blæk med 2 cm høje tal på det gule redskabsmærke eller i den samme pæl, stage, bøje eller det samme flod, som redskabsmærket er fastgjort til.</p>\r\n      <p class=\"Kapitel\"><a name=\"Kap6\">Kapitel 6</a></p>\r\n      <p class=\"KapitelOverskrift2\">Redskaber i ferskvand</p>\r\n      <p class=\"ParagrafGruppeOverskrift\">Generelt om redskaber ved fiskeri i ferskvand</p>\r\n      <p class=\"Paragraf\"><span class=\"ParagrafNr\">§ 29.</span> I ferskvand er det tilladt at anvende ruser i perioden fra den 1. august til og med den 15. oktober.</p>\r\n      <p class=\"Stk2\"><span class=\"StkNr\">Stk. 2.</span> Anvendelse af ruser uden for den i stk. 1 nævnte periode er kun tilladt for personer, der har særskilt tilladelse hertil i henhold til bekendtgørelse om betingelserne for erhvervsmæssigt fiskeri af ål i saltvand og ferskvand. Det vil fremgå af tilladelsen hvilke redskaber der må anvendes. I vandløb kan anvendelse af ruser til erhvervsmæssigt fiskeri dog kun tillades i perioden fra den 1. juni til og med den 30. november.</p>\r\n      <p class=\"Paragraf\"><span class=\"ParagrafNr\">§ 30.</span> Ruser, garnredskaber, fiskegårde samt andre redskaber, skal sættes således, at der er en redskabsfri strækning på mindst to tredjedele af vandets bredde det pågældende sted, jf. dog § 32, stk. 4. Bestemmelsen gælder i en hvilken som helst retning i forhold til den yderste del af redskabet eller redskaberne.</p>\r\n      <p class=\"Stk2\"><span class=\"StkNr\">Stk. 2.</span> Bestemmelsen i stk. 1, gælder også for opstilling af flere redskaber, når redskaberne står fra modsatte bredder og med mindre indbyrdes afstand i breddens retning end 100 m.</p>\r\n      <p class=\"Stk2\"><span class=\"StkNr\">Stk. 3.</span> Redskaberne nævnt i stk. 1 skal mindst stå med en indbyrdes afstand i breddens retning på 100 m. Hvis en bred, hvortil der hører en fiskeriret, har en samlet længde, der er mindre end 100 m, må der dog opstilles et redskab på fiskeriretten uanset, at den indbyrdes afstand i breddens retning til det nærmeste redskab herved bliver mindre end 100 m, dog må afstanden ikke være mindre end 50 m.</p>\r\n      <p class=\"Stk2\"><span class=\"StkNr\">Stk. 4.</span> Flere redskaber kan opstilles uden for hinanden på samme sted. I dette tilfælde betragtes redskaberne med hensyn til bestemmelserne i stk. 1-3 som et redskab, jf. stk. 5.</p>\r\n      <p class=\"Stk2\"><span class=\"StkNr\">Stk. 5.</span> Afstanden mellem redskaberne måles mellem de dele af redskabet, herunder arme, pæle og tove, der er nærmest.</p>\r\n      <p class=\"ParagrafGruppeOverskrift\">Redskaber i vandløb</p>\r\n      <p class=\"Paragraf\"><span class=\"ParagrafNr\">§ 31.</span> Vodredskaber, herunder trawl, samt sættegarn, nedgarn, flydegarn, toggergarn o.lign. garnredskaber samt ruser og fiskegårde må ikke anvendes i åer, bække, kanaler, grøfter o.lign. vande.</p>\r\n      <p class=\"Paragraf\"><span class=\"ParagrafNr\">§ 32.</span> I de i § 31 nævnte vande er det tilladt i perioden fra den 1. august til og med den 15. oktober at anvende ruser, hvis fangståbning og arme vender mod strømmen, og kasteruser (dobbelte og enkelte).</p>\r\n      <p class=\"Stk2\"><span class=\"StkNr\">Stk. 2.</span> Mindstemaskemål i de i stk. 1, nævnte ruser skal være på 32 mm (helmaske) i bagrusen - efter sidste bøjle. Maskemålet er opfyldt, hvis der i rusen - mellem sidste og andensidste bøjle - er et vindue på 14 x 14 cm med det nævnte maskemål. Vinduet skal være placeret på rusens overside.</p>\r\n      <p class=\"Stk2\"><span class=\"StkNr\">Stk. 3.</span> Den forreste bøjle i de i stk. 1 nævnte ruser må ikke have en diameter, der er større end 90 cm. Den forreste bøjle i kasterusen efter stk. 1 må højst have en diameter på 60 cm.</p>\r\n      <p class=\"Stk2\"><span class=\"StkNr\">Stk. 4.</span> I vandløb skal den redskabsfri strækning efter § 30, stk. 1, være sammenhængende.</p>\r\n      <p class=\"Paragraf\"><span class=\"ParagrafNr\">§ 33.</span> Bestemmelserne i §§ 31 og 32 finder anvendelse for alle redskaber uanset materiale, herunder for redskaber fremstillet af tremmeværk eller lignende samt i forbindelse med redskaber, stående boblerad, luftslør og andet, der tjener til at lede fisken ind i redskabet.</p>\r\n      <p class=\"ParagrafGruppeOverskrift\">Redskaber i søer</p>\r\n      <p class=\"Paragraf\"><span class=\"ParagrafNr\">§ 34.</span> Sættegarn, nedgarn, flydegarn o.lign. garnredskaber må ikke anvendes i søer i april og maj måneder.</p>\r\n      <p class=\"Stk2\"><span class=\"StkNr\">Stk. 2.</span> I garn, der anvendes i søer, skal maskemålet overalt i redskabet være mindst 122 mm (helmaske).</p>\r\n      <p class=\"Stk2\"><span class=\"StkNr\">Stk. 3.</span> Ruseredskaber, der anvendes til andet fiskeri end ålefiskeri, må også uden for den i § 29, stk. 1 nævnte periode anvendes på følgende betingelser:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\"></span> Maskemålet i bagrusen – efter sidste bøjle – skal være på mindst 90 mm (helmaske).</p>\r\n          <p class=\"Tekst2\">\r\n            <div>Maskemålet er opfyldt, hvis der i rusen – mellem sidste og anden sidste bøjle – er et vindue på 14 x 14 cm med det nævnte maskemål. Vinduet skal være placeret på rusens overside.</div>\r\n          </p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 4.</span> Ruseredskaber, der anvendes til andet fiskeri end ålefiskeri skal før brug anmeldes til Fiskeridirektoratet. Anmeldelsen skal indeholde oplysning om antal, størrelse, udformning og placering af redskaberne opgivet i WGS 84 Datum. Fiskeridirektoratet kan beslutte, at et redskab ikke kan tillades anvendt, hvis det ikke er tilstrækkelig godtgjort, at redskabet ikke kan fange ål.</p>\r\n      <p class=\"Paragraf\"><span class=\"ParagrafNr\">§ 35.</span> Vod- og tilsvarende redskaber, der drages eller slæbes i en sø, må ikke spænde ud over en tredjedel af søens bredde.</p>\r\n      <p class=\"Stk2\"><span class=\"StkNr\">Stk. 2.</span> Det er ikke tilladt at ilandbringe ål fanget ved fiskeri med vod- og tilsvarende redskaber.</p>\r\n      <p class=\"ParagrafGruppeOverskrift\">Ålekister o.lign.</p>\r\n      <p class=\"Paragraf\"><span class=\"ParagrafNr\">§ 36.</span> Fiskeri med ålekister og andre spærrende fangstindretninger, som ikke opfylder reglerne nævnt i § 30, stk. 1, og som var anmeldt i henhold til fiskeriloven, kan fortsat anvendes.</p>\r\n      <p class=\"Stk2\"><span class=\"StkNr\">Stk. 2.</span> De i stk. 1 nævnte fangstindretninger må anvendes i perioden fra den 1. august til og med den 15. oktober. Fangstindretningerne skal holdes fuldstændig åbne og alle løse spærringer skal optages hver dag fra solopgang til solnedgang.</p>\r\n      <p class=\"Stk2\"><span class=\"StkNr\">Stk. 3.</span> I perioden fra den 16. oktober til og med den 31. juli skal de i stk. 1 nævnte fangstindretninger holdes fuldstændig åbne og alle løse spærringer skal være optaget hele døgnet.</p>\r\n      <p class=\"Stk2\"><span class=\"StkNr\">Stk. 4.</span> Inden 1. januar 2014 skal de i stk. 1 nævnte fangstindretninger været konstrueret, så de ikke kan tilbageholde ål. Indretningen skal godkendes af Fiskeridirektoratet.</p>\r\n      <p class=\"Stk2\"><span class=\"StkNr\">Stk. 5.</span> Fangstindretningen må ikke ændres uden Fiskeridirektoratets tilladelse.</p>\r\n      <p class=\"ParagrafGruppeOverskrift\">Ikke tilladte fangstmetoder i ferskvand</p>\r\n      <p class=\"Paragraf\"><span class=\"ParagrafNr\">§ 37.</span> Følgende redskaber og fangstmetoder må ikke anvendes:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Trawl og andre fiskeredskaber spilet med skovle eller lignende, herunder oterfiskeri.</p>\r\n          <p class=\"Liste1\"><span class=\"Liste1Nr\">2)</span> Elektricitet, eksploderende, giftige eller bedøvende stoffer samt fiskeri ved tørlægning.</p>\r\n          <p class=\"Liste1\"><span class=\"Liste1Nr\">3)</span> Stangning eller hugning ved kunstigt lys samt hel eller delvis spærring med lys eller elektricitet for fiskenes frie gang.</p>\r\n          <p class=\"Liste1\"><span class=\"Liste1Nr\">4)</span> Stangeredskaber og lystre af enhver art - herunder ålekam - spyd og pile, der er forsynet med kroge eller kroglignende anordninger beregnet til at fastholde den spiddede fisk, samt skrabepilk og skydevåben, idet dog fangstkrog til landing af fisk fanget med et andet redskab ikke er omfattet af forbudet.</p>\r\n          <p class=\"Liste1\"><span class=\"Liste1Nr\">5)</span> Jagen (pulsning) af fisk i redskaber.</p>\r\n          <p class=\"Liste1\"><span class=\"Liste1Nr\">6)</span> Fiskeri med huggeredskaber (rykfiskeri).</p>\r\n        </div>\r\n      </p>\r\n      <p class=\"ParagrafGruppeOverskrift\">Stoprist eller stopnet</p>\r\n      <p class=\"Paragraf\"><span class=\"ParagrafNr\">§ 38.</span> I redskaber, hvor der anvendes ruser, herunder i ålekister, o. lign. spærrende redskaber, skal der være anbragt et stopnet eller en stoprist i rusen efter stk. 2.</p>\r\n      <p class=\"Stk2\"><span class=\"StkNr\">Stk. 2.</span> Stopnet eller stoprist skal være udformet som følger:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Stopnet skal være anbragt i rusens forreste bøjle, idet nettets maskevidde højst må være 75 mm halvmaske (knude til knude).</p>\r\n          <p class=\"Liste1\"><span class=\"Liste1Nr\">2)</span> Stopristen skal være af stål eller andet af Fiskeridirektoratet godkendt materiale og være monteret i forreste kalv med en ramme, stor 170 x 170 mm, og med et kryds, således at sidelængden i det enkelte hul i krydset ikke overstiger 85 mm.</p>\r\n        </div>\r\n      </p>\r\n      <p class=\"ParagrafGruppeOverskrift\">Gudenå</p>\r\n      <p class=\"Paragraf\"><span class=\"ParagrafNr\">§ 39.</span> I Gudenåen, herunder blinde løb, på strækningen fra Nørreå til Frisenvold Fiskegård er det kun tilladt at anvende lette håndredskaber til fiskeri.</p>\r\n      <p class=\"ParagrafGruppeOverskrift\">Ordensregler og mærkning</p>\r\n      <p class=\"Paragraf\"><span class=\"ParagrafNr\">§ 40.</span> Udsatte fiskeredskabers forankringer, pæle og afmærkninger skal være synlige og vise redskabets retning. Når fiskeri afsluttes eller afbrydes, må de benyttede pæle eller dele heraf ikke stå til fare for sejladsen eller til hindring for udøvelsen af fiskeri. Fiskeriet anses ikke for afsluttet, når afbrydelsen sker i kortere tid for tørring eller udbedring af et redskab.</p>\r\n      <p class=\"Stk2\"><span class=\"StkNr\">Stk. 2.</span> Afbrækkede pæle skal straks optages af vandet af den, der sidst har benyttet pælene.</p>\r\n      <p class=\"Stk2\"><span class=\"StkNr\">Stk. 3.</span> Ikke pælesatte redskaber skal være forsynet med en rød flydekugle i hver ende. Kuglen skal have en diameter på min. 15 cm.</p>\r\n      <p class=\"Stk2\"><span class=\"StkNr\">Stk. 4.</span> Pæle, der benyttes til fiskeri, skal til enhver tid have en højde over vandoverfladen på mindst 1 meter. En af pælene skal være mærket i et vandbestandigt materiale med matr. nr. for den ejendom, der råder over fiskeriretten og med fiskerens navn og adresse. Kravet om mærkning gælder også for bøjer o.lign. på ikke pælesatte fiskeredskaber.</p>\r\n      <p class=\"Paragraf\"><span class=\"ParagrafNr\">§ 41.</span> Fritidsfiskere, der har pligt til at betale fritidsfiskertegn, skal endvidere på et synligt sted mærke deres redskaber på en af pælene med fritidsfiskernummeret, jf. § 10, stk. 2.</p>\r\n      <p class=\"ParagrafGruppeOverskrift\">Fravigelser</p>\r\n      <p class=\"Paragraf\"><span class=\"ParagrafNr\">§ 42.</span> Fiskeridirektoratet kan efter høring af de ansvarlige myndigheder i henhold til lov om vandløb og lov om miljømål m.v. i særlige tilfælde, hvor dokumenterede miljømæssige hensyn taler for det, dispensere fra bestemmelserne i §§ 30, 31, 34, 35, 37 og 38.</p>\r\n      <p class=\"Stk2\"><span class=\"StkNr\">Stk. 2.</span> Fiskeridirektoratet kan efter høring af de i stk. 1 nævnte myndigheder i særlige tilfælde, hvor dokumenterede erhvervsmæssige hensyn taler for det, dispensere fra bestemmelserne i § 30, stk. 3, § 34, stk. 2 og § 37, stk. 1, nr. 1).</p>\r\n      <p class=\"Stk2\"><span class=\"StkNr\">Stk. 3.</span> Fiskeridirektoratet kan dispensere fra bestemmelserne i dette kapitel, når hensynet til klækkeanstalters forsyning med rogn og indfangning af fisk til udsætningsformål taler for det.</p>\r\n      <p class=\"Paragraf\"><span class=\"ParagrafNr\">§ 43.</span> Fiskeridirektoratet kan efter høring af Danmarks Tekniske Universitet, Institut for Akvatiske Ressourcer, i særlige tilfælde for søer give enkeltpersoner, som har dispensation til at anvende ruser efter § 29, stk. 2, tilladelse til at anvende bundgarn eller bundgarnslignende redskaber uden de i § 38 nævnte anordninger, når rusehovedet står på større vanddybde end 3 m, hvor erhvervsmæssige hensyn taler for det.</p>\r\n      <p class=\"Stk2\"><span class=\"StkNr\">Stk. 2.</span> Der kan i øvrigt gives de i stk. 1 nævnte personer dispensation fra bestemmelsen i § 38, hvis redskabet er opstillet i en sø, og er indrettet, således at der altid er et øvre frit luftrum i redskabet på min. 50 cm's højde mellem vandoverfladen og fangstindretningens overside, eller redskabet er indrettet, således at fangede pattedyr, herunder odder, kan undslippe.</p>\r\n      <p class=\"Kapitel\"><a name=\"Kap7\">Kapitel 7</a></p>\r\n      <p class=\"KapitelOverskrift2\">Autorisation mv.</p>\r\n      <p class=\"Paragraf\"><span class=\"ParagrafNr\">§ 44.</span> Fiskeridirektoratet kan, når særlige forhold taler for det, efter høring af den ansvarlige myndighed i henhold til lov om vandløb, meddele autorisation til selskaber, foreninger og enkeltpersoner, der har tilladelse til at opfiske moderfisk med henblik på opdræt til fiskepleje og til selskaber, foreninger og enkeltpersoner, der har tilladelse til udsætning af fisk mv. med henblik på varetagelse af fiskepleje.</p>\r\n      <p class=\"Stk2\"><span class=\"StkNr\">Stk. 2.</span> En autoriseret kan i særlige tilfælde opnå tilladelse til at foretage fiskeri ved elektricitet efter fisk til opdrætsformål, uanset om den autoriserede råder over fiskeriretten, hvis egnet opdrætsmateriale ikke er til rådighed på anden måde. Autorisationen kan kun udnyttes af personer, der har gennemgået et kursus i fiskeri med elektricitet inden for de seneste 10 år.</p>\r\n      <p class=\"Stk2\"><span class=\"StkNr\">Stk. 3.</span> Efter § 64, stk. 2 i fiskeriloven har de autoriserede ret til mod forvisning af behørig legitimation at færdes over de jorder og private veje, som støder op til de vande, hvori udsætning skal findes sted.</p>\r\n      <p class=\"Stk2\"><span class=\"StkNr\">Stk. 4.</span> Autorisationen, der kan gives for indtil 5 år, kan tilbagekaldes, hvis den misbruges.</p>\r\n      <p class=\"Kapitel\"><a name=\"Kap8\">Kapitel 8</a></p>\r\n      <p class=\"KapitelOverskrift2\">Kontrol, straf og ikrafttræden mv.</p>\r\n      <p class=\"Paragraf\"><span class=\"ParagrafNr\">§ 45.</span> Maskemål (helmaske) måles i henhold til gældende EU-regler.</p>\r\n      <p class=\"Paragraf\"><span class=\"ParagrafNr\">§ 46.</span> Fiskeridirektoratets registre over tilladelser til ålefiskeri og oplysninger om tilladte redskaber er offentligt tilgængelige.</p>\r\n      <p class=\"Paragraf\"><span class=\"ParagrafNr\">§ 47.</span> Med bøde straffes den, der</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> overtræder eller forsøger at overtræde §§ 16-21, § 22, stk. 2-5, §§ 23-41, eller</p>\r\n          <p class=\"Liste1\"><span class=\"Liste1Nr\">2)</span> tilsidesætter eller forsøger at tilsidesætte vilkår fastsat i tilladelse efter bekendtgørelsen.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Der kan pålægges selskaber mv. (juridiske personer) strafansvar efter reglerne i straffelovens 5. kapitel.</p>\r\n      <p class=\"Paragraf\"><span class=\"ParagrafNr\">§ 48.</span> Efter fiskerilovens § 60, skal personer, der udøver lystfiskeri eller fritidsfiskeri, og som ikke efterkommer kontrolmyndighedens krav om at forevise bevis for indbetaling og legitimation, senest 14 dage efter påkrav indbetale et beløb, der for lystfiskere svarer til fire gange prisen på et lystfiskertegn for 12 måneder, og for fritidsfiskere et beløb, der svarer til fire gange prisen på et fritidsfiskertegn.</p>\r\n      <p class=\"Stk2\"><span class=\"StkNr\">Stk. 2.</span> Hvis gyldigt lyst- eller fritidsfiskertegn allerede var betalt, da fiskeriet fandt sted, og bevis herfor forevises sammen med legitimation over for Fiskeridirektoratet senest 14 dage efter påkrav, skal der for lystfiskere indbetales et beløb, der svarer til halvdelen af prisen på et lystfiskertegn for 12 måneder. For fritidsfiskere skal der indbetales et beløb, der svarer til halvdelen af prisen på et fritidsfiskertegn.</p>\r\n      <p class=\"Paragraf\"><span class=\"ParagrafNr\">§ 49.</span> Bekendtgørelsen træder i kraft den 1. februar 2009, dog træder §§ 8 – 15 og § 48 i kraft den 1. januar 2009. Bekendtgørelsen gælder indtil 31. december 2013.</p>\r\n      <p class=\"Stk2\"><span class=\"StkNr\">Stk. 2.</span> Bekendtgørelse nr. 1336 af 15. december 2004 om rekreativt fiskeri i salt- og ferskvand samt redskabsfiskeri mv. i ferskvand ophæves.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Fiskeridirektoratet, den 11. december 2008</I></P><P CLASS=SIGN1 ALIGN=\"CENTER\">Esben Egede Rasmussen</P><P CLASS=SIGN2 ALIGN=\"RIGHT\">/ Lene Jensen Scheel-Bech</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/12/2008"
        },
        {
            "displayName": "Accession",
            "displayValue": "B20080119905"
        },
        {
            "displayName": "Entydig dokumentidentifikation",
            "displayValue": "AH003129"
        },
        {
            "displayName": "Dato for førstegangsindlæggelse",
            "displayValue": "13/12/2008"
        },
        {
            "displayName": "Dato for indlæggelse",
            "displayValue": "13/12/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1199"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "11/12/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fiskeridirektoratet"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />Fiskeridirektoratet, j.nr. 2008-11021"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}