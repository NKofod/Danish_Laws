{
    "id": 39026,
    "title": "Bod 2.3.2. Arbejdsgiveres bodsansvar m.v. Arbejdsgivers bodsansvar i øvrigt Bod ikke pålagt Hovedaftalens § 7, stk. 2. Organisationsansvar 1.1. Organisationsansvar for medlemmers overenskomststridige adfærd Overenskomstbrud og bod pålagt En til    Hovedaftalens § 7, stk. 2 svarende overenskomstbestemmelse overtrådt.(* 1) (* 2) Landsorganisationen i Danmark for Dansk Metalarbejderforbund (konsulent Leo Lybæk Hansen) mod Dansk Arbejdsgiverforening for S & Q Tech A/S, Vejen, og for Jernets Arbejdsgiverforening (kontorchef Henrik Marstrand Dahl). ",
    "documentTypeId": "260",
    "isSagsforlobPeriodValid": false,
    "shortName": "DOM nr 3196 af 06/03/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En uorganiseret virksomhed V havde en kollektiv overenskomst med Dansk  \r\n\r\n Metalarbejderforbund DM, der dækkede personale med et bredt arbejdsområde  \r\n\r\n inden for naturgasområdet. Overenskomsten indeholdt en bestemmelse svarende  \r\n\r\n til § 7, stk. 2 i Hovedaftalen mellem DA og LO. </I> </P>  \r\n\r\n<P> <I>V opsagde overenskomsten til udløb den 30/9 1988 efter at V havde  \r\n\r\n indmeldt sig i Jernets Arbejdsgiverforening J. Også DM opsagde  \r\n\r\n overenskomsten. Forhandlinger om en ny overenskomst mellem V og DM blev  \r\n\r\n påbegyndt, men var ikke afsluttede den 30/9 med indgåelse af ny overenskomst.  \r\n\r\n Herefter betragtede J og V overenskomsten som bortfaldet og afløst af den  \r\n\r\n generelle overenskomst mellem J og DM for så vidt angår de ansatte, der havde  \r\n\r\n et arbejdsområde, der naturligt omfattes af denne overenskomst. Som  \r\n\r\n konsekvens heraf foretoges ikke længere lønregulering eller indbetaling af  \r\n\r\n pensionsbidrag til DM i overensstemmelse med den opsagte overenskomst til  \r\n\r\n nogen af de ansatte. Imidlertid deponerede V fra 15/12 og derefter løbende  \r\n\r\n hver måned de beløb, der efter den opsagte overenskomst skulle betales i  \r\n\r\n pensionsbidrag og lønregulering. </I> </P>  \r\n\r\n<P> <I>Arbejdsretten fandt, at der ikke var trådt en anden overenskomst i  \r\n\r\n stedet for den opsagte, hvorfor det fulgte af den overenskomstbestemmelse,  \r\n\r\n der svarede til Hovedaftalens § 7, stk. 2, at V fortsat var forpligtet til at  \r\n\r\n overholde den opsagte overenskomst også efter den 30/9. </I> </P>  \r\n\r\n<P> <I>Da det var J, der fandtes at have hovedansvaret for det begåede  \r\n\r\n overenskomstbrud, frifandtes V for påstand om bod, hvorimod J idømtes en bod  \r\n\r\n på 250.000 kr. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bod 2.3.2. Arbejdsgiveres bodsansvar m.v.  \r\n\r\n Arbejdsgivers bodsansvar i øvrigt Bod ikke pålagt Hovedaftalens § 7, stk. 2.  \r\n\r\n Organisationsansvar 1.1. Organisationsansvar for medlemmers  \r\n\r\n overenskomststridige adfærd Overenskomstbrud og bod pålagt En til  \r\n\r\n Hovedaftalens § 7, stk. 2 svarende overenskomstbestemmelse overtrådt.(* 1) (*  \r\n\r\n 2) Landsorganisationen i Danmark for Dansk Metalarbejderforbund (konsulent  \r\n\r\n Leo Lybæk Hansen) mod Dansk Arbejdsgiverforening for S &amp; Q Tech A/S,  \r\n\r\n Vejen, og for Jernets Arbejdsgiverforening (kontorchef Henrik Marstrand  \r\n\r\n Dahl). </H1>  \r\n\r\n<P></P>  \r\n\r\n<BR>  \r\n\r\n<P> <I>Dommere:</I> Arnold Hansen, Otto Hansen, Bollerup-Jensen, Lillian  \r\n\r\n Knudsen, Jørgen Pedersen, Riis (retsformand) og Westergaard. </P>  \r\n\r\n<P>Under denne sag har Landsorganisationen i Danmark for Dansk  \r\n\r\n Metalarbejderforbund indklaget Dansk Arbejdsgiverforening for S &amp; Q Tech  \r\n\r\n A/S, Vejen, og for Jernets Arbejdsgiverforening for Arbejdsretten. </P>  \r\n\r\n<P>Klagerne har nedlagt følgende påstande: </P>  \r\n\r\n<P>S &amp; Q Tech A/S, Vejen, tilpligtes at overholde virksomhedens  \r\n\r\n overenskomst af 1. november 1986 med Dansk Metalarbejderforbund, Vejen  \r\n\r\n afdeling, da ingen overenskomst efter opsigelsen til 1. oktober 1988 er trådt  \r\n\r\n i stedet. </P>  \r\n\r\n<P>S &amp; Q Tech A/S, Vejen, tilpligtes for brud på Hovedaftalens § 7, stk.  \r\n\r\n 2, og gældende overenskomsts bestemmelser om lønregulering og indbetaling af  \r\n\r\n pensionsbidrag til Dansk Metalarbejderforbund at betale en efter rettens skøn  \r\n\r\n fastsat bod. </P>  \r\n\r\n<P>Jernets Arbejdsgiverforening tilpligtes for delagtighed i det begåede  \r\n\r\n overenskomstbrud til Dansk Metalarbejderforbund at betale en efter rettens  \r\n\r\n skøn fastsat bod. </P>  \r\n\r\n<P>De indklagede har påstået sagen henvist til fagretlig behandling,  \r\n\r\n subsidiært frifindelse. </P>  \r\n\r\n<P>Mere subsidiært har de indklagede under domsforhandlingen påstået klagerne  \r\n\r\n tilpligtet at anerkende, at særoverenskomsten, der omfattede 31 ansatte, er  \r\n\r\n bortfaldet for de på bilag 9 anførte 22 medarbejdere, hvis arbejdsopgaver er  \r\n\r\n omfattet af overenskomsten mellem Jernets Arbejdsgiverforening og  \r\n\r\n Centralorganisationen af Metalarbejdere i Danmark. De indklagede har i den  \r\n\r\n mere subsidiære påstand yderligere påstået eventuelle uoverensstemmelser om  \r\n\r\n den nærmere afgrænsning henskudt til fagretlig behandling og de indklagede  \r\n\r\n frifundet for klagernes bodspåstande. </P>  \r\n\r\n<P>Klagerne har ikke protesteret imod, at den af de indklagede først under  \r\n\r\n domsforhandlingen fremsatte mere subsidiære påstand påkendes i realiteten,  \r\n\r\n men har anført, at bilag 9 alene angiver stillingsbetegnelserne ved  \r\n\r\n ansættelsen, og at ingen af de på bilag 9 anførte ansatte er omfattet af den  \r\n\r\n generelle overenskomst mellem Jernets Arbejdsgiverforening og  \r\n\r\n Centralorganisationen af Metalarbejdere i Danmark. </P>  \r\n\r\n<P>Overenskomsten af 1. november 1986 mellem S &amp; Q Tech A/S og Dansk  \r\n\r\n Metalarbejderforbund, Vejen afdeling, indeholder blandt andet følgende  \r\n\r\n bestemmelse: </P>  \r\n\r\n<P>&#187; § 1 Almindelige ansættelsesvilkår </P>  \r\n\r\n<P>Stk. 1 </P>  \r\n\r\n<P>Medarbejdere, der kan organiseres i Dansk Metalarbejderforbund, ansættes i  \r\n\r\n firmaet i overensstemmelse med de for firmaet gældende ansættelsesvilkår,  \r\n\r\n personale- og uddannelsespolitik, der indgår som bilag til nærværende aftale  \r\n\r\n med de i efterfølgende paragraffer anførte tilføjelser. ...... </P>  \r\n\r\n<P>Stk. 4: Ansættelses- og løngrupper </P>  \r\n\r\n<P>Medhjælpere, NDT-assistenter, NDT-inspektører, projektansatte,  \r\n\r\n ferieafløsere, tekniske tegnere, tekniske assistenter, laboranter,  \r\n\r\n inspektører og værkstedsfunktionærer placeres i en af de 4 løngrupper. </P>  \r\n\r\n<P>Gruppe I. </P>  \r\n\r\n<P>Med undergrupper A, B og C. </P>  \r\n\r\n<P>Medarbejdere uden relevant faglig uddannelse. </P>  \r\n\r\n<P>Gruppe II </P>  \r\n\r\n<P>Med undergrupper A, B og C. </P>  \r\n\r\n<P>Medarbejdere med relevant faglig uddannelse, men uden egentlig ansvar og  \r\n\r\n kompetence (NDT=level I). </P>  \r\n\r\n<P>Gruppe III </P>  \r\n\r\n<P>Med undergrupper A, B og C. </P>  \r\n\r\n<P>Medarbejdere med relevant faglig uddannelse, erfaring, rutine, ansvar og  \r\n\r\n kompetence (NDT = level II). </P>  \r\n\r\n<P>Gruppe IV </P>  \r\n\r\n<P>Med undergrupper A, B, C og D. </P>  \r\n\r\n<P>Oprykkede medarbejdere med meget ansvar og kompetence. </P>  \r\n\r\n<P>Generelt </P>  \r\n\r\n<P>Såfremt en overenskomstansat medarbejder skifter stilling til et  \r\n\r\n fagområde, der ikke er indpasset i overenskomsten, kan medarbejderen flyttes  \r\n\r\n til et andet fagområde ved, at der oprettes en ny ansættelseskontrakt.  \r\n\r\n .......... </P>  \r\n\r\n<P>§ 2. Lønforhold .......... </P>  \r\n\r\n<P>Stk. 2: Lønregulering </P>  \r\n\r\n<P>Udgangspunkt for beregning af startløn pr. 1. oktober 1986 er Dansk  \r\n\r\n Metalarbejderforbunds statistiktal for København i alt for 3. kvartal (juli)  \r\n\r\n året før minus 10% af den stigningstakt, der har været fra 3. kvartal 1985  \r\n\r\n til 1. kvartal 1986 (kr. 2,16). </P>  \r\n\r\n<P>På samme måde tillægges der pr. 1. april- og 1. oktobertallet 90 % af den  \r\n\r\n lønstigning, der ifølge Dansk Metalarbejderforbunds statistik København i alt  \r\n\r\n er konstateret i det forudgående halvår. .......... </P>  \r\n\r\n<P>§ 3 Lønudbetaling og pensionsaftale </P>  \r\n\r\n<P>Stk. 1. </P>  \r\n\r\n<P>Lønnen, der er bruttoløn, udbetales månedsvis bagud for fastansatte efter  \r\n\r\n fradrag af pensionsbidrag. </P>  \r\n\r\n<P>Stk. 2. </P>  \r\n\r\n<P>Samtlige fastansatte medarbejdere er fra fastansættelsestidspunkt omfattet  \r\n\r\n af efterfølgende pensionsaftale. </P>  \r\n\r\n<P>Der tegnes en pensionsforsikring hos Kommunernes Pensionsforsikring A/S  \r\n\r\n (K.P.) efter samme regler, som er gældende i de øvrige aftaler mellem K.P. og  \r\n\r\n Dansk Metalarbejderforbund. </P>  \r\n\r\n<P>Til pensionsforsikring indbetaler firmaet 12% af den enkelte medarbejders  \r\n\r\n løn fordelt således, at medarbejderen betaler 4% og firmaet 8%. </P>  \r\n\r\n<P>§ 4 Generelle ansættelsesvilkår </P>  \r\n\r\n<P>Stk. 1 </P>  \r\n\r\n<P>De generelle ansættelsesvilkår for funktionæransatte medarbejdere  \r\n\r\n omhandler regler om arbejdstid, opsigelse,løn under fravær på grund af  \r\n\r\n sygdom, og afskedigelser som følge af sygdom, indkaldelse til  \r\n\r\n militærtjeneste, fravær fra tjeneste under svangerskab og fødsel, ferie samt  \r\n\r\n efterløn finder anvendelse for medarbejdere, ansat efter nærværende  \r\n\r\n overenskomst. .......... </P>  \r\n\r\n<P>§ 10 Forhandlings- og organisationsforhold .......... </P>  \r\n\r\n<P>Stk. 2. </P>  \r\n\r\n<P>De under denne overenskomst ansatte medarbejdere skal være medlemmer af  \r\n\r\n Dansk Metalarbejderforbund. </P>  \r\n\r\n<P>§ 11 Overenskomstens varighed </P>  \r\n\r\n<P>Stk. 1. </P>  \r\n\r\n<P>Denne overenskomst er gældende fra 1. november 1986 og kan opsiges af en  \r\n\r\n af parterne med 3 måneders varsel til en 1. oktober, dog tidligst 1. oktober  \r\n\r\n 1988. .......... </P>  \r\n\r\n<P>Stk. 5. </P>  \r\n\r\n<P>Selvom overenskomsten er udløbet, er parterne dog forpligtet til at  \r\n\r\n overholde dens bestemmelser, indtil anden overenskomst træder i stedet, eller  \r\n\r\n arbejdsstandsning er iværksat.&#171; </P>  \r\n\r\n<P>Virksomheden, S &amp; Q Tech A/S, Vejen, etableredes den 1. oktober 1982  \r\n\r\n under navnet Safety &amp; Quality Technology A/S. Virksomheden udfører  \r\n\r\n inspektion, kvalitetskontrol, analyser og prøvning af svejsninger på  \r\n\r\n naturgasrørledninger, kedler, turbiner, skibe m.v.. Ca. 50 % af omsætningen  \r\n\r\n vedrører arbejde for naturgasselskaberne. På virksomheden er beskæftiget  \r\n\r\n omkring 80 medarbejdere: Funktionsledere, sektionsledere, gruppeledere,  \r\n\r\n arbejdsledere, kontorpersonale, laboranter og arbejdere - faglærte såvel som  \r\n\r\n ufaglærte. Knapt halvdelen af virksomhedens medarbejdere, herunder også  \r\n\r\n funktionærer, er organiseret i Dansk Metalarbejderforbund, Vejen afdeling,  \r\n\r\n der siden virksomhedens etablering har haft en kollektiv overenskomst med  \r\n\r\n virksomheden. </P>  \r\n\r\n<P>Direktør Rene H. Iversen, Naturgas Syd I/S, har ved skrivelse af 5. januar  \r\n\r\n 1989 til Dansk Metalarbejderforbund, Vejen afdeling, oplyst, at S &amp; Q  \r\n\r\n Tech A/S blev dannet med baggrund i en kvalitetssikringsafdeling oprettet  \r\n\r\n under Naturgas Syd. Vurderingen af afdelingens udviklingsmuligheder  \r\n\r\n resulterede i beslutningen om at udskille afdelingen og dens medarbejdere i  \r\n\r\n et selvstændigt privat firma. Naturgas Syds daværende afdelingsleder blev ved  \r\n\r\n etableringen udnævnt til administrerende direktør for S &amp; Q Tech A/S.  \r\n\r\n Skrivelsen fortsætter således: .......... </P>  \r\n\r\n<P>&#187;På grund af den eksisterende enhedsoverenskomst mellem Naturgas Syd  \r\n\r\n og Dansk Metalarbejderforbund og specielt med baggrund i det fortsatte snævre  \r\n\r\n samarbejde imellem Naturgas Syds og S &amp; Q Tech A/S&#171; medarbejdere var  \r\n\r\n det et krav i forbindelse med udskillelsen, at løn og ansættelsesvilkårene  \r\n\r\n blev så ensartede som muligt imellem de to firmaer, hvilket medførte en  \r\n\r\n overenskomstindgåelse imellem Dansk Metalarbejderforbund og S &amp; Q Tech  \r\n\r\n A/S som stort set var en parallel til overenskomsten mellem Naturgas Syd og  \r\n\r\n ovennævnte forbund. </P>  \r\n\r\n<P>Denne overenskomst dækker aktivitetsmæssigt personale beskæftiget i bredt  \r\n\r\n spekter indenfor gasområdet f.eks. </P>  \r\n\r\n<P>Centerledere </P>  \r\n\r\n<P>Gasteknikere </P>  \r\n\r\n<P>RCCC-personale </P>  \r\n\r\n<P>IGS-personale og </P>  \r\n\r\n<P>andet EDB-personale samt </P>  \r\n\r\n<P>Drift- og centerteknikere. </P>  \r\n\r\n<P>Begrundelsen for en overenskomst med dette brede arbejdsområde var at  \r\n\r\n sikre Naturgas Syd og dermed S&amp;Q Tech A/S den størst mulige fleksibilitet  \r\n\r\n på arbejdspladsen under indtryk af meget store løbende ændringer i de enkelte  \r\n\r\n arbejdsaktiviteter.' </P>  \r\n\r\n<P>Alle ansatte omfattet af de kollektive overenskomster mellem S &amp; Q  \r\n\r\n Tech A/S og Dansk Metalarbejderforbund har været medlemmer af Dansk  \r\n\r\n Metalarbejderforbund. Såfremt de ansatte før ansættelse i virksomheden har  \r\n\r\n været medlemmer af andre forbund, er de ved ansættelse i virksomheden blevet  \r\n\r\n overført til Dansk Metalarbejderforbund. </P>  \r\n\r\n<P>Ved skrivelse af 29. marts 1988 opsagde S &amp; Q Tech A/S som konsekvens  \r\n\r\n af, at selskabet havde indmeldt sig i Jernets Arbejdsgiverforening,  \r\n\r\n overenskomsten af 1. november 1986 til bortfald den 30. september 1988.  \r\n\r\n Selskabet ønskede herefter at overgå til Jernets Arbejdsgiverforenings  \r\n\r\n overenskomst. </P>  \r\n\r\n<P>Ved skrivelse af 24. juni 1988 opsagde Dansk Metalarbejderforbund  \r\n\r\n overenskomsten af 1. november 1986 pr. 30. september 1988 og anmodede  \r\n\r\n samtidig virksomheden om forhandlinger vedrørende fornyelse af  \r\n\r\n overenskomsten. </P>  \r\n\r\n<P>Forhandlingerne om en ny overenskomst med S &amp; Q Tech A/S, Vejen, blev  \r\n\r\n påbegyndt, men ikke afsluttet ved indgåelse af en ny overenskomst med  \r\n\r\n virksomheden. Situationen ved afslutningen af forhandlingerne er ved  \r\n\r\n skrivelse af 31. oktober 1988 fra S &amp; Q Tech A/S til Jernets  \r\n\r\n Arbejdsgiverforening beskrevet således: ............. </P>  \r\n\r\n<P>&#187;A. S &amp; Q Tech A/S kan vælge at underskrive den overenskomst, man  \r\n\r\n lokalt har forhandlet sig frem til. Dette vil imidlertid betyde, at Jernets  \r\n\r\n Arbejdsgiverforening vil anmode S &amp; Q Tech A/S om at udmelde sig af  \r\n\r\n Jernets Arbejdsgiverforening. </P>  \r\n\r\n<P>B. S &amp; Q Tech A/S anmoder Jernets Arbejdsgiverforening om at køre  \r\n\r\n sagen. Dette betyder, at Jernets Arbejdsgiverforening vil lade en faglig  \r\n\r\n voldgift afgøre overenskomstspørgsmålet. Jernets Arbejdsgiverforening vil  \r\n\r\n gøre følgende gældende: </P>  \r\n\r\n<P>1) at overenskomsten er bortfaldet pr. 1988.10.01, </P>  \r\n\r\n<P>2) at metalansatte vil være omfattet af overenskomsten mellem CO-Metal og  \r\n\r\n Jernets Arbejdsgiverforening, </P>  \r\n\r\n<P>3) at ansatte under overenskomsten med typisk funktionærarbejde vil være  \r\n\r\n omfattet af funktionærloven, og de aftaler, der er indgået mellem  \r\n\r\n funktionærforbund og Jernets Arbejdsgiverforening.&#171; .......... </P>  \r\n\r\n<P>Virksomheden anmodede endelig i skrivelsen af 31. oktober 1988 Jernets  \r\n\r\n Arbejdsgiverforening om at varetage virksomhedens interesser i henhold til  \r\n\r\n punkt B. </P>  \r\n\r\n<P>Tvisten mellem parterne blev behandlet på et fællesmøde den 16. november  \r\n\r\n 1988, hvor der ikke opnåedes enighed. </P>  \r\n\r\n<P>S &amp; Q Tech A/S, Vejen, har den 15. december 1988 og derefter løbende  \r\n\r\n hver måned deponeret de beløb, der efter overenskomsten af 1. november 1986  \r\n\r\n skal betales i pensionsbidrag og taktregulering af løn. Disse beløb udgør  \r\n\r\n omkring 50.000 kr. om måneden. </P>  \r\n\r\n<P>Der er for Arbejdsretten afgivet forklaring af  \r\n\r\n NDT-inspektør Bent Christensen, laborant Hans Jørgen Ansberg og  \r\n\r\n administrerende direktør  Gerhardt Wagner, der alle er ansat hos S &amp; Q  \r\n\r\n Tech, Vejen. </P>  \r\n\r\n<P>NDT-inspektør Bent Christensen og laborant Hans Jørgen Ansberg er  \r\n\r\n tillidsmænd for henholdsvis NDT-medarbejderne og teknikerne. De har forklaret  \r\n\r\n om de ansattes varierende arbejdsopgaver, herunder at adskillige medarbejdere  \r\n\r\n i omkring halvdelen af arbejdstiden udarbejder rapporter. </P>  \r\n\r\n<P>Direktør Gerhardt Wagner har forklaret, at lønniveauet i virksomheden  \r\n\r\n henset til branchen og beliggenheden ligger i den høje ende. Virksomheden  \r\n\r\n blev den 1. januar 1988 rekonstrueret, og de nye aktionærer forlangte da, at  \r\n\r\n virksomheden meldte sig ind i Jernets Arbejdsgiverforening. </P>  \r\n\r\n<P>Klagerne har anført, at sagens hovedproblem er, om den indklagede  \r\n\r\n virksomhed i medfør af Hovedaftalens § 7, stk. 2, eller § 11, stk. 5, i  \r\n\r\n overenskomsten af 1. november 1986, uden at iværksætte arbejdsstandsning, er  \r\n\r\n blevet frigjort fra sidstnævnte overenskomst, fordi den udløb den 1. oktober  \r\n\r\n 1988. Dette er ikke tilfældet, idet der - som bestemmelserne kræver - ikke er  \r\n\r\n trådt anden overenskomst i stedet. Den anden overenskomst skal for at være  \r\n\r\n frigørende have et fagligt gyldighedsområde, der dækker den udløbne  \r\n\r\n overenskomst, og den skal indgås mellem de samme parter, som indgik den  \r\n\r\n udløbne overenskomst. Overenskomsten af 1. november 1986 er usædvanlig og  \r\n\r\n derfor vanskelig at frigøre sig fra ved anden overenskomst. S &amp; Q Tech  \r\n\r\n A/S er en virksomhed af særlig beskaffenhed, hvis arbejde ikke falder ind  \r\n\r\n under Jernets Arbejdsgiverforenings generelle overenskomst med Dansk  \r\n\r\n Metalarbejderforbund. Arbejdet på S &amp; Q Tech A/S består i at udføre  \r\n\r\n teknisk bistand på højt niveau og i at udarbejde rapporter herom. Dette  \r\n\r\n arbejde er langt fra at være omfattet af Jernets Arbejdsgiverforenings  \r\n\r\n generelle overenskomst med Dansk Metalarbejderforbund. Hertil kommer, at de  \r\n\r\n indklagede ikke kan påvise en frigørende overenskomst mellem de samme parter,  \r\n\r\n som indgik overenskomsten af 1. november 1986. Jernets Arbejdsgiverforenings  \r\n\r\n generelle overenskomst med Dansk Metalarbejderforbund kan personkredsmæssigt  \r\n\r\n kun dække en del af de på virksomheden ansatte, der var omfattet af  \r\n\r\n overenskomsten af 1. november 1986, og der er ingen holdepunkter for at  \r\n\r\n antage, at man kan blive frigjort for en overenskomst ved, at nogle af de,  \r\n\r\n der var omfattet af overenskomsten, nu omfattes af en anden overenskomst.  \r\n\r\n Sagen bør ikke henvises til faglig voldgift, allerede fordi spørgsmålet om  \r\n\r\n overtrædelse af Hovedaftalens § 7, stk. 2, henhører under Arbejdsretten. Den  \r\n\r\n fra den 15. december 1988 foretagne deponering kan ikke erstatte betaling og  \r\n\r\n udelukke bod. Der bør henset til det i skrivelsen af 31. oktober 1988 fra S  \r\n\r\n &amp; Q Tech A/S til Jernets Arbejdsgiverforening oplyste pålægges Jernets  \r\n\r\n Arbejdsgiverforening en meget betydelig bod. </P>  \r\n\r\n<P>De indklagede har til støtte for påstanden om henvisning til fagretlig  \r\n\r\n behandling anført, at sagen indeholder fortolkningsspørgsmål, der kræver og  \r\n\r\n ofte behandles ved faglig voldgift. Dette gælder navnlig spørgsmålet om,  \r\n\r\n hvorvidt der er generelle overenskomster, der har et fagligt  \r\n\r\n gyldighedsområde, der dækker overenskomsten af 1. november 1986. De  \r\n\r\n indklagede har intet imod, at spørgsmålet om bod i så fald også overlades til  \r\n\r\n faglig voldgift. De indklagede har begrundet påstanden om frifindelse med, at  \r\n\r\n særoverenskomsten af 1. november 1986 bortfaldt ved dens udløb den 1. oktober  \r\n\r\n 1988, efter at S &amp; Q Tech A/S havde indmeldt sig i Jernets  \r\n\r\n Arbejdsgiverforening, som har generelle overenskomster med de forskellige  \r\n\r\n arbejdstagerorganisationer, der tilsammen dækker overenskomsten af 1.  \r\n\r\n november 1986. 22 af de 31 ansatte, der var omfattet af denne  \r\n\r\n særoverenskomst, har et arbejdsområde, der naturligt omfattes af den  \r\n\r\n generelle overenskomst mellem Jernets Arbejdsgiverforening og Dansk  \r\n\r\n Metalarbejderforbund. At de resterende ansatte ikke har et sådant  \r\n\r\n arbejdsområde, men derimod et arbejdsområde, der mere naturligt omfattes af  \r\n\r\n en af de andre generelle overenskomster, Jernets Arbejdsgiverforening har med  \r\n\r\n andre forbund, bør ikke medføre pligt til fortsat at overholde  \r\n\r\n særoverenskomsten, idet sådanne marginaler aldrig kan undgås, når en  \r\n\r\n uorganiseret arbejdsgiver indmelder sig i en arbejdsgiverforening. Ved  \r\n\r\n udmåling af eventuel bod bør det tages i betragtning, at S &amp; Q Tech A/S  \r\n\r\n siden den 15. december 1988 og derefter løbende hver måned har deponeret de  \r\n\r\n beløb, der skal udredes efter særoverenskomsten, men ikke efter de generelle  \r\n\r\n overenskomster. </P>  \r\n\r\n<P>Arbejdsretten skal udtale: </P>  \r\n\r\n<P>Som sagen er oplyst i Arbejdsretten, er der ikke anledning til at henvise  \r\n\r\n sagen til fagretlig behandling. </P>  \r\n\r\n<P>S &amp; Q Tech A/S har siden dets etablering i 1982 haft en kollektiv  \r\n\r\n overenskomst med Dansk Metalarbejderforbund, der parallelt med Naturgas Syds  \r\n\r\n tilsvarende overenskomst dækkede personale beskæftiget med et bredt  \r\n\r\n arbejdsområde indenfor gasområdet. Begrundelsen, for at disse overenskomster  \r\n\r\n havde dette brede arbejdsområde, var at sikre Naturgas Syd og dermed S &amp;  \r\n\r\n Q Tech A/S den størst mulige fleksibilitet på arbejdspladsen under indtryk af  \r\n\r\n meget store løbende ændringer i de enkelte arbejdsaktiviteter. I en sådan  \r\n\r\n situation må arbejdsgiveren, selvom overenskomsten er udløbet, være  \r\n\r\n forpligtet til, når der ikke iværksættes arbejdsstandsning, at overholde dens  \r\n\r\n bestemmelser, medmindre det i medfør af overenskomstens § 11, stk. 5, og den  \r\n\r\n tilsvarende bestemmelse i Hovedaftalens § 7, stk. 2, kan statueres, at en  \r\n\r\n anden overenskomst er trådt i stedet. Da dette ikke er tilfældet, må der  \r\n\r\n gives klagerne medhold i, at indklagede, S &amp; Q Tech A/S, må tilpligtes at  \r\n\r\n overholde overenskomsten af 1. november 1986 med Dansk Metalarbejderforbund.  \r\n\r\n</P>  \r\n\r\n<P>S &amp; Q Tech A/S forhandlede sig lokalt frem til en ny overenskomst med  \r\n\r\n Dansk Metalarbejderforbund. Denne overenskomst blev ikke underskrevet, fordi  \r\n\r\n Jernets Arbejdsgiverforening i så fald ville anmode selskabet om at udmelde  \r\n\r\n sig af foreningen. Der er herefter ikke grundlag for at pålægge S &amp; Q  \r\n\r\n Tech A/S bod for det begåede overenskomstbrud. </P>  \r\n\r\n<P>Jernets Arbejdsgiverforening, der efter det oplyste har hovedansvaret for  \r\n\r\n det begåede overenskomstbrud, pålægges derimod at betale en bod på 250.000  \r\n\r\n kr. til Dansk Metalarbejderforbund. Denne bod skal betales, uanset om S &amp;  \r\n\r\n Q Tech A/S nu overholder overenskomsten af 1. november 1986. </P>  \r\n\r\n<P> <I>T h i k e n d e s f o r r e t :</I>  </P>  \r\n\r\n<P>Indklagede, S &amp; Q Tech A/S, Vejen, tilpligtes at overholde  \r\n\r\n virksomhedens overenskomst af 1. november 1986 med Dansk  \r\n\r\n Metalarbejderforbund, Vejen afdeling. </P>  \r\n\r\n<P>Indklagede, S &amp; Q Tech A/S, frifindes for påstanden om bod. </P>  \r\n\r\n<P>Indklagede, Jernets Arbejdsgiverforening, betaler en bod på 250.000 kr.  \r\n\r\n til Dansk Metalarbejderforbund. </P>  \r\n\r\n<P>I sagsomkostninger betaler indklagede, Jernets Arbejdsgiverforening, 2.000  \r\n\r\n kr. til Arbejdsretten. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: Per Jacobsen s.114 ff og s.132 ff, Knud Illum s. 121  \r\n\r\n ff og s.274, Hasselbalch Kollektivarbejdsretten s.107, s.119, s.205 og s.221,  \r\n\r\n K 87.174 (A 1988 s.65) K 87.423 (A 1988 s.92). </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1989, side 101."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19890319613"
        },
        {
            "displayName": "Entydig dokumentidentifikation",
            "displayValue": "CA006961"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3196"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "06/03/1989"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "88.409"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}