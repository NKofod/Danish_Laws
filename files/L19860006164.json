{
    "id": 71223,
    "title": "Bekendtgørelse af overenskomst af 15. juni 1983 om ændring af den nordiske samarbejdsoverenskomst af 23. marts 1962 ",
    "documentTypeId": "220",
    "isSagsforlobPeriodValid": false,
    "shortName": "BKI nr 61 af 06/08/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 15. juni 1983  \r\n\r\n om ændring af den nordiske samarbejdsoverenskomst af 23. marts 1962 </H1>  \r\n\r\n<P></P>  \r\n\r\n<BR>  \r\n\r\n<P>I henhold til kgl. resolution af 22. november 1983, og efter at  \r\n\r\n folketinget den 17. november s.å. havde meddelt sit samtykke dertil, har  \r\n\r\n Danmark ratificeret en i Reykjavik den 15. juni 1983 undertegnet overenskomst  \r\n\r\n om ændring af samarbejdsoverenskomsten af 23. marts 1962 mellem Danmark,  \r\n\r\n Finland, Island, Norge og Sverige, jfr. udenrigsministeriets bekendtgørelser  \r\n\r\n nr. 38 af 26. juli 1962, nr. 70 af 20. juli 1971 samt nr. 1 af 6. januar  \r\n\r\n 1976, Lovtidende C. </P>  \r\n\r\n<P>Overenskomsten har følgende ordlyd: </P>  \r\n\r\n<P> <B>OVERENSKOMST</B>  </P>  \r\n\r\n<P> <B>om ændring af samarbejdsoverenskomsten af 23. marts 1962 mellem  \r\n\r\n Danmark, Finland, Island, Norge og Sverige</B>  </P>  \r\n\r\n<P>Danmarks, Finlands, Islands, Norges og Sveriges regeringer, som ved  \r\n\r\n overenskomster af 13. februar 1971 og 11. marts 1974 har ændret  \r\n\r\n samarbejdsoverenskomsten af 23. marts 1962 mellem de nordiske lande, </P>  \r\n\r\n<P>som finder det formålstjenligt at foretage visse ændringer i  \r\n\r\n overenskomsten for at give Færøerne og Åland øget repræsentation i Nordisk  \r\n\r\n Råd og Nordisk Ministerråd og for at give Grønland samme repræsentation i  \r\n\r\n disse organer, </P>  \r\n\r\n<P>er blevet enige om følgende: </P>  \r\n\r\n<P>I </P>  \r\n\r\n<P>Artiklerne 8, 44, 47, 48, 49, 55, 58, 60, 61 og 63 i  \r\n\r\n samarbejdsoverenskomsten får følgende nye ordlyd: </P>  \r\n\r\n<P>Artikel 8 </P>  \r\n\r\n<P>&#187;I alle nordiske lande skal undervisningen og uddannelsen i skolerne  \r\n\r\n i passende omfang omfatte undervisning i de øvrige nordiske landes, herunder  \r\n\r\n Færøernes, Grønlands og Ålands, sprog, kultur og almindelige  \r\n\r\n samfundsforhold&#171;. </P>  \r\n\r\n<P>Artikel 44 </P>  \r\n\r\n<P>&#187;I Nordisk Råd samarbejder de nordiske landes samt Færøernes,  \r\n\r\n Grønlands og Ålands folkevalgte forsamlinger, landenes regeringer, Færøernes  \r\n\r\n landsstyre, Grønlands landsstyre samt Ålands landskapsstyrelse. Rådet er  \r\n\r\n initiativtagende og rådgivende i spørgsmål, som angår samvirket mellem disse  \r\n\r\n lande eller nogle af dem og Færøerne, Grønland og Åland, samt har i øvrigt de  \r\n\r\n opgaver, der fremgår af denne og andre overenskomster&#171;. </P>  \r\n\r\n<P>Artikel 47 </P>  \r\n\r\n<P>&#187;Rådet består af 87 valgte medlemmer, regeringsrepræsentanter og  \r\n\r\n repræsentanter for Færøernes landsstyre, Grønlands landsstyre samt Ålands  \r\n\r\n landskapsstyrelse. </P>  \r\n\r\n<P>Af medlemmerne vælger Danmarks folketing seksten, Finlands riksdag atten,  \r\n\r\n Islands alting syv, Norges storting tyve, Sveriges riksdag tyve, Færøernes  \r\n\r\n lagting to samt Grønlands landsting og Ålands landsting hver to. </P>  \r\n\r\n<P>Desuden vælger hver forsamling et tilsvarende antal suppleanter. </P>  \r\n\r\n<P>Valg af medlemmer og suppleanter foretages årligt og gælder for tiden  \r\n\r\n indtil næste valg. Ved valg skal forskellige politiske meningsretninger gives  \r\n\r\n repræsentation i rådet. </P>  \r\n\r\n<P>Kun medlemmer af den forsamling, der har foretaget valget, kan være valgt  \r\n\r\n medlem eller suppleant i Rådet. </P>  \r\n\r\n<P>Regeringerne, landsstyrene og landskapsstyrelsen udpeger blandt sine  \r\n\r\n medlemmer det antal repræsentanter, de ønsker&#171;. </P>  \r\n\r\n<P>Artikel 48 </P>  \r\n\r\n<P>&#187;Danmarks Riges delegation består af de af folketinget valgte  \r\n\r\n medlemmer og de af regeringen udpegede repræsentanter samt af Færøernes og  \r\n\r\n Grønlands i andet stykke nævnte delegationer. Finlands delegation består af  \r\n\r\n de af riksdagen valgte medlemmer og de af regeringen udpegede repræsentanter  \r\n\r\n samt af den i andet stykke nævnte Ålandsdelegation. Delegationerne for hvert  \r\n\r\n af de øvrige lande består af de af den folkevalgte forsamling valgte  \r\n\r\n medlemmer og de af regeringen udpegede repræsentanter. </P>  \r\n\r\n<P>Færøernes delegation består af de af lagtinget valgte medlemmer og de af  \r\n\r\n landsstyret udpegede repræsentanter. Grønlands delegation består af de af  \r\n\r\n landstinget valgte medlemmer og de af landsstyret udpegede repræsentanter.  \r\n\r\n Ålands delegation består af de af landstinget valgte medlemmer og de af  \r\n\r\n landskapsstyrelsen udpegede repræsentanter. </P>  \r\n\r\n<P>Ved &#187;delegation&#171; forstås i artikel 52, 53, 54, stk. 1 og 58,  \r\n\r\n stk. 2, landets delegation'. </P>  \r\n\r\n<P>Artikel 49 </P>  \r\n\r\n<P>&#187;Regeringsrepræsentanterne samt landsstyrenes og landskapsstyrelsens  \r\n\r\n repræsentanter har ikke stemmeret i Rådet. </P>  \r\n\r\n<P>I spørgsmål, som angår anvendelsen af overenskomster mellem visse lande,  \r\n\r\n har kun medlemmer fra disse lande stemmeret&#171;. </P>  \r\n\r\n<P>Artikel 55 </P>  \r\n\r\n<P>&#187;Regeringerne, Færøernes landsstyre, Grønlands landsstyre, Ålands  \r\n\r\n landskapsstyrelse, Ministerrådet og medlemmerne har ret til at fremsætte  \r\n\r\n forslag for Rådet. </P>  \r\n\r\n<P>Ethvert forslag skal behandles i et udvalg, inden det færdigbehandles i  \r\n\r\n Rådet&#171;. </P>  \r\n\r\n<P>Artikel 58 </P>  \r\n\r\n<P>&#187;Hver delegation svarer for udgifterne til sin deltagelse i Rådet.  \r\n\r\n</P>  \r\n\r\n<P>Plenarforsamlingen, eller i henhold til Plenarforsamlingens bemyndigelse  \r\n\r\n Præsidiet, træffer for hvert budgetår bestemmelse om, hvorledes de fælles  \r\n\r\n udgifter skal fordeles mellem delegationerne. Præsidiet kan i særlige  \r\n\r\n tilfælde træffe beslutning om at ændre denne fordeling&#171;. </P>  \r\n\r\n<P>Artikel 60 </P>  \r\n\r\n<P>&#187;I Nordisk Ministerråd samarbejder de nordiske landes regeringer.  \r\n\r\n</P>  \r\n\r\n<P>Færøernes landsstyre, Grønlands landsstyre samt Ålands landskapsstyrelse  \r\n\r\n deltager i ministerrådets arbejde. </P>  \r\n\r\n<P>Ministerrådet træffer beslutninger i den udstrækning, som angives i denne  \r\n\r\n og andre overenskomster mellem de nordiske lande. Også i øvrige  \r\n\r\n samarbejdsspørgsmål har ministerrådet ansvar for samarbejdet mellem de  \r\n\r\n nordiske landes regeringer og mellem regeringerne og Nordisk Råd&#171;. </P>  \r\n\r\n<P>Artikel 61 </P>  \r\n\r\n<P>&#187;Medlemmer af en regering, et landsstyre eller landskapsstyrelsen kan  \r\n\r\n i undtagelsestilfælde på et møde være repræsenteret ved en dertil  \r\n\r\n befuldmægtiget; dog skal mindst tre af landenes regeringer være repræsenteret  \r\n\r\n ved regeringsmedlemmer. </P>  \r\n\r\n<P>Hvert land udpeger et regeringsmedlem, som har til opgave med bistand af  \r\n\r\n en embedsmand at være ansvarlig for samordningen af nordiske  \r\n\r\n samarbejdsspørgsmål. </P>  \r\n\r\n<P>Ministerrådet bistås i sin virksomhed af embedsmandskomiteer og af  \r\n\r\n ministerrådets sekretariater&#171;. </P>  \r\n\r\n<P>Artikel 63 </P>  \r\n\r\n<P>&#187;Ministerrådets beslutninger er bindende for de enkelte lande.  \r\n\r\n Beslutningerne vedrørende spørgsmål, som i henhold til et lands forfatning  \r\n\r\n kræver den folkevalgte forsamlings godkendelse, binder dog ikke dette land,  \r\n\r\n før forsamlingen har godkendt beslutningen. Kræves sådan godkendelse, skal  \r\n\r\n ministerrådet underrettes herom, inden ministerrådet træffer beslutningen.  \r\n\r\n Før den folkevalgte forsamlings godkendelse foreligger, er de øvrige lande  \r\n\r\n heller ikke bundet af beslutningen. </P>  \r\n\r\n<P>Beslutninger truffet af ministerrådet er bindende for Færøerne, Grønland  \r\n\r\n og Åland i det omfang, de tilslutter sig beslutningen i overensstemmelse med  \r\n\r\n selvstyreordningerne.&#171; </P>  \r\n\r\n<P>II </P>  \r\n\r\n<P>Denne overenskomst skal ratificeres, og ratifikationsdokumenterne skal  \r\n\r\n snarest muligt deponeres i Finlands udenrigsministerium, der skal sende  \r\n\r\n bekræftede afskrifter af overenskomsten til de øvrige kontraherende parter.  \r\n\r\n</P>  \r\n\r\n<P>Overenskomsten træder i kraft 30 dage efter den dag, hvor samtlige  \r\n\r\n kontraherende parters ratifikationsinstrumenter er deponerede. </P>  \r\n\r\n<P>Til bekræftelse heraf har undertegnede befuldmægtigede i Rekjavik den 15.  \r\n\r\n juni 1983 undertegnet denne overenskomst i et eksemplar på dansk, finsk,  \r\n\r\n islandsk, norsk og svensk, hvilke tekster alle har samme gyldighed. </P>  \r\n\r\n<P> <I>For Danmarks regering:</I>  </P>  \r\n\r\n<P> <B>Christian Christensen</B>  </P>  \r\n\r\n<P> <I>Suomen hallituksen puolesta:</I>  </P>  \r\n\r\n<P> <B>Gustav Bjørkstrand</B>  </P>  \r\n\r\n<P> <I>Fyrir hønd rkisstjornar Islands:</I>  </P>  \r\n\r\n<P> <B>Matthias A. Mathiesen</B>  </P>  \r\n\r\n<P> <I>For Norges regjering:</I>  </P>  \r\n\r\n<P> <B>Asbjørn Haugstvedt</B>  </P>  \r\n\r\n<P> <I>For Sveriges regering:</I>  </P>  \r\n\r\n<P> <B>Svante Lundkvist</B>  </P>  \r\n\r\n<P>Danmarks ratifikationsinstrument deponeredes i det finske  \r\n\r\n udenrigsministerium den 30. november 1983. </P>  \r\n\r\n<P>I henhold til afsnit II trådte overenskomsten i kraft den 28. januar 1984.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 6. august 1986  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>UFFE ELLEMANN-JENSEN </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/02/1987"
        },
        {
            "displayName": "Accession",
            "displayValue": "L19860006164"
        },
        {
            "displayName": "Entydig dokumentidentifikation",
            "displayValue": "CM030414"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "61"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "06/08/1986"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 39.A.1."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}