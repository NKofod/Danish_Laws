{
    "id": 130372,
    "title": "Bekendtgørelse om samtidig sagsbehandling af ferskvandsdambrug",
    "documentTypeId": "60",
    "isSagsforlobPeriodValid": true,
    "shortName": "BEK nr 267 af 19/03/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om samtidig sagsbehandling af ferskvandsdambrug</p>\n      <p class=\"Indledning2\">I medfør af § 35, stk. 2, og § 41 b, stk. 1, i lov om miljøbeskyttelse, jf. lovbekendtgørelse nr. 1757 af 22. december 2006, som ændret ved lov nr. 97 af 10. februar 2009 og lov nr. 1519 af 27. december 2009, § 22, stk. 6, og § 74 c i lov om vandforsyning, jf. lovbekendtgørelse nr. 935 af 24. september 2009, som ændret ved lov nr. 1519 af 27. december 2009, § 70 b i lov om naturbeskyttelse, jf. lovbekendtgørelse nr. 933 af 24. september 2009, som ændret ved lov nr. 1519 af 27. december 2009, og § 70 b i lov om vandløb m.m., jf. lovbekendtgørelse nr. 927 af 24. september 2009, som ændret ved lov nr. 1519 af 27. december 2009, fastsættes:</p>\n      <p class=\"ParagrafGruppeOverskrift\"><span id=\"Kap0_X1\">Anvendelsesområde</span></p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Bekendtgørelsen finder anvendelse på virksomheder omfattet af listepunkt I 202 i bilag 2 til bekendtgørelse om godkendelse af listevirksomhed.</p>\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Bekendtgørelsen fastsætter regler om samtidig sagsbehandling i sager om ferskvandsdambrug efter miljøbeskyttelseslovens kapitel 5 om forurenende virksomhed, afgørelser efter § 20 i vandforsyningsloven, afgørelser efter § 65, stk. 3, jf. § 3, i naturbeskyttelsesloven samt afgørelser efter § 48 og § 50 i vandløbsloven.</p>\n      <p class=\"ParagrafGruppeOverskrift\"><span id=\"Kap0_X2\">Godkendelse af ferskvandsdambrug og ændringer og udvidelser i bestående ferskvandsdambrug</span></p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Kommunalbestyrelsen kan først behandle ansøgninger om etablering af dambrug, når der er indsendt ansøgning om tilladelse efter miljøbeskyttelseslovens kapitel 5 og om tilladelse efter § 20 i vandforsyningsloven og om nødvendigt ansøgning om dispensation efter § 65, stk. 3, jf. § 3 i naturbeskyttelsesloven og godkendelse efter § 48 i vandløbsloven.</p>\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Bestemmelsen i stk. 1 finder tilsvarende anvendelse ved udvidelser og ændringer af eksisterende dambrug.</p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Kommunalbestyrelsen meddeler på samme tid afgørelse vedrørende ferskvandsdambruget efter henholdsvis miljøbeskyttelseslovens kapitel 5 og vandforsyningslovens § 20.</p>\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Hvis etablering, udvidelse eller ændring af dambrug nødvendiggør en dispensation fra naturbeskyttelseslovens § 3, jf. § 65, stk. 3, skal kommunalbestyrelsen samtidig træffe afgørelse herom. Det samme gælder for afgørelser om godkendelse eller påbud efter vandløbslovens § 48 eller § 50.</p>\n      <p class=\"Stk2\"><span class=\"StkNr\" id=\"Par3_Stk3\">Stk. 3.</span> Kommunalbestyrelsen fastsætter i afgørelsen efter kapitel 5 i miljøbeskyttelsesloven vilkår om, at afgørelsen skal revurderes mindst hvert 10 år, og samtidigt med, at vandindvindingstilladelsen efter vandforsyningslovens § 20 skal fornyes.</p>\n      <p class=\"Stk2\"><span class=\"StkNr\" id=\"Par3_Stk4\">Stk. 4.</span> Kommunalbestyrelsen fastsætter vilkår om, at godkendelse efter vandløbslovens § 48 revurderes mindst hvert 10 år, og samtidigt med at miljøgodkendelse og vandindvindingstilladelsen revurderes.</p>\n      <p class=\"ParagrafGruppeOverskrift\"><span id=\"Kap0_X3\">Samtidig revurdering m.v. af ferskvandsdambrug</span></p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Godkendelse efter miljøbeskyttelseslovens kapitel 5 af ferskvandsdambrug, skal regelmæssigt og mindst hvert 10. år revurderes og om nødvendigt ajourføres. Samtidigt revurderes vandindvindingstilladelsen eller behandles ansøgning om ny vandindvindingstilladelse efter § 20 i vandforsyningsloven. Samtidig behandles ansøgning om eventuel ny dispensation efter § 65, stk. 3, jf. § 3, i naturbeskyttelsesloven og godkendelse efter § 48 i vandløbsloven, hvis det er relevant i den konkrete dambrugssag.</p>\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Godkendelse efter miljøbeskyttelseslovens kapitel 5 af ferskvandsdambrug, skal endvidere revurderes, hvis ansøgning om vandindvindingstilladelse efter § 20 i vandforsyningsloven er under behandling. Ansøgning om eventuel ny dispensation efter § 65, stk. 3, jf. § 3, i naturbeskyttelsesloven eller godkendelse efter § 48 i vandløbsloven behandles dog samtidigt med ansøgning om tilladelse efter § 20 i vandforsyningsloven, hvis det er relevant i den konkrete sag.</p>\n      <p class=\"Stk2\"><span class=\"StkNr\" id=\"Par4_Stk3\">Stk. 3.</span> Bestemmelsen i stk. 2, 1. pkt., finder ikke anvendelse for så vidt angår godkendelse efter miljøbeskyttelseslovens kapitel 5, hvis ferskvandsdambruget er omfattet af retsbeskyttelsesperioden på 8 år, jf. § 41 a i miljøbeskyttelsesloven.</p>\n      <p class=\"Stk2\"><span class=\"StkNr\" id=\"Par4_Stk4\">Stk. 4.</span> I sager omfattet af stk. 3 fastsættes vilkår i tilladelsen efter § 20 i vandforsyningsloven om, at tilladelsen udløber, når godkendelse efter miljøbeskyttelseslovens kapitel 5 skal revurderes. Endvidere fastsættes der i godkendelsen efter § 48 i vandløbsloven vilkår om, at godkendelsen genoptages, når godkendelsen efter miljøbeskyttelseslovens kapitel 5 skal revurderes.</p>\n      <p class=\"Stk2\"><span class=\"StkNr\" id=\"Par4_Stk5\">Stk. 5.</span> Den ansvarlige for et ferskvandsdambrug sender senest et år før den samtidige sagsbehandling efter stk. 1, 2 og stk. 4 ansøgning om vandindvindingstilladelse efter § 20 i vandforsyningsloven til kommunalbestyrelsen.</p>\n      <p class=\"Stk2\"><span class=\"StkNr\" id=\"Par4_Stk6\">Stk. 6.</span> Kommunalbestyrelsen meddeler samtidigt afgørelse i sager omfattet af stk. 1-3. § 3, stk. 3 og 4, finder tilsvarende anvendelse.</p>\n      <p class=\"ParagrafGruppeOverskrift\"><span id=\"Kap0_X4\">Ikrafttrædelse</span></p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Bekendtgørelsen træder i kraft den 6. april 2010.</p>\n      <p class=\"ParagrafGruppeOverskrift\"><span id=\"Kap0_X5\">Overgangsregler</span></p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> I verserende dambrugssager i kommunerne om bestående dambrug, der ikke allerede har en samlet godkendelse, jf. § 39, i miljøbeskyttelsesloven, skal kommunalbestyrelsen, når der træffes afgørelse efter § 20 i vandforsyningsloven og om nødvendigt dispensation efter § 65, stk. 3, jf. § 3, i naturbeskyttelsesloven og godkendelse efter § 48 i vandløbsloven, fastsætte vilkår om, at disse afgørelser tages op til fornyet behandling, samtidigt med, at miljøgodkendelsen sagsbehandles første gang.</p>\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Øvrige verserende dambrugssager i kommunen behandles efter tilsvarende regler om samtidig sagsbehandling i § 2, stk. 1, § 3 og § 4, stk. 2-4 og stk. 6.</p>\n      <p class=\"Stk2\"><span class=\"StkNr\" id=\"Par6_Stk3\">Stk. 3.</span> Verserende klagesager behandles efter de hidtil gældende regler.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Miljøministeriet, den 19. marts 2010</P><P CLASS=SIGN1 ALIGN=\"CENTER\">Karen Ellemann</P><P CLASS=SIGN2 ALIGN=\"RIGHT\">/ Anne-Marie Rasmussen</P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/03/2010"
        },
        {
            "displayName": "Accession",
            "displayValue": "B20100026705"
        },
        {
            "displayName": "Entydig dokumentidentifikation",
            "displayValue": "AL002153"
        },
        {
            "displayName": "Dato for førstegangsindlæggelse",
            "displayValue": "27/03/2010"
        },
        {
            "displayName": "Dato for indlæggelse",
            "displayValue": "27/03/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "267"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "19/03/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Miljøstyrelsen og kommunerne"
        },
        {
            "displayName": "Ressortministeriets journalnummer",
            "displayValue": "Miljømin.,<br />Miljøstyrelsen, j.nr. MST-1250-00018"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}