{
    "id": 138966,
    "title": "Bekendtgørelse om transmissionsvirksomheders og Energinet.dk’s forpligtelser ved valg af ISO-optionen og certificering af Energinet.dk som uafhængig systemoperatør",
    "documentTypeId": "60",
    "isSagsforlobPeriodValid": true,
    "shortName": "BEK nr 1001 af 20/10/2011",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om transmissionsvirksomheders og Energinet.dk’s forpligtelser ved valg af ISO-optionen og certificering af Energinet.dk som uafhængig systemoperatør<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n<p class=\"Indledning2\">I medfør af § 19 b, stk. 3, § 19 d, stk. 8, § 70, stk. 2, § 71, stk. 2, og § 78, stk. 7, i lov om elforsyning, jf. lovbekendtgørelse nr. 516 af 20. maj 2010, som ændret ved lov nr. 466 af 18. maj 2011, fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Anvendelsesområde</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Denne bekendtgørelse finder anvendelse på vertikalt integrerede transmissionsvirksomheder, der vælger ISO-optionen i henhold til § 19 b i lov om elforsyning, og på Energinet.dk som uafhængig systemoperatør.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Transmissionsvirksomhedernes opgaver</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> En transmissionsvirksomhed, der vælger ISO-optionen og derved overdrager ansvaret for drift, vedligeholdelse og udbygning af sit net med tilhørende tekniske anlæg til Energinet.dk, jf. § 19 b, stk. 1, i lov om elforsyning, varetager fortsat driftsopgaver, der alene knytter sig til ejerskabet af nettet, herunder opgaver knyttet til tilvejebringelse af midler til finansiering af virksomhedens investeringer, jf. § 3, og afholdelse af direktions- og repræsentantskabsmøder.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Transmissionsvirksomheden skal stille nettet til rådighed for Energinet.dk, jf. § 21, stk. 3, i lov om elforsyning.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Transmissionsvirksomheden skal bistå og samarbejde med Energinet.dk om udførelse af dennes opgaver, jf. § 6. Transmissionsvirksomheden skal herunder stille alle relevante oplysninger til rådighed.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Transmissionsvirksomheden skal finansiere nødvendige investeringer i nettet, som Energinet.dk har truffet afgørelse om, herunder såvel levetidsforlængende investeringer som nyinvesteringer. Energitilsynet godkender ændringer af virksomhedens indtægtsramme i henhold til reglerne i indtægtsrammebekendtgørelsen.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Transmissionsvirksomheden kan alternativt give samtykke til, at investeringerne finansieres af andre, herunder kan der træffes aftale med Energinet.dk om finansiering i anlægsperioden, efter Energitilsynets forudgående godkendelse af finansieringsordningen, herunder af byggerenten. Energitilsynet træffer sin afgørelse efter at have rådført sig med den regionale transmissionsvirksomhed og de andre berørte parter.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Transmissionsvirksomheden skal efter behov tilvejebringe garantier, som letter finansieringen af udbygningen af nettet, dog ikke af investeringer hvortil transmissionsvirksomheden har givet samtykke til finansiering fra andre, jf. stk. 2.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Transmissionsvirksomheden skal tilvejebringe midler til dækning af erstatningsansvar i forbindelse med netaktiverne bortset fra ansvar, der vedrører Energinet.dk’s opgaver.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Transmissionsvirksomheden skal over for Energitilsynet påvise sin evne til at opfylde forpligtelserne i § 2, stk. 3, og §§ 3 og 4. Transmissionsvirksomheden skal over for Energitilsynet fremlægge udkast til kontrakter med Energinet.dk og enhver anden relevant part med henblik på opfyldelsen af 1. pkt.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Energinet.dk's opgaver</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Såfremt en transmissionsvirksomhed vælger ISO-optionen, skal Energinet.dk varetage transmissionsvirksomhedens tidligere opgaver vedrørende drift, vedligeholdelse og udbygning af transmissionsvirksomhedens net til sikring af en tilstrækkelig og effektiv transport af elektricitet med tilhørende ydelser, jf. § 20, stk. 1, i lov om elforsyning. Undtaget er opgaver, som alene knytter sig til ejerskabet af nettet.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Energinet.dk kan efter Energitilsynets forudgående godkendelse af finansieringsordningen, herunder af byggerenten, indgå aftale med transmissionsvirksomheden om finansiering af anlægsomkostninger i anlægsperioden. Aftalen skal være på markedsmæssige vilkår.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Overvågning og mægling</span>\r\n</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Energitilsynet overvåger forbindelserne og kommunikationen mellem Energinet.dk og transmissionsvirksomheden med det formål at sikre, at Energinet.dk overholder sine forpligtelser, jf. § 6.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Energitilsynet fungerer som mæglingsmyndighed mellem Energinet.dk og transmissionsvirksomheden i tilfælde af klager forelagt af en af disse parter.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Økonomiske konsekvenser</span>\r\n</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Transmissionsvirksomhedens indtægtsramme reduceres med et beløb svarende til de sparede omkostninger ved overdragelse af opgaver til Energinet.dk, jf. § 19 b, stk. 2, i lov om elforsyning.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> De sparede omkostninger udgøres af transmissionsvirksomhedens omkostninger til drift og vedligeholdelse med dertil hørende administrative opgaver i de 3 seneste regnskabsår inden overdragelsen med fradrag for omkostninger, der alene vedrører ejerskabet af nettet, herunder omkostninger til afholdelse af direktions- og repræsentantskabsmøder, driftsomkostninger knyttet til tilvejebringelse af midler til finansiering af virksomhedens investeringer og omkostninger knyttet til opfyldelse af ansvarsforpligtelsen, jf. § 4. Beløbene pristalsreguleres med det i indtægtsrammebekendtgørelsen fastsatte prisindeks frem til overdragelsestidspunktet. Transmissionsvirksomhedens indtægtsramme reduceres på overdragelsestidspunktet med et beløb svarende til det årlige gennemsnit af de således opgjorte sparede omkostninger.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Energinet.dk kan i sine priser indregne nødvendige omkostninger til varetagelse af opgaver omfattet af § 6 efter reglerne i bekendtgørelsen om økonomisk regulering af Energinet.dk, idet dog finansiering af anlægsomkostninger knyttet til nettet sikres af transmissionsvirksomheden, jf. § 3.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Certificering af Energinet.dk</span>\r\n</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10</span> . Energitilsynet kan certificere Energinet.dk som uafhængig systemoperatør, hvis</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num1\">1)</span> Energinet.dk har påvist, at virksomheden overholder kravene i § 19 a i lov om elforsyning,</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num2\">2)</span> Energinet.dk har påvist, at virksomheden råder over de nødvendige økonomiske, tekniske, fysiske og personalemæssige ressourcer til at varetage opgaverne i kap. 4 og 5 i lov om elforsyning,</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num3\">3)</span> Energinet.dk har forpligtet sig til at overholde en 10-årig netudviklingsplan, som fastsat i systemansvarsbekendtgørelsen, og som Energitilsynet overvåger,</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num4\">4)</span> Energinet.dk har påvist sin evne til at opfylde forpligtelserne i henhold til Europa-Parlamentets og Rådets forordning om betingelserne for netadgang i forbindelse med grænseoverskridende elektricitetsudveksling, og</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num5\">5)</span> transmissionsvirksomheden har påvist sin evne til at opfylde sine forpligtelser, jf. § 5.</p>\r\n<p class=\"ParagrafGruppeOverskrift\">\r\n   <span id=\"Kap0_X7\">Ikrafttræden</span>\r\n</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Bekendtgørelsen træder i kraft den 1. november 2011.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Bekendtgørelse nr. 497 af 25. maj 2011 om transmissionsvirksomheders og Energinet.dk’s forpligtelser ved valg af ISO-optionen og certificering af Energinet.dk som uafhængig systemoperatør ophæves.</p><div class=\"Givet\" id=\"Givet\"><p class=\"Givet\" align=\"center\">Klima-, Energi- og Bygningsministeriet, den 20. oktober 2011</p><p class=\"Sign1\" align=\"center\">Martin Lidegaard</p><p class=\"Sign2\" align=\"right\">/ Ib Larsen</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2009/72/EF af 13. juli 2009 om fælles regler for det indre marked for elektricitet og om ophævelse af direktiv 2003/54/EF, EU-Tidende 2009, nr. L 211, side 55.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/10/2011"
        },
        {
            "displayName": "Accession",
            "displayValue": "B20110100105"
        },
        {
            "displayName": "Entydig dokumentidentifikation",
            "displayValue": "BU000007"
        },
        {
            "displayName": "Dato for førstegangsindlæggelse",
            "displayValue": "27/10/2011"
        },
        {
            "displayName": "Dato for indlæggelse",
            "displayValue": "27/10/2011"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1001"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "20/10/2011"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Klima-, Energi- og Bygningsmin.,<br />Energistyrelsen, j.nr. 2203/1190-0077"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}