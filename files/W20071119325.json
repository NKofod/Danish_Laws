{
    "id": 155052,
    "title": "Ankestyrelsens principafgørelse N-11-07 om kompetence - klageregler - tilskud - ansættelse af voksenlærlinge",
    "documentTypeId": "240",
    "isSagsforlobPeriodValid": true,
    "shortName": "KEN nr 11193 af 21/12/2007",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse N-11-07 om kompetence - klageregler - tilskud - ansættelse af voksenlærlinge</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen kunne behandle klage over afslag på tilskud til ansættelse af voksenlærling.</p>\r\n   <p class=\"TekstGenerel\">Ifølge bekendtgørelsen om tilskud til virksomheder, der indgår uddannelsesaftale med voksne, kunne beskæftigelsesankenævnets afgørelser ikke indbringes for anden administrativ myndighed.</p>\r\n   <p class=\"TekstGenerel\">Beskæftigelseslovens bemyndigelse til ministeren omfattede imidlertid ikke mulighed for at begrænse klageadgangen i forhold til retssikkerhedsloven.</p>\r\n   <p class=\"TekstGenerel\">Tilskud til ansættelse af voksenlærlinge forudsatte at uddannelsen var optaget på listen over erhvervsuddannelser, hvor virksomheder kunne få tilskud til at ansætte voksenlærlinge.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om en aktiv beskæftigelsesindsats - lovbekendtgørelse nr. 1074 af 7. september 2007 - § 68</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En virksomhed søgte tilskud til ansættelse af voksenlærling. Jobcenteret gav afslag på ansøgningen med henvisning til, at der havde været tilgang af skolepraktikanter inden for fagområdet.</p>\r\n<p>Virksomheden klagede og anførte, at de befandt sig i et yderområde, og at der lokalt var mangel på arbejdskraft inden for faget.</p>\r\n<p>Beskæftigelsesankenævnet tiltrådte Jobcentrets afgørelse. Afgørelsen var begrundet med, at uddannelsen ikke var medtaget på listen over uddannelser, hvor virksomheder i regionen kunne modtage løntilskud. Nævnet tilføjede, at der ikke i lovgivningen var mulighed for at dispensere og tilgodese yderområder.</p>\r\n<p>Virksomheden klagede og anførte, at området var i risiko for at udvikle flaskehalsproblemer med hensyn til arbejdskraft, og at alle virksomheder i området burde være med til at uddanne den nødvendige arbejdskraft.</p>\r\n<p>Sagen blev behandlet i principielt møde med henblik på afklaring af Ankestyrelsens kompetence i forhold til afgørelser truffet af beskæftigelsesankenævnet. Ankestyrelsen tog samtidig stilling til mulighederne for dispensation fra kravet om, at en uddannelse skulle være optaget på regionens liste.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsens Beskæftigelsesudvalg havde adgang til at behandle beskæftigelsesankenævnets afgørelser efter bekendtgørelsen om tilskud til virksomheder, der indgår uddannelsesaftaler med voksne uanset klagereglerne i bekendtgørelsens § 12, stk. 2.</p>\r\n<p>Ministerens adgang til at fastsætte nærmere regler vedrørte muligheden for at yde tilskud og for at fastsætte nærmere betingelser herfor, men ikke for at fastsætte sagsbehandlings- og klageregler.</p>\r\n<p>Afgørelser efter bekendtgørelsen måtte derfor behandles efter retssikkerhedslovens kapitel 10 og lov om ansvar for og styring af den aktive beskæftigelsesindsats kapitel 8.</p>\r\n<p>Det var en betingelse for at få tilskud til ansættelse af voksenlærling, at uddannelsen var optaget på listen, der var udsendt af Beskæftigelsesregionen.</p>\r\n<p>Ansøgningen opfyldte ikke betingelsen, fordi faget ikke var på listen, da virksomheden indgik uddannelsesaftalen.</p>\r\n<p>Ankestyrelsens Beskæftigelsesudvalg lagde vægt på, at der ikke i bekendtgørelsen var mulighed for at se bort fra dette krav, selv om der kunne være lokale forhold, der adskilte sig fra regionens forhold som helhed.</p>\r\n<p>Beskæftigelsesudvalget bemærkede, at da listen var en forudsætning for at tilskud kunne ydes, burde den være offentligt tilgængelig i skriftlig eller elektronisk form, også efter den var afløst af en nyere liste.</p>\r\n<p>Beskæftigelsesudvalget tiltrådte således beskæftigelsesankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 19. juni 2019, da der er kommet nye regler på området."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20071119325"
        },
        {
            "displayName": "Entydig dokumentidentifikation",
            "displayValue": "BS007847"
        },
        {
            "displayName": "Dato for indlæggelse",
            "displayValue": "20/06/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11193"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "21/12/2007"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 2000142-07"
        },
        {
            "displayName": "Stikord",
            "displayValue": "N-11-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}