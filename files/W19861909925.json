{
    "id": 33610,
    "title": "Kontanthjælp - udnyttelse af arbejdsmuligheder - ubegrundet opgivelse af arbejde - tilbagebetaling - tilbagebetalingsperiodens længde (* 1) (* 3) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19099 af 21/03/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En ansøger fik af det sociale udvalg i A kommune bevilget kontanthjælp  \r\n\r\n efter bistandsloven. Hjælpen blev ydet med tilbagebetalingspligt efter  \r\n\r\n bistandslovens § 26, stk. 1, nr. 1, på grund af ubegrundet opgivelse af  \r\n\r\n arbejde. Udvalget havde samtidig begrænset tilbagebetalingsperioden til 5  \r\n\r\n uger. Efter udløbet af tilbagebetalingsperioden flyttede ansøgeren til B  \r\n\r\n kommune, hvor han fortsat fik udbetalt kontanthjælp efter bistandsloven, men  \r\n\r\n med tilbagebetalingspligt. </I> </P>  \r\n\r\n<P> <I>Ud fra retningslinierne i bistandslovens § 38 - hvorefter ydelse af  \r\n\r\n hjælp forudsætter, at den, der har søgt hjælpen, i tilstrækkelig grad har  \r\n\r\n udnyttet sine arbejdsmuligheder - fandtes det sociale udvalg i A kommune ikke  \r\n\r\n at have haft den fornødne hjemmel til at fastsætte, at  \r\n\r\n tilbagebetalingspligten efter bistandslovens § 26, stk. 1, nr. 1, kun skulle  \r\n\r\n gælde for en i forvejen fastsat tidsperiode, da tilbagebetalingsperiodens  \r\n\r\n længde måtte bero på de konkrete forhold. </I> </P>  \r\n\r\n<P> <I>Ankestyrelsen fandt dog samtidig, at det sociale udvalg i B kommune -  \r\n\r\n trods A kommunes uhjemlede retsanvendelse - ikke kunne genoplive  \r\n\r\n tilbagebetalingspligten, idet det ville medføre en ændring af A kommunes  \r\n\r\n begunstigende forvaltningsakt til skade for ansøgeren og i strid med  \r\n\r\n ansøgerens forventning om, at det sociale udvalg i A kommune med rette havde  \r\n\r\n begrænset tilbagebetalingsperiodens længde. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kontanthjælp - udnyttelse af arbejdsmuligheder -  \r\n\r\n ubegrundet opgivelse af arbejde - tilbagebetaling - tilbagebetalingsperiodens  \r\n\r\n længde (* 1) (* 3) </H1>  \r\n\r\n<P></P>  \r\n\r\n<P>REDEGØRELSE FOR SAGEN: </P>  \r\n\r\n<P>En ansøger havde fra maj 1982 haft beskæftigelse efter jobtilbudsloven.  \r\n\r\n Den 21. januar 1983 blev pågældende afskediget, efter at han havde været  \r\n\r\n fraværende fra sit arbejde i 2 dage uden at melde forfald. Som følge af  \r\n\r\n afskedigelsen var ansøgeren ikke berettiget til et nyt jobtilbud, og  \r\n\r\n ansøgerens arbejdsløshedskasse traf samtidig beslutning om, at ansøgeren ikke  \r\n\r\n ville være berettiget til arbejdsløshedsdagpenge, før han havde haft arbejde  \r\n\r\n af mindst 5 ugers varighed. </P>  \r\n\r\n<P>Efter at ansøgeren havde søgt om kontanthjælp efter bistandsloven  \r\n\r\n besluttede det sociale udvalg i A kommune den 18. februar 1983 at yde hjælp  \r\n\r\n med tilbagebetalingspligt efter bistandslovens § 26, stk. 1, nr. 1, idet  \r\n\r\n ansøgeren fandtes ubegrundet at have opgivet sit arbejde.  \r\n\r\n Tilbagebetalingspligten blev begrænset til den kontanthjælp, som ansøgeren  \r\n\r\n modtog i de første 5 uger. </P>  \r\n\r\n<P>Den 31. marts 1983 flyttede ansøgeren fra A kommune til B kommune, hvor  \r\n\r\n ansøgeren fik bevilget kontanthjælp, men med tilbagebetalingspligt. Det  \r\n\r\n sociale udvalg i B kommune begrundede tilbagebetalingspligten med, at der  \r\n\r\n ikke i bistandsloven er regler om på forhånd at tidsbegrænse  \r\n\r\n tilbagebetalingsperioden, og at ansøgeren fortsat havde karantæne fra  \r\n\r\n arbejdsløshedskassen og derved fortsat havde et forsørgelsesbehov, som var  \r\n\r\n opstået på grund af en situation, som kunne henføres under bistandslovens §  \r\n\r\n 26, stk. 1, nr. 1. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet tiltrådte den af det sociale udvalg i B kommune trufne  \r\n\r\n afgørelse med udvalgets begrundelse. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Ansøgeren anførte bl.a., at socialforvaltningen i A kommune ved bevilling  \r\n\r\n af hjælp havde begrænset tilbagebetalingspligten til 5 uger. Denne frist var  \r\n\r\n udløbet, inden ansøgeren flyttede til B kommune, og i den sidste uge, hvor  \r\n\r\n ansøgeren boede i A kommune, modtog han hjælp uden tilbagebetalingspligt.  \r\n\r\n Grunden til ansøgerens flytning var et tilbud om arbejde i B kommune, som  \r\n\r\n ansøgeren alligevel ikke fik. Derfor søgte ansøgeren om kontanthjælp i B  \r\n\r\n kommune. Ansøgeren fik først arbejde i september 1984. </P>  \r\n\r\n<P>LOVGRUNDLAG: </P>  \r\n\r\n<P>Bistandsloven, § 26, stk. 1, nr. 1, og § 38. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ud fra retningslinierne i bistandslovens § 38 - hvorefter ydelse af hjælp  \r\n\r\n forudsætter, at den, der har søgt hjælpen, i tilstrækkelig grad har udnyttet  \r\n\r\n sine arbejdsmuligheder - finder ankestyrelsen, at det sociale udvalg i A  \r\n\r\n kommune ikke har haft den fornødne hjemmel til at fastsætte, at  \r\n\r\n tilbagebetalingspligten efter bistandslovens § 26, stk. 1, nr. 1, kun skulle  \r\n\r\n gælde for en i forvejen fastsat tidsperiode, da tilbagebetalingsperiodens  \r\n\r\n længde må bero på de konkrete forhold. </P>  \r\n\r\n<P>Det sociale udvalg i A kommune burde således - efter ansøgerens  \r\n\r\n arbejdsophør - have ydet pågældende kontanthjælp med tilbagebetalingspligt  \r\n\r\n uden den fastsatte tidsbegrænsning på 5 uger. </P>  \r\n\r\n<P>Ankestyrelsen finder dog samtidig, at det sociale udvalg i B kommune -  \r\n\r\n trods A kommunes uhjemlede retsanvendelse - ikke kan genoplive  \r\n\r\n tilbagebetalingspligten, idet det ville medføre en ændring af A kommunes  \r\n\r\n begunstigende forvaltningsakt til skade for ansøgeren og i strid med dennes  \r\n\r\n forventning om, at det sociale udvalg i A kommune med rette havde begrænset  \r\n\r\n tilbagebetalingsperiodens længde. </P>  \r\n\r\n<P>Ankestyrelsen ændrer således amtsankenævnets afgørelse. </P>  \r\n\r\n</DIV>",
    "isHistorical": true,
    "editorialNotes": [
        "(* 3) Overført til historisk base ved saneringsrunden august 1995.",
        "(* 2) Dagældende retsforskrift: Bistandssloven § 26, stk. 1, nr. 1, og § 38.",
        "(* 1) Offentliggjort af Socialstyrelsen i SM O-051-86 08/09/1986."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19861909925"
        },
        {
            "displayName": "Entydig dokumentidentifikation",
            "displayValue": "CA001538"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19099"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "21/03/1986"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20044-85"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}