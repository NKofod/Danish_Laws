{
    "id": 127401,
    "title": "Mulighed for alarmering ved medicinudlevering",
    "documentTypeId": "240",
    "isSagsforlobPeriodValid": true,
    "shortName": "KEN nr 9762 af 27/02/2009",
    "documentHtml": "<div class=\"bjelke\">Den fulde tekst</div><p class=\"Titel2\">Mulighed for alarmering ved medicinudlevering</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Arbejdstilsynet havde været på tilsyn i en kommune, der havde forskellige tilbud til psykisk syge. Arbejdstilsynet havde været med, da der skulle udleveres medicin og havde overværet en konkret episode, hvor medarbejderen kunne have haft brug for at tilkalde hjælp.</div>\r\n        </p>\r\n        <p class=\"Tekst2\">\r\n          <div>I forbindelse med høringen havde kommunen bemærket, at man var i tvivl om hvilket tilbud Arbejdstilsynet omtalte i den fremsendte rapport, og Arbejdstilsynet havde ved afgørelsen ikke gjort dette klart. Der var således tvivl om, hvilket tilbud Arbejdstilsynets afgørelse rettede sig mod. Desuden fandt Arbejdsmiljøklagenævnet, at oplysningerne i øvrigt var mangelfulde.</div>\r\n        </p>\r\n        <p class=\"Tekst2\">\r\n          <div>Arbejdsmiljøklagenævnet fandt, at Arbejdstilsynet som 1. instans måtte oplyse sagen i tilstrækkeligt omfang og træffe en ny afgørelse. Sagen blev derfor hjemvist.</div>\r\n        </p>\r\n      </div>\r\n      <p class=\"TekstV\">Arbejdsmiljøklagenævnet har på møde den 24. februar 2009 behandlet kommunens klage over Arbejdstilsynets afgørelse af den 31. marts 2008. Arbejdstilsynet har truffet afgørelse om, at arbejdet med medicinudlevering i A skal planlægges, tilrettelægges og udføres, så det er sikkerheds- og sundhedsmæssigt fuldt forsvarligt både på kort og på langt sigt. Det skal sikres, at den ansatte i forbindelse med medicinudlevering har mulighed for at tilkalde hjælp på en sikker og velfungerende måde ved eventuel udsættelse for vold og trusler.</p>\r\n      <p class=\"TekstV\">Nævnet traf følgende</p>\r\n      <p class=\"TekstV\" style=\"text-align: Center;\">A F G Ø R E L S E</p>\r\n      <p class=\"TekstV\">Arbejdsmiljøklagenævnet finder, at sagen ikke er tilstrækkeligt oplyst til at kunne tage stilling til Arbejdstilsynets afgørelse. Afgørelsen hjemvises derfor med henblik på at få sagen oplyst i tilstrækkeligt omfang, inden Arbejdstilsynet træffer en ny afgørelse.</p>\r\n      <p class=\"TekstV\">Arbejdsmiljøklagenævnet hjemviser således Arbejdstilsynets afgørelse af 31. marts 2008.</p>\r\n      <p class=\"TekstV\" style=\"text-align: Center;\">B E G R U N D E L S E</p>\r\n      <p class=\"TekstV\">Arbejdstilsynet har den 31. marts 2008 truffet afgørelse vedrørende A.</p>\r\n      <p class=\"TekstV\">Arbejdstilsynet har i afgørelsen beskrevet risikofaktorer, som skulle angå B.</p>\r\n      <p class=\"TekstV\">Kommunen har i klagen anført, at Arbejdstilsynet blander to forskellige tilbud sammen - A og B.</p>\r\n      <p class=\"TekstV\">Arbejdstilsynet har i udtalelsen af den 28. august 2008 anført, at de beskrevne forhold drejer sig om B.</p>\r\n      <p class=\"TekstV\">Kommunen har i brev af 9. oktober 2008 anført, at Arbejdstilsynets beskrivelse fortsat ikke giver et korrekt billede af den måde medicinudleveringen foretages på.</p>\r\n      <p class=\"TekstV\"><span class=\"Bold\">Lovgrundlag</span></p>\r\n      <p class=\"TekstV\">Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt. Det fremgår af arbejdsmiljølovens § 38, stk. 1.</p>\r\n      <p class=\"TekstV\">Arbejdet skal i alle led planlægges og tilrettelægges således, at det kan udføres sikkerheds- og sundhedsmæssigt fuldt forsvarligt. Planlægningen og tilrettelæggelsen af arbejdet skal ske under hensyntagen til de forebyggelsesprincipper, der er angivet i bilag 1. Det skal i den forbindelse sikres, at de samlede påvirkninger i arbejdsmiljøet på kort eller lang sigt ikke forringer de ansattes sikkerhed eller sundhed. Det fremgår af § 4 i bekendtgørelsen om arbejdets udførelse.</p>\r\n      <p class=\"TekstV\">Arbejdet skal i alle led udføres sikkerheds- og sundhedsmæssigt fuldt forsvarligt ud fra både en enkeltvis og samlet vurdering af bl.a. de psykosociale forhold i arbejdsmiljøet, som på kort eller lang sigt kan have indvirkning på den fysiske eller psykiske sundhed. Det fremgår af bekendtgørelsens § 7, stk. 1.</p>\r\n      <p class=\"TekstV\">Det er en konkret vurdering, om kommunen har gjort tilstrækkeligt for at forebygge risikoen for vold.</p>\r\n      <p class=\"TekstV\">Forebyggelse af påvirkningen på den fysiske eller psykiske sundhed, som kan forekomme ved arbejde, hvor der er belastninger i form af vold og trusler om vold, er central.</p>\r\n      <p class=\"TekstV\"><span class=\"Bold\">Arbejdsmiljøklagenævnets vurdering</span></p>\r\n      <p class=\"TekstV\">Arbejdsmiljøklagenævnet finder, at Arbejdstilsynets beskrivelse i afgørelsen af den 31. marts 2008 ikke er tilstrækkelig tydelig og præcis. Det er bl.a. ikke klart, om afgørelsen vedrører medicinudleveringen i B eller medicinudleveringen i A.</p>\r\n      <p class=\"TekstV\">I øvrigt finder Arbejdsmiljøklagenævnet, at der er behov for en præcisering af,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> hvorved beboerne - på stedet for Arbejdstilsynets afgørelse - adskiller sig fra andre i eget hjem, der har behov for medicinudlevering</p>\r\n        <p class=\"Liste1\"><span class=\"Liste1Nr\" id=\"\">–</span> om der - på stedet for Arbejdstilsynets afgørelse - som hovedregel er to ansatte ved medicinudlevering</p>\r\n        <p class=\"Liste1\"><span class=\"Liste1Nr\" id=\"\">–</span> om der - på stedet for Arbejdstilsynets afgørelse - er udlevering af medicin i aftentimer og i weekender, og hvordan det foregår.</p>\r\n      </p>\r\n      <p class=\"TekstV\">Arbejdsmiljøklagenævnet finder, at Arbejdstilsynet som 1. instans må oplyse sagen i tilstrækkeligt omfang og træffe en ny afgørelse.</p>\r\n      <p class=\"TekstV\" style=\"text-align: Center;\">R E G L E R</p>\r\n      <p class=\"TekstV\">Arbejdsmiljøklagenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 38, stk. 1 og § 77, stk. 1 i lov om arbejdsmiljø, jf. lovbekendtgørelse nr. 268 af 18. marts 2005</p>\r\n        <p class=\"Liste1\"><span class=\"Liste1Nr\" id=\"\">–</span> § 4 og § 7, stk. 1 i Arbejdstilsynets bekendtgørelse nr. 559 af 17. juni 2004 om arbejdets udførelse.</p>\r\n      </p>\r\n      <p class=\"TekstV\" style=\"text-align: Center;\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som klagenævnet har modtaget fra Arbejdstilsynet samt kommunens brev af den 9. oktober 2008.</p>\r\n      <p class=\"TekstV\">På klagenævnets vegne</p>\r\n      <p class=\"TekstV\">Kopi til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> [Adressat udeladt]</p>\r\n        <p class=\"Liste1\"><span class=\"Liste1Nr\" id=\"\">–</span> [Adressat udeladt]</p>\r\n        <p class=\"Liste1\"><span class=\"Liste1Nr\" id=\"\">–</span> Arbejdstilsynet, Tilsynscenter 1, Postboks 1228, 0900 København C. J.nr.</p>\r\n      </p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\"><span class=\"Bold\">Regler</span></p>\r\n      <p class=\"TekstV\"><span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005</span></p>\r\n      <p class=\"TekstV\" style=\"text-align: Center;\">Kapitel 5</p>\r\n      <p class=\"TekstV\" style=\"text-align: Center;\"><span class=\"Italic\">Arbejdets udførelse</span></p>\r\n      <p class=\"TekstV\"><span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n      <p class=\"TekstV\"><span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n      <p class=\"TekstV\"><span class=\"Bold\">§ 39.</span> Beskæftigelsesministeren kan fastsætte nærmere regler om, hvilke krav der skal være opfyldt, for at arbejdet kan anses for fuldt forsvarligt planlagt, tilrettelagt og udført, herunder om</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> sikkerheds- og sundhedsmæssige foranstaltninger vedrørende arbejder, arbejdsprocesser og -metoder, f.eks. for at undgå sammenstyrtning, nedstyrtning, sammenskridning, rystelser, stråling, støj eller eksplosions-, brand- eller sundhedsfare ved luftarter, dampe, støv og røg, hede, kulde eller lugt, sygdomssmitte eller forkerte arbejdsstillinger, bevægelser eller belastninger,</p>\r\n        <p class=\"Liste1\"><span class=\"Liste1Nr\" id=\"\">2)</span> …</p>\r\n        <p class=\"Liste1\"><span class=\"Liste1Nr\" id=\"\">3)</span> …</p>\r\n      </p>\r\n      <p class=\"TekstV\" style=\"text-align: Center;\">Kapitel 13</p>\r\n      <p class=\"TekstV\" style=\"text-align: Center;\"><span class=\"Italic\">Arbejdstilsynet</span></p>\r\n      <p class=\"TekstV\"><span class=\"Bold\">§ 77.</span> Arbejdstilsynet kan påbyde, at forhold, der strider mod loven eller mod regler eller afgørelser i medfør af loven, bringes i orden straks eller inden en frist.</p>\r\n      <p class=\"TekstV\"><span class=\"Italic\">Stk. 2.</span> …</p>\r\n      <p class=\"TekstV\"><span class=\"Bold\">Arbejdstilsynets bekendtgørelse nr. 559 af 17. juni 2004 om arbejdets udførelse</span></p>\r\n      <p class=\"TekstV\" style=\"text-align: Center;\">Kapitel 2</p>\r\n      <p class=\"TekstV\" style=\"text-align: Center;\"><span class=\"Italic\">Planlægning og tilrettelæggelse af arbejdet</span></p>\r\n      <p class=\"TekstV\"><span class=\"Bold\">§ 4.</span> Arbejdet skal i alle led planlægges og tilrettelægges således, at det kan udføres sikkerheds- og sundhedsmæssigt fuldt forsvarligt. Planlægningen og tilrettelæggelsen af arbejdet skal ske under hensyntagen til de forebyggelsesprincipper, der er angivet i bilag 1. Det skal iagttages, at der ikke foreskrives eller forudsættes anvendt konstruktioner, planudformninger, detailløsninger og arbejdsmetoder, der kan være farlige for eller i øvrigt forringe sikkerhed eller sundhed ved arbejdets udførelse. Endvidere skal det sikres, at de samlede påvirkninger i arbejdsmiljøet på kort eller lang sigt ikke forringer de ansattes sikkerhed eller sundhed.</p>\r\n      <p class=\"TekstV\">…</p>\r\n      <p class=\"TekstV\" style=\"text-align: Center;\">Kapitel 3</p>\r\n      <p class=\"TekstV\" style=\"text-align: Center;\"><span class=\"Italic\">Arbejdets udførelse</span></p>\r\n      <p class=\"TekstV\" style=\"text-align: Center;\"><span class=\"Italic\">Almene krav</span></p>\r\n      <p class=\"TekstV\"><span class=\"Bold\">§ 7.</span> Arbejdet skal i alle led udføres sikkerheds- og sundhedsmæssigt fuldt forsvarligt ud fra både en enkeltvis og samlet vurdering af de fysiske, ergonomiske og psykosociale forhold i arbejdsmiljøet, som på kort eller lang sigt kan have indvirkning på den fysiske eller psykiske sundhed.</p>\r\n      <p class=\"TekstV\"><span class=\"Italic\">Stk. 2.</span> …</p>\r\n      <p class=\"TekstV\" style=\"text-align: Right;\"><span class=\"Bold\">Bilag 1</span></p>\r\n      <p class=\"TekstV\"><span class=\"Bold\">Generelle forebyggelsesprincipper</span></p>\r\n      <p class=\"TekstV\">(Jf. artikel 6, stk. 2 i Rådets direktiv 89/391/EØF om iværksættelse af foranstaltninger til forbedring af arbejdstagernes sikkerhed og sundhed under arbejdet).</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Forhindring af risici.</p>\r\n        <p class=\"Liste1\"><span class=\"Liste1Nr\" id=\"\">2)</span> Evaluering af risici, som ikke kan forhindres.</p>\r\n        <p class=\"Liste1\"><span class=\"Liste1Nr\" id=\"\">3)</span> Bekæmpelse af risici ved kilden.</p>\r\n        <p class=\"Liste1\"><span class=\"Liste1Nr\" id=\"\">4)</span> Tilpasning af arbejdet til mennesket, navnlig for så vidt angår udformningen af arbejdspladsen samt valg af arbejdsudstyr og arbejds- og produktionsmetoder, i særdeleshed med henblik på at begrænse monotont arbejde og arbejde i en bestemt rytme og at mindske virkningerne af sådant arbejde på helbredet.</p>\r\n        <p class=\"Liste1\"><span class=\"Liste1Nr\" id=\"\">5)</span> Hensyntagen til den tekniske udvikling.</p>\r\n        <p class=\"Liste1\"><span class=\"Liste1Nr\" id=\"\">6)</span> Udskiftning af det, der er farligt med noget, der er ufarligt eller mindre farligt.</p>\r\n        <p class=\"Liste1\"><span class=\"Liste1Nr\" id=\"\">7)</span> Planlægning af forebyggelsen for at gøre den til en sammenhængende helhed, inden for hvilken forebyggelsen omfatter teknik, tilrettelæggelse af arbejdet, arbejdsforhold, sociale relationer og påvirkninger fra faktorer i arbejdsmiljøet.</p>\r\n        <p class=\"Liste1\"><span class=\"Liste1Nr\" id=\"\">8)</span> Vedtagelse af foranstaltninger til kollektiv beskyttelse frem for foranstaltninger til individuel beskyttelse.</p>\r\n        <p class=\"Liste1\"><span class=\"Liste1Nr\" id=\"\">9)</span> Hensigtsmæssig instruktion af arbejdstagerne.</p>\r\n      </p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/09/2009"
        },
        {
            "displayName": "Accession",
            "displayValue": "W20090976225"
        },
        {
            "displayName": "Entydig dokumentidentifikation",
            "displayValue": "BE003677"
        },
        {
            "displayName": "Dato for indlæggelse",
            "displayValue": "30/09/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9762"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "27/02/2009"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j.nr. 5900199-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}