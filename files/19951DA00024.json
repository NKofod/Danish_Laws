{
    "id": 107308,
    "title": "1995 BTB 24   BETÆNKNING OVER FORSLAG TIL FOLKETINGSBESLUTNING OM OFFENTLIGGØRELSE AF   HEMMELIGE RÅDSPROTOKOLLER    NR B 24 1995-96, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1995/1 BTB 24",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 24 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om offentliggørelse af  \r\n\r\n hemmelige rådsprotokoller <BR>  \r\n\r\n Nr B 24 1995-96, 1. samling </P>  \r\n\r\n<P></P>  \r\n\r\n<P>Afgivet af Europaudvalget </P>  \r\n\r\n<P></P>  \r\n\r\n<P>Afgivet: 19960412 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i nogle møder og har stillet  \r\n\r\n spørgsmål til udenrigsministeren, som denne har besvaret skriftligt. </P>  \r\n\r\n<P>Herefter indstiller et <I>flertal</I> (Socialdemokratiets, Det Radikale  \r\n\r\n Venstres, Centrum-Demokraternes, Venstres og Det Konservative Folkepartis  \r\n\r\n medlemmer af udvalget) beslutningsforslaget til <I>forkastelse</I> . </P>  \r\n\r\n<P>Et <I>mindretal</I> (Enhedslistens og Dansk Folkepartis medlemmer af  \r\n\r\n udvalget) indstiller beslutningsforslaget til <I>vedtagelse uændret.</I>  \r\n\r\n</P>  \r\n\r\n<P>Mindretallet finder, at regeringens besvarelse af de stillede spørgsmål er  \r\n\r\n helt utilfredsstillende. Især står to vigtige spørgsmål tilbage uden reelt  \r\n\r\n svar. Det ene spørgsmål er, om det er i strid med grundloven og  \r\n\r\n ministeransvarlighedsloven, at Folketinget vedtager gennemførelseslove uden  \r\n\r\n at kende hele retsgrundlaget, dvs. uden at kende de til en EU-retsakt  \r\n\r\n knyttede hemmelige erklæringer. Det andet spørgsmål er, om hemmelige  \r\n\r\n erklæringer, som den danske regering har tilsluttet sig, er folkeretligt  \r\n\r\n bindende for Danmark. </P>  \r\n\r\n<P>Regeringen har ikke i sine svar på spørgsmål angående disse to problemer  \r\n\r\n været i stand til at give - eller har ikke villet give - en udtømmende  \r\n\r\n besvarelse. Vi ved derfor stadig ikke, om danske regeringer har ført en  \r\n\r\n grundlovsstridig praksis gennem årene. Vi ved heller ikke, i hvilket omfang  \r\n\r\n de allerede vedtagne og eventuelt kommende hemmelige erklæringer forpligter  \r\n\r\n Danmark. </P>  \r\n\r\n<P>Mindretallet finder derfor ikke, at regeringen har været i stand til at  \r\n\r\n tilbagevise følgende synspunkt: Det er stridende mod  \r\n\r\n ministeransvarlighedsloven og grundloven, hvis der vedtages en  \r\n\r\n gennemførelseslovgivning, uden at samtlige folketingsmedlemmer kender hele  \r\n\r\n retsgrundlaget. De hemmelige erklæringer anerkendes ikke af EF-Domstolen som  \r\n\r\n en del af EU-retten, men må til gengæld regnes som folkeretligt bindende  \r\n\r\n internationale aftaler og er derfor - set i forhold til dansk ret - en  \r\n\r\n forpligtende del af retsgrundlaget. I de tilfælde, hvor Folketinget har  \r\n\r\n vedtaget gennemførelseslovgivning uden at kende de tilknyttede hemmelige  \r\n\r\n protokoller, har der altså været tale om, at Folketinget er blevet ført bag  \r\n\r\n lyset af regeringen, idet Folketinget har fået oplyst, at der var tale om  \r\n\r\n implementering af en EU-retsakt, mens realiteten var, at der var tale om  \r\n\r\n implementering af en EU-retsakt samt en dertil knyttet folkeretligt  \r\n\r\n forpligtende aftale. </P>  \r\n\r\n<P>Dette betyder efter mindretallets opfattelse, at  \r\n\r\n ministeransvarlighedslovens § 5, stk. 2, i en række tilfælde uden tvivl er  \r\n\r\n overtrådt, fordi skiftende regeringer har fortiet oplysninger af væsentlig  \r\n\r\n betydning for Folketingets bedømmelse af sagerne. Mindretallet finder det  \r\n\r\n endvidere fuldstændig utilfredsstillende, at regeringen ikke har villet  \r\n\r\n tilsende Folketingets Europaudvalg en liste over de tilfælde, hvor  \r\n\r\n EU-lovgivning er gennemført som dansk lov, uden at samtlige  \r\n\r\n folketingsmedlemmer har haft kendskab til de dertil knyttede hemmelige  \r\n\r\n erklæringer, som bøjer, ændrer eller fortolker de pågældende EU-retsakter.  \r\n\r\n</P>  \r\n\r\n<P>Et <I>andet mindretal</I> (Socialistisk Folkepartis medlem af udvalget)  \r\n\r\n indstiller forslaget til <I>vedtagelse uændret</I> . Efter mindretallets  \r\n\r\n opfattelse er dette forslag kun et lille skridt på vejen. Begrebet hemmelige  \r\n\r\n protokoller bør helt afskaffes. </P>  \r\n\r\n<P>Ove Fich (S) fmd. <I>Jens Risgaard Knudsen (S) Torben Lund (S) Jacob  \r\n\r\n Buksti (S) Klaus Hækkerup (S) Steen Gade (SF) Elisabeth Arnold (RV)</I> nfmd.  \r\n\r\n<I>Keld Albrechtsen (EL) Addi Andersen (CD) Charlotte Antonsen (V) Svend Erik  \r\n\r\n Hovmand (V) Eva Kjer Hansen (V) Jens Kirk (V) Kent Kirk (KF) Lene Espersen  \r\n\r\n (KF) Anne Birgitte Lundholt (KF) Kristian Thulesen Dahl (DF)  \r\n\r\n Fremskridtspartiet havde ikke medlemmer i udvalget. </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "19/04/1996"
        },
        {
            "displayName": "Accession",
            "displayValue": "19951DA00024"
        },
        {
            "displayName": "Entydig dokumentidentifikation",
            "displayValue": "CL006302"
        },
        {
            "displayName": "Dato for førstegangsindlæggelse",
            "displayValue": "19/04/1996"
        },
        {
            "displayName": "Dato for indlæggelse",
            "displayValue": "19/04/1996"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "24"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}