{
    "id": 63524,
    "title": "Lov om afgift af visse flyrejser ",
    "documentTypeId": "10",
    "isSagsforlobPeriodValid": false,
    "shortName": "LOV nr 389 af 06/06/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lov om afgift af visse flyrejser </H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Efter bestemmelserne i denne lov svares en  \r\n\r\n afgift til statskassen af passagerers flyrejser fra dansk lufthavn til  \r\n\r\n udlandet. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Afgiften udgør 65 kr. pr. passager, der fra  \r\n\r\n dansk lufthavn rejser til udlandet. </P>  \r\n\r\n<P CLASS=STK> <I>Stk. 2. </I> Der svares ikke afgift af </P>  \r\n\r\n<UL CLASS=PLAIN-LIST>  \r\n\r\n<LI>1) transit- og transferpassagerer, såfremt rejsen står i direkte  \r\n\r\n forbindelse med flyrejse fra udland, </LI>  \r\n\r\n<LI>2) passagerer i luftfartøjer, der ikke er godkendt til mere end 10  \r\n\r\n passagersæder, eller hvis største tilladte startvægt ikke overstiger 5.700  \r\n\r\n kg, </LI>  \r\n\r\n<LI>3) luftbefordrerens personale på tjenesterejse og </LI>  \r\n\r\n<LI>4) børn under 2 år. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Afgiften svares af luftbefordreren. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Den, der efter § 3 skal svare afgift, skal  \r\n\r\n anmelde sin virksomhed til registrering hos told- og skattevæsenet. Dette  \r\n\r\n gælder også udenlandske virksomheder. Såfremt virksomheden ikke har filial  \r\n\r\n eller lignende her i landet, skal den registreres ved en person, der er  \r\n\r\n bosiddende her i landet, eller ved en virksomhed, der har forretningssted her  \r\n\r\n i landet. </P>  \r\n\r\n<P CLASS=STK> <I>Stk. 2. </I> Til de registrerede virksomheder udstedes et  \r\n\r\n bevis for registreringen. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> De registrerede virksomheder skal føre et  \r\n\r\n regnskab over antal passagerer efter § 2, der kan danne grundlag for  \r\n\r\n opgørelse af afgiften og for kontrollen med afgiftens rigtige betaling. </P>  \r\n\r\n<P CLASS=STK> <I>Stk. 2. </I> De nærmere bestemmelser om regnskabsførelsen  \r\n\r\n fastsættes af told- og skattevæsenet. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> De registrerede virksomheder skal for hver måned  \r\n\r\n og senest den 15. i den følgende måned angive antal passagerer efter § 2 til  \r\n\r\n told- og skattevæsenet. Virksomhederne skal senest samtidig med angivelsen  \r\n\r\n indbetale afgiften heraf til told- og skattevæsenet. Angivelsen skal være  \r\n\r\n underskrevet af virksomhedens ansvarlige ledelse. </P>  \r\n\r\n<P CLASS=STK> <I>Stk. 2. </I> Betales afgiften ikke rettidigt, skal der  \r\n\r\n betales 1,3 pct. i månedlig rente for hver påbegyndt måned fra den sidste  \r\n\r\n rettidige indbetalingsdag, dog mindst 50 kr. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Told- og skattevæsenet kan pålægge en  \r\n\r\n virksomhed, der ikke betaler afgift rettidigt, at afgive angivelsen for  \r\n\r\n kortere perioder end en måned. </P>  \r\n\r\n<P CLASS=STK> <I>Stk. 2. </I> Told- og skattevæsenet kan endvidere pålægge en  \r\n\r\n virksomhed, der ikke betaler afgift rettidigt, en kortere betalingsfrist end  \r\n\r\n den i § 6 angivne og kræve, at der stilles sikkerhed for afgiftens betaling.  \r\n\r\n</P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Såfremt det konstateres, at en virksomhed har  \r\n\r\n afgivet urigtig angivelse af afgiftstilsvaret, således at virksomheden har  \r\n\r\n betalt for lidt i afgift, afkræves virksomheden det skyldige beløb til  \r\n\r\n betaling senest 14 dage efter påkrav. </P>  \r\n\r\n<P CLASS=STK> <I>Stk. 2. </I> Kan størrelsen af det afgiftsbeløb, som  \r\n\r\n påhviler virksomheden, ikke opgøres på grundlag af virksomhedens regnskaber,  \r\n\r\n kan told- og skattevæsenet foretage en skønsmæssig ansættelse af  \r\n\r\n afgiftstilsvaret. Afgørelsen skal indeholde oplysning om den i stk. 3 nævnte  \r\n\r\n klageadgang. </P>  \r\n\r\n<P CLASS=STK> <I>Stk. 3. </I> En afgørelse efter stk. 2 kan af virksomheden  \r\n\r\n indbringes for det i merværdiafgiftslovens (momslovens) § 37 omhandlede nævn.  \r\n\r\n Begæring om indbringelse for nævnet skal være fremsat over for told- og  \r\n\r\n skattevæsenet senest 4 uger efter, at virksomheden er gjort bekendt med  \r\n\r\n ansættelsen. </P>  \r\n\r\n<P CLASS=STK> <I>Stk. 4. </I> Betales afgiften ikke rettidigt, skal der  \r\n\r\n betales 1,3 pct. i månedlig rente for hver påbegyndt måned fra det tidspunkt,  \r\n\r\n beløbet er afkrævet virksomheden, dog mindst 50 kr. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Skatteministeren kan fastsætte bestemmelser om  \r\n\r\n gebyr for erindringsskrivelser vedrørende betaling af afgift m.v. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Told- og skattevæsenet er berettiget til at  \r\n\r\n foretage eftersyn i de virksomheder, der omfattes af loven, og til at efterse  \r\n\r\n virksomhedernes forretningsbøger, øvrige regnskabsmateriale samt  \r\n\r\n korrespondance m.v. </P>  \r\n\r\n<P CLASS=STK> <I>Stk. 2. </I> Virksomhedernes indehavere og de i  \r\n\r\n virksomhederne beskæftigede personer skal yde told- og skattevæsenet fornøden  \r\n\r\n vejledning og hjælp ved foretagelsen af de i stk. 1 omhandlede eftersyn. </P>  \r\n\r\n<P CLASS=STK> <I>Stk. 3. </I> Det i stk. 1 nævnte materiale skal på told- og  \r\n\r\n skattevæsenets begæring udleveres eller indsendes til told- og skattevæsenet.  \r\n\r\n</P>  \r\n\r\n<P CLASS=STK> <I>Stk. 4. </I> Den lufthavn, hvorfra udrejsen finder sted,  \r\n\r\n skal på begæring meddele told- og skattevæsenet oplysning om passagerantal  \r\n\r\n efter § 2. </P>  \r\n\r\n<P CLASS=STK> <I>Stk. 5. </I> Told- og skattevæsenet er berettiget til at  \r\n\r\n foretage eftersyn af regnskaber m.v. hos de i stk. 4 omhandlede lufthavne og  \r\n\r\n de i lufthavnene etablerede handlingselskaber, der foretager registrering af  \r\n\r\n udrejsende passagerer. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Offentlige myndigheder skal på begæring meddele  \r\n\r\n told- og skattevæsenet enhver oplysning til brug for told- og skattevæsenets  \r\n\r\n registrering af virksomhederne og kontrol med afgiftens betaling. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Med bøde straffes den, der forsætligt eller  \r\n\r\n groft uagtsomt: </P>  \r\n\r\n<UL CLASS=PLAIN-LIST>  \r\n\r\n<LI>1) Afgiver urigtige eller vildledende oplysninger eller fortier  \r\n\r\n oplysninger til brug for afgiftskontrollen. </LI>  \r\n\r\n<LI>2) Overtræder § 4, stk. 1, § 5, stk. 1, § 6, stk. 1, 1. og 3. pkt., og §  \r\n\r\n 10, stk. 2-4. </LI>  \r\n\r\n<LI>3) Undlader at efterkomme et i medfør af § 7, stk. 1, meddelt påbud.  \r\n\r\n</LI>  \r\n\r\n</UL>  \r\n\r\n<P CLASS=STK> <I>Stk. 2. </I> I forskrifter, der udstedes i medfør af loven,  \r\n\r\n kan der fastsættes straf af bøde for den, der forsætligt eller groft uagtsomt  \r\n\r\n overtræder bestemmelser i forskrifterne. </P>  \r\n\r\n<P CLASS=STK> <I>Stk. 3. </I> Den, der begår en af de nævnte overtrædelser  \r\n\r\n med forsæt til at unddrage statskassen afgift, straffes med bøde, hæfte eller  \r\n\r\n fængsel indtil 2 år. </P>  \r\n\r\n<P CLASS=STK> <I>Stk. 4. </I> For overtrædelser, der begås af aktieselskaber,  \r\n\r\n anpartsselskaber, andelsselskaber eller lignende, kan der pålægges selskabet  \r\n\r\n som sådant bødeansvar. Er overtrædelsen begået af en kommune eller et  \r\n\r\n kommunalt fællesskab, jf. § 60 i lov om kommunernes styrelse, kan der  \r\n\r\n pålægges kommunen eller det kommunale fællesskab som sådant bødeansvar. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Skønnes en overtrædelse ikke at ville medføre  \r\n\r\n højere straf end bøde, kan skatteministeren eller den, han bemyndiger dertil,  \r\n\r\n tilkendegive den pågældende, at sagen kan afgøres uden retslig forfølgning,  \r\n\r\n såfremt han erkender sig skyldig i overtrædelsen og erklærer sig rede til  \r\n\r\n inden for en nærmere angivet frist, der efter begæring kan forlænges, at  \r\n\r\n betale en i tilkendegivelsen angivet bøde. </P>  \r\n\r\n<P CLASS=STK> <I>Stk. 2. </I> Med hensyn til den i stk. 1 nævnte  \r\n\r\n tilkendegivelse finder bestemmelsen i retsplejeloven om indhold af  \r\n\r\n anklageskrift i politisager tilsvarende anvendelse. </P>  \r\n\r\n<P CLASS=STK> <I>Stk. 3. </I> Betales bøden i rette tid, eller bliver den  \r\n\r\n efter vedtagelse inddrevet eller afsonet, bortfalder videre forfølgning. </P>  \r\n\r\n<P CLASS=STK> <I>Stk. 4. </I> Når sager om de i § 12 nævnte overtrædelser  \r\n\r\n indbringes for domstolene, behandles de som politisager. Retsmidlerne i  \r\n\r\n retsplejelovens kapitel 73 kan anvendes i samme omfang som i  \r\n\r\n statsadvokatsager. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Det efter merværdiafgiftslovens (momslovens) §  \r\n\r\n 37 nedsatte nævn har den endelige administrative afgørelse af: </P>  \r\n\r\n<UL CLASS=PLAIN-LIST>  \r\n\r\n<LI>1) Spørgsmål om, hvilket antal passagerer afgiften skal svares af. </LI>  \r\n\r\n<LI>2) Klager over de af told- og skattevæsenet i henhold til § 8, stk. 2,  \r\n\r\n foretagne skønsmæssige ansættelser. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Skatteministeren kan fastsætte bestemmelser om  \r\n\r\n adgangen til at klage over afgørelser efter denne lov. </P>  \r\n\r\n<P CLASS=STK> <I>Stk. 2. </I> Ministeren kan bestemme, at afgørelser, der er  \r\n\r\n truffet af Told- og Skattestyrelsen, ikke kan indbringes for højere  \r\n\r\n administrativ myndighed, jf. dog § 14. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Reglerne om eftergivelse og henstand i  \r\n\r\n merværdiafgiftslovens (momslovens) § 39 d finder tilsvarende anvendelse på  \r\n\r\n afgift, renter, gebyrer og administrative bøder efter denne lov. Reglerne  \r\n\r\n finder ligeledes anvendelse på beløb, som personer er pligtige at betale som  \r\n\r\n erstatning for selskabers manglende betaling af afgiften. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> For betaling af afgift efter bestemmelserne i  \r\n\r\n denne lov hæfter den, der som ejer, forpagter eller lignende driver  \r\n\r\n virksomheden for egen regning. Er en udenlandsk virksomhed registreret ved en  \r\n\r\n herværende repræsentant efter § 4, stk. 1, 3. pkt., hæfter denne og  \r\n\r\n virksomheden solidarisk for betaling af afgiften. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Skatteministeren fastsætter de fornødne regler  \r\n\r\n til gennemførelse af loven. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Loven træder i kraft den 1. september 1991, jf.  \r\n\r\n dog stk. 2. </P>  \r\n\r\n<P CLASS=STK> <I>Stk. 2. </I> Virksomheder, der skal registreres fra lovens  \r\n\r\n ikrafttræden, skal anmelde sig til registrering hos told- og skattevæsenet  \r\n\r\n senest ved lovens ikrafttræden. </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Lov om afgift af charterflyvning, jf.  \r\n\r\n lovbekendtgørelse nr. 637 af 20. oktober 1988, ophæves. </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Loven gælder ikke for Færøerne og Grønland.  \r\n\r\n</P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Christiansborg Slot, den 6.  \r\n\r\n juni 1991 </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R. </P>  \r\n\r\n<P CLASS=MINISTER ALIGN=RIGHT>/ Anders Fogh Rasmussen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "07/06/1991"
        },
        {
            "displayName": "Accession",
            "displayValue": "A19910038930"
        },
        {
            "displayName": "Entydig dokumentidentifikation",
            "displayValue": "CM022544"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "18/11/2005"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "389"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "06/06/1991"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Skattemin. j.nr. 588-1003-1852"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}