{
    "id": 78621,
    "title": "Cirkulære om behandling af mindre jordfordelingssager (Til samtlige landinspektører) ",
    "documentTypeId": "140",
    "isSagsforlobPeriodValid": false,
    "shortName": "CIR nr 95 af 08/07/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om behandling af mindre  \r\n\r\n jordfordelingssager </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige landinspektører) </P>  \r\n\r\n<BR>  \r\n\r\n<P>I forbindelse med ændring af lov om jordfordeling mellem landejendomme,  \r\n\r\n jfr. lovbekendtgørelse nr. 63 af 14. februar 1983, er der ved bekendtgørelse  \r\n\r\n nr. 299 af 23. juni 1983 om jordfordeling mellem landejendomme fastsat nye  \r\n\r\n retningslinier vedrørende behandlingen af mindre jordfordelingssager, dvs.  \r\n\r\n sager om jordomlægninger, der kan opnå begunstigelser efter  \r\n\r\n jordfordelingslovens § 9. </P>  \r\n\r\n<P CLASS=PUNKT> <B>1.</B> Generelle bemærkninger </P>  \r\n\r\n<P>Efter bestemmelserne i § 9 i jordfordelingsloven kan parterne i sager om  \r\n\r\n jordomlægninger mellem landbrugsejendomme opnå begunstigelser efter lovens §  \r\n\r\n 8, stk. 1 og 3, når et jordstykke overdrages til anden mand, og  \r\n\r\n matrikelmyndighederne finder, at overdragelsen vil virke til fremme af en  \r\n\r\n hensigtsmæssig fordeling af landbrugsjorderne eller disses landbrugsmæssige  \r\n\r\n udnyttelse. </P>  \r\n\r\n<P>Reglerne for, hvilke jordomlægninger der kan behandles som mindre  \r\n\r\n jordfordelingssager, fremgår nærmere af cirkulærets pkt. 2. Reglerne  \r\n\r\n tilsigter at fremme initiativet til jordfordeling i forbindelse med omlægning  \r\n\r\n af jorder mellem landbrugsejendomme, herunder at fremme en hensigtsmæssig  \r\n\r\n arrondering af de enkelte ejendomme og at tilskynde til, at flere ejendomme  \r\n\r\n inddrages i sagerne. </P>  \r\n\r\n<P>Jordbrugskommissionernes medvirken ved sager efter jordfordelingsloven  \r\n\r\n sikrer i højere grad end hidtil et samspil mellem behandlingen af sager efter  \r\n\r\n landbrugsloven og efter jordfordelingsloven. Det gælder bl.a. for så vidt  \r\n\r\n angår spørgsmålet om, hvorvidt en ansøgt jordomlægning bør gennemføres som en  \r\n\r\n mindre jordfordelingssag med begunstigelser efter jordfordelingslovens § 9,  \r\n\r\n eller om sagen bør give anledning til, at der rejses en egentlig  \r\n\r\n jordfordelingssag, der gennemføres som kendelsessag. </P>  \r\n\r\n<P CLASS=PUNKT> <B>2.</B> Mindre jordfordelingssager efter lovens § 9 </P>  \r\n\r\n<P>Efter § 2, stk. 3, i bekendtgørelsen kan begunstigelser efter  \r\n\r\n jordfordelingslovens § 9 normalt kun forventes i tilfælde, hvor en sag  \r\n\r\n omfatter jordomlægninger mellem mindst 3 landbrugsejendomme. Bestemmelsen  \r\n\r\n gælder både mageskifter og overdragelser, hvor der ikke er tale om  \r\n\r\n mageskifter. Følgende jordomlægninger vil i almindelighed kunne godkendes  \r\n\r\n efter jordfordelingslovens § 9 som mindre jordfordelingssager: </P>  \r\n\r\n<UL CLASS=PLAIN-LIST>  \r\n\r\n<LI>a) Jordomlægninger, hvorved der opnås en forbedret jordarrondering eller  \r\n\r\n beliggenhed af jorder til eksisterende landbrugsejendomme. Det vil normalt  \r\n\r\n være en forudsætning,  <I>at</I> vejafstanden fra ejendommens bygninger til  \r\n\r\n suppleringsjorden ikke overstiger 500 m, og at der ikke er tale om færdsel ad  \r\n\r\n eller tværs over stærkere trafikeret vej eller vej gennem tæt bebygget  \r\n\r\n område. Ved eng- og moselodder m.v. kan dog accepteres større afstande,  \r\n\r\n normalt indtil 2 km,  <I>at</I> de fremtidige ejendomme mindst får en sådan  \r\n\r\n størrelse, at de må anses som reelle jordbrugsbedrifter, der skønnes egnet  \r\n\r\n til at opretholdes på længere sigt. </LI>  \r\n\r\n<LI>b) Overdragelser, hvorved fraliggende lodder sammenkøbes på en  \r\n\r\n hensigtsmæssig måde, sådan at mulighederne for en landbrugsmæssig udnyttelse  \r\n\r\n af jorderne fremmes. Det vil normalt være en forudsætning, at lodderne er  \r\n\r\n sammengrænsende. </LI>  \r\n\r\n<LI>c) Skelforandringer, hvorved der opnås en væsentlig driftsmæssig  \r\n\r\n forbedring for ejendommene. </LI>  \r\n\r\n</UL>  \r\n\r\n<P>Hvis ganske særlige forhold taler for det, kan der gives tilskud, selv om  \r\n\r\n der kun indgår 2 landbrugsejendomme i en sag. </P>  \r\n\r\n<P>Der ka <I>ikke</I> ventes tilskud til sammenlægning af hele  \r\n\r\n landbrugsejendomme eller til jordomlægning, hvor hele jordtilliggendet  \r\n\r\n sammenlægges med en anden landbrugsejendom, medens en parcel med ejendommens  \r\n\r\n bygninger fraskilles til beboelse. </P>  \r\n\r\n<P CLASS=PUNKT> <B>3.</B> Anmodning om behandling af sager efter lovens § 9  \r\n\r\n</P>  \r\n\r\n<P>Ønskes en sag om jordomlægning behandlet som en mindre jordfordelingssag,  \r\n\r\n skal en anmodning herom fra parterne indsendes til matrikeldirektoratet  \r\n\r\n sammen med ansøgningen om jordomlægningen. I tilfælde, hvor en færdig  \r\n\r\n udarbejdet udstykningssag vedrørende jordomlægninger, hvortil der søges  \r\n\r\n tilskud efter jordfordelingsloven, kun ønskes approberet, hvis de nævnte  \r\n\r\n begunstigelser opnås, må dette udtrykkelig fremgå af ansøgningen ved  \r\n\r\n indsendelsen til matrikeldirektoratet. </P>  \r\n\r\n<P>Hvis spørgsmålet om, hvorvidt der kan opnås tilskud efter  \r\n\r\n jordfordelingsloven til en påtænkt jordomlægning, ønskes afklaret, inden der  \r\n\r\n iværksættes udstykningsarbejder m.v., kan der indsendes forhåndsforespørgsel  \r\n\r\n herom til matrikeldirektoratet. Forespørgslen skal være vedlagt de  \r\n\r\n oplysninger, der kræves ved forhåndsforespørgsler vedrørende jordomlægninger  \r\n\r\n efter landbrugsloven, jfr. § 5, stk. 2, i bekendtgørelse nr. 647 af 15.  \r\n\r\n december 1978 om ansøgninger i henhold til landbrugsloven. </P>  \r\n\r\n<P>Der kan i almindelighed ikke forventes tilskud efter jordfordelingsloven  \r\n\r\n til udstykning el.lign., der er approberet, når der ikke i udstykningssagen  \r\n\r\n har været søgt om sådant tilskud. </P>  \r\n\r\n<P>I Sønderjylland giver vedkommende statslige landinspektørkontor parterne  \r\n\r\n vejledning om mulighederne for behandling af sager om jordomlægninger efter  \r\n\r\n jordfordelingslovens § 9 og træffer afgørelse om eventuelle begunstigelser.  \r\n\r\n</P>  \r\n\r\n<P CLASS=PUNKT> <B>4.</B> Fritagelse for udstykningsafgift og gebyr til  \r\n\r\n matrikeldirektoratet </P>  \r\n\r\n<P>Dokumenter, der leveres af matrikeldirektoratet til brug ved  \r\n\r\n jordomlægninger, der godkendes som tilskudsberettigede efter lovens § 9, er  \r\n\r\n fritaget for gebyr, jfr. lovens § 8, stk. 1. Dette gælder også for så vidt  \r\n\r\n angår gebyr for attestation af parcelkort. </P>  \r\n\r\n<P>Endvidere er jordomlægningerne fritaget for udstykningsafgift i henhold  \r\n\r\n til § 3, stk. 2, i lov om afgift for ekspedition af udstykningssager  \r\n\r\n (lovbekendtgørelse nr. 122 af 25. marts 1977). Kort, der ikke vedrører  \r\n\r\n omlagte arealer, f.eks. parcelkort over restparceller, kan dog ikke forventes  \r\n\r\n fritaget for attestationsgebyr. </P>  \r\n\r\n<P CLASS=PUNKT> <B>5.</B> Tilskud til udgifter til landinspektørbistand </P>  \r\n\r\n<P>Efter jordfordelingslovens § 9, jfr. § 8, stk. 3, kan jordomlægninger, der  \r\n\r\n godkendes som tilskudsberettigede, opnå tilskud til udgifterne til den  \r\n\r\n nødvendige bistand af landinspektør. Tilskuddet (uden for Sønderjylland)  \r\n\r\n udbetales i forbindelse med den endelige godkendelse af jordomlægningerne,  \r\n\r\n jfr. pkt. 6. Tilskuddets størrelse fastsættes på grundlag af en opgørelse  \r\n\r\n over udgifterne, herunder landinspektørhonorar, befordringsudgifter og udlæg,  \r\n\r\n der skal indsendes sammen med ansøgningen om jordomlægningerne. Honoraret  \r\n\r\n skal beregnes efter Den danske Landinspektørforenings honorarregler.  \r\n\r\n Opgørelsen skal indeholde henvisning til benyttede takster i honorarreglerne  \r\n\r\n og indeholde oplysning om grundlaget for honorarberegningen, f.eks. om  \r\n\r\n parcellernes størrelse og værdi. Alle timebetalingsarbejder og udlæg skal  \r\n\r\n være specificeret. I opgørelsen kan medtages tillæg efter honorarreglerne for  \r\n\r\n betinget approbation for så vidt angår parceller, der overdrages til  \r\n\r\n sammenlægning med anden landbrugsejendom. </P>  \r\n\r\n<P>Som det fremgår af pkt. 4 er sager, der godkendes som tilskudsberettigede  \r\n\r\n efter lovens § 9, fritaget for gebyr for attestation af parcelkort og for  \r\n\r\n udstykningsafgift. Sådanne udgifter bør derfor - hvis de medtages i  \r\n\r\n opgørelsen - anføres særskilt, således at de umiddelbart kan holdes uden for  \r\n\r\n beregningen af tilskud, hvis sagen godkendes som en mindre jordfordeling.  \r\n\r\n Udlæg til gebyr for matrikelkortkopier, arealudskrifter m.v., der ønskes  \r\n\r\n refunderet med deres fulde beløb, jfr. lovens § 8, stk. 1, bør ligeledes  \r\n\r\n anføres særskilt i opgørelsen af hensyn til beregningen af tilskud til  \r\n\r\n landinspektørudgifterne. </P>  \r\n\r\n<P>Der må <I>ikke</I> i opgørelsen medtages honorar for arbejder, der ikke  \r\n\r\n ifølge de gældende regler i udstykningsbekendtgørelsen kræves til sagens  \r\n\r\n ekspedition. Der ydes ikke tilskud til udfærdigelse af kort, der ikke  \r\n\r\n vedrører omlagte arealer, f.eks. parcelkort over restparceller. Sådanne kort  \r\n\r\n kan heller ikke forventes fritaget for gebyr for attestation, jfr. pkt. 4. I  \r\n\r\n opgørelsen må ikke medtages udgifter til undersøgelse i marken af grænser for  \r\n\r\n andre lodder end dem, der indgår i jordomlægningen. </P>  \r\n\r\n<P>Tilskud til landinspektørbistand angår alene udgifter til den matrikulære  \r\n\r\n berigtigelse af jordomlægninger. I opgørelsen må derfor <I>ikke</I> medtages  \r\n\r\n udgifter til planlægning, forhandlinger m.v. Der kan i almindelighed ikke  \r\n\r\n medtages udgifter til skelsætning. </P>  \r\n\r\n<P CLASS=PUNKT> <B>6.</B> Godkendelse af mindre jordfordelingssager </P>  \r\n\r\n<P>Når en udstykningssag om jordomlægning er søgt behandlet som en mindre  \r\n\r\n jordfordelingssag, vil det af approbationsskrivelsen fremgå, om  \r\n\r\n matrikeldirektoratet har godkendt sagen som en jordfordelingssag efter lovens  \r\n\r\n § 9. Meddelelse gives i den betingede approbationsskrivelse i de tilfælde,  \r\n\r\n hvor sagen behandles som en foreløbig deling. Hvis sagen godkendes som  \r\n\r\n tilskudsberettiget, vil det fremgå af approbationsskrivelsen, i hvilket  \r\n\r\n omfang sagen er fritaget for udstykningsafgift og gebyr for attestation af  \r\n\r\n parcelkort m.v., og i hvilket omfang der ydes tilskud til  \r\n\r\n landinspektørudgifterne. </P>  \r\n\r\n<P>Størrelsen af det tilskud, der ydes til udgifter til landinspektørbistand,  \r\n\r\n vil i almindelighed udgøre 50 pct. af landinspektørens honorar,  \r\n\r\n befordringsgodtgørelse og udlæg. Der kan dog ydes tilskud på indtil 100 pct.  \r\n\r\n til samlede jordomlægninger, der vedrører mindst 5 landbrugsejendomme,  \r\n\r\n forudsat at alle jordomlægningerne kan godkendes efter retningslinierne i  \r\n\r\n pkt. 2. </P>  \r\n\r\n<P>Udbetaling af tilskud til mindre jordfordelingssager sker normalt gennem  \r\n\r\n postvæsenet (pr. giro eller udbetalingskort) umiddelbart efter den endelige  \r\n\r\n approbation af jordomlægningerne. Indsendelse af kvittering for beløbenes  \r\n\r\n modtagelse er unødvendig. Af praktiske hensyn vil matrikeldirektoratet  \r\n\r\n foretrække, at tilskudsbeløb kan udbetales til vedkommende landinspektør.  \r\n\r\n Sagerne bør derfor ved indsendelsen være vedlagt fuldmagt for landinspektøren  \r\n\r\n til at modtage beløbene på parternes vegne. Hvis tilskudsbeløb undtagelsesvis  \r\n\r\n skal udbetales til parterne, må der i ansøgningen være oplyst vedkommendes  \r\n\r\n navn, stilling og postadresse, evt. girokontonummer. </P>  \r\n\r\n<P>I Sønderjylland vil tilskuddet blive modregnet på landinspektørkontorets  \r\n\r\n opgørelse over betalingen for den pågældende sag. </P>  \r\n\r\n<P CLASS=PUNKT> <B>7.</B> Ikrafttræden m.v. </P>  \r\n\r\n<P>De nye retningslinjer er trådt i kraft den 30. juni 1983. </P>  \r\n\r\n<P>Cirkulære nr. 5 af 6. januar 1956 om behandling af mindre  \r\n\r\n jordfordelingssager ophæves. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Landbrugsministeriet, den 8. juli 1983  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Niels Anker Kofoed </P>  \r\n\r\n<P CLASS=MINISTER ALIGN=RIGHT>/Christian Jørgensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/09/1983"
        },
        {
            "displayName": "Accession",
            "displayValue": "C19830009509"
        },
        {
            "displayName": "Entydig dokumentidentifikation",
            "displayValue": "CM037831"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "95"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "08/07/1983"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Matrikeldirektoratet"
        },
        {
            "displayName": "Ressortministeriets journalnummer",
            "displayValue": "Landbrugsmin., matr.dir. M.C.J. 1983/116"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}