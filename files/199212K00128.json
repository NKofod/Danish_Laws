{
    "id": 111346,
    "title": "1992 LSF 128   FORSLAG TIL LOV OM ÆNDRING AF LOV OM SOCIAL BISTAND, LOV OM STEMPELAFGIFT   OG LIGNINGSLOVEN (OPHÆVELSE AF BETALING FOR VARIG HJEMMEHJÆLP) ",
    "documentTypeId": "400",
    "isSagsforlobPeriodValid": false,
    "shortName": "1992/1 LSF 128",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 128 </P>  \r\n\r\n<P></P>  \r\n\r\n<P>Forslag til Lov om ændring af lov om social bistand, lov om stempelafgift  \r\n\r\n og ligningsloven (Ophævelse af betaling for varig hjemmehjælp) </P>  \r\n\r\n<P></P>  \r\n\r\n<P>Fremsat af socialministeren (Else Winther Andersen) </P>  \r\n\r\n<P></P>  \r\n\r\n<P>den 2. december 1992 </P>  \r\n\r\n<P></P>  \r\n\r\n<P>Vedtaget ved tredjebehandling den 18. december 1992 </P>  \r\n\r\n<P></P>  \r\n\r\n<P><a href=\"document.aspx?accn=A19920107830\"> Lov nr. 1078 af 23/12/1992</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om social bistand, jf. lovbekendtgørelse nr. 829 af 1. oktober 1992,  \r\n\r\n som ændret ved lov nr. 923 af 25. november 1992, foretages følgende ændring:  \r\n\r\n</P>  \r\n\r\n<P> <I>§ 55, stk. 1-9,</I> ophæves, og i stedet indsættes: </P>  \r\n\r\n<P>&#187;Der kræves ikke betaling for varig hjemmehjælp.&#171; </P>  \r\n\r\n<P>Stk. 10 bliver herefter stk. 2. </P>  \r\n\r\n<P> <B>§ 2</B>  </P>  \r\n\r\n<P>I lov om stempelafgift, jf. lovbekendtgørelse nr. 742 af 27. august 1992,  \r\n\r\n som senest ændret ved lov nr. 918 af 25. november 1992, ophæves <I>§ 86, stk.  \r\n\r\n 2. </I></P>  \r\n\r\n<P>  <B>§ 3</B>  </P>  \r\n\r\n<P>I lov om påligningen af indkomst- og formueskat til staten  \r\n\r\n (ligningsloven), jf. lovbekendtgørelse nr. 735 af 5. november 1991, som  \r\n\r\n senest ændret ved lov nr. 501 af 24. juni 1992, ophæves <I>§ 17 A, stk. 4.  \r\n\r\n</I></P>  \r\n\r\n<P>  <B>§ 4</B>  </P>  \r\n\r\n<P>Loven træder i kraft den 1. januar 1993. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om social bistand, jf. lovbekendtgørelse nr. 829 af 1. oktober 1992,  \r\n\r\n som senest ændret ved lov nr. 923 af 25. november 1992, foretages følgende  \r\n\r\n ændring: </P>  \r\n\r\n<P> <B>§ 55, stk. 1-9,</B> ophæves, og i stedet indsættes: </P>  \r\n\r\n<P>&#187;Der kræves ikke betaling for varig hjemmehjælp.&#171; </P>  \r\n\r\n<P> <I>Stk. 10</I> bliver herefter stk. 2. </P>  \r\n\r\n<P> <B>§ 2</B>  </P>  \r\n\r\n<P>I lov om stempelafgift, jf. lovbekendtgørelse nr. 742 af 27. august 1992,  \r\n\r\n som senest ændret ved lov nr. 918 af 25. november 1992, ophæves <I>§ 86, stk.  \r\n\r\n 2.</I>  </P>  \r\n\r\n<P> <B>§ 3</B>  </P>  \r\n\r\n<P>I lov om påligningen af indkomst- og formueskat til staten  \r\n\r\n (ligningsloven), jf. lovbekendtgørelse nr. 735 af 5. november 1991, som  \r\n\r\n senest ændret ved lov nr. 501 af 24. juni 1992, ophæves <I>§ 17 A, stk.  \r\n\r\n 4.</I>  </P>  \r\n\r\n<P> <B>§ 4</B>  </P>  \r\n\r\n<P>Loven træder i kraft den 1. januar 1993. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P>Med dette lovforslag foreslås reglerne om betaling for varig hjemmehjælp  \r\n\r\n ophævet. </P>  \r\n\r\n<P>Ved lov nr. 500 af 24. juni 1992 om ændring af lov om social bistand m.v.  \r\n\r\n blev betalingen for varig hjemmehjælp genindført med virkning fra den 1. juli  \r\n\r\n 1992. Betalingsordningen var en del af aftalen om finansloven for 1992 og  \r\n\r\n blev den 15. juni 1992 indgået mellem Regeringen og Centrumdemokraterne, Det  \r\n\r\n Radikale Venstre, Kristeligt Folkeparti, Socialistisk Folkeparti og  \r\n\r\n Socialdemokratiet i tilknytning til aftalen om aktivering af ledige. </P>  \r\n\r\n<P>På grund af den kritik, der har været mod de nye betalingsregler, er det i  \r\n\r\n forbindelse med det politiske forlig om finansloven for 1993 aftalt, at  \r\n\r\n betalingsreglerne for varig hjemmehjælp ophæves. I overensstemmelse hermed  \r\n\r\n foreslås, at modtagere af varig hjemmehjælp ikke skal betale for hjælpen med  \r\n\r\n virkning fra den 1. januar 1993. </P>  \r\n\r\n<P>Som konsekvensændringer foreslås stempellovens § 86, stk. 2, og  \r\n\r\n ligningslovens § 17 A, stk. 4, ophævet. </P>  \r\n\r\n<P> <I>Økonomiske og administrative konsekvenser</I>  </P>  \r\n\r\n<P>Det samlede provenu efter de nugældende regler om betaling for varig  \r\n\r\n hjemmehjælp til personer over 67 år blev for 1993 beregnet til 150 mill. kr.  \r\n\r\n Da kommunerne fuldt ud finansierer varig hjemmehjælp til personer over 67 år,  \r\n\r\n kan de økonomiske konsekvenser for kommunerne ved afskaffelse af  \r\n\r\n betalingsordningen opgøres til 150 mill. kr., som bloktilskuddet til  \r\n\r\n kommunerne derfor i 1993 vil blive forøget med. </P>  \r\n\r\n<P>Lovforslaget giver en mindre administrativ lettelse. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P> <B>§ 1</B>  </P>  \r\n\r\n<P>I lov om social bistand, jf. lovbekendtgørelse nr. 829 af 1. oktober 1992,  \r\n\r\n som senest ændret ved lov nr. 923 af 25. november 1992, foretages følgende  \r\n\r\n ændring: </P>  \r\n\r\n<P> <B>§ 55, stk. 1-9,</B> ophæves, og i stedet indsættes: </P>  \r\n\r\n<P>&#187;Der kræves ikke betaling for varig hjemmehjælp.&#171; </P>  \r\n\r\n<P> <I>Stk. 10</I> bliver herefter stk. 2. </P>  \r\n\r\n<P> <B>§ 55.</B> Varig hjemmehjælp ydes mod betaling, der fastsættes på grund  \r\n\r\n af modtagerens indkomst- og formuegrundlag, jf. stk. 2 og 3. Modtagere af  \r\n\r\n førtidspension efter lov om social pension fritages for betaling. </P>  \r\n\r\n<P> <I>Stk. 2.</I> Af modtagerens indkomstgrundlag udgør betalingen 5 pct. af  \r\n\r\n den del, der overstiger 150.000 kr. for reelt enlige og 300.000 kr. for  \r\n\r\n gifte. Indkomstgrundlaget opgøres efter reglerne i § 54, stk. 3-9. </P>  \r\n\r\n<P> <I>Stk. 3.</I> Af modtagerens formuegrundlag udgør betalingen 2 pct. af  \r\n\r\n den del af formuen, der overstiger 500.000 kr. for reelt enlige og 1 mio. kr.  \r\n\r\n for gifte. Formuegrundlaget svarer til den skattepligtige formue for det  \r\n\r\n indkomstår, hvorfra de indtægter, der indgår ved opgørelsen af  \r\n\r\n indkomstgrundlaget, hidrører. Modtagere af varig hjemmehjælp, der udelukkende  \r\n\r\n skal betale for hjælpen efter 1. pkt., jf. stk. 4, og som har fast ejendom,  \r\n\r\n kan efter anmodning opnå lån til betalingen. Reglerne i lov om lån til  \r\n\r\n betaling af ejendomsskatter og om ændring af ligningsloven finder tilsvarende  \r\n\r\n anvendelse. </P>  \r\n\r\n<P> <I>Stk. 4.</I> For modtagere af hjælpen, der er reelt enlige, og som  \r\n\r\n alene skal betale efter stk. 3, nedsættes betalingen med 6 pct. af forskellen  \r\n\r\n mellem indkomstgrundlaget og 150.000 kr. Nedsættelsen kan højst udgøre 5.000  \r\n\r\n kr. </P>  \r\n\r\n<P> <I>Stk. 5.</I> Dør den ene ægtefælle, beregnes betalingen efter reglerne  \r\n\r\n for gifte indtil udgangen af kalenderåret. </P>  \r\n\r\n<P> <I>Stk. 6.</I> Beløbene, der er nævnt i stk. 2, 3 og 4, reguleres een  \r\n\r\n gang årligt den 1. juli med satsreguleringsprocenten, jf. lov om en  \r\n\r\n satsreguleringsprocent. De regulerede beløb afrundes til nærmeste kronebeløb,  \r\n\r\n der kan deles med 1.000. Beløbet i stk. 4, sidste pkt., afrundes dog til et  \r\n\r\n beløb, der er deleligt med 100. Reguleringen sker første gang pr. 1. juli  \r\n\r\n 1993. </P>  \r\n\r\n<P> <I>Stk. 7.</I> Socialministeren fastsætter nærmere regler om betaling for  \r\n\r\n varig hjemmehjælp, herunder om maksimums- og minimumsbetaling, samt regler om  \r\n\r\n fravigelse af indkomst- og formuegrundlaget ved ændrede økonomiske forhold.  \r\n\r\n</P>  \r\n\r\n<P> <I>Stk. 8.</I> Skatteministeren stiller oplysninger til rådighed til brug  \r\n\r\n for opgørelse af indkomst- og formuegrundlaget, jf. stk. 2 og 3. </P>  \r\n\r\n<P> <I>Stk. 9.</I> Skatteministeren træffer bestemmelse om, hvilke  \r\n\r\n myndigheder der skal opgøre indkomst- og formuegrundlaget. Skatteministeren  \r\n\r\n kan fastsætte regler om adgangen til at påklage afgørelser om indkomst- og  \r\n\r\n formuegrundlaget, jf. stk. 2 og 3. </P>  \r\n\r\n<P> <I>Stk. 10.</I> Ydes der hjælp efter § 52, kræves der ikke betaling, hvis  \r\n\r\n udgiften omfattes af § 48. </P>  \r\n\r\n<P> <B>§ 2</B>  </P>  \r\n\r\n<P>I lov om stempelafgift, jf. lovbekendtgørelse nr. 742 af 27. august 1992,  \r\n\r\n som senest ændret ved lov nr. 918 af 25. november 1992, ophæves <I>§ 86, stk.  \r\n\r\n 2.</I>  </P>  \r\n\r\n<P> <B>§ 86.</B> Dokumenter, der udstedes til sikkerhed for lån efter kapitel  \r\n\r\n 7 i lov om individuel boligstøtte, er stempelfri såvel ved oprettelse som ved  \r\n\r\n senere ændringer eller beføjelser. </P>  \r\n\r\n<P> <I>Stk. 2.</I> Dokumenter, der udstedes til sikkerhed over for danske  \r\n\r\n kommuner for betaling for varig hjemmehjælp efter bistandsloven § 55, er  \r\n\r\n stempelfri. </P>  \r\n\r\n<P> <B>§ 3</B>  </P>  \r\n\r\n<P>I lov om påligningen af indkomst- og formueskat til staten  \r\n\r\n (ligningsloven), jf. lovbekendtgørelse nr. 735 af 5. november 1991, som  \r\n\r\n senest ændret ved lov nr. 501 af 24. juni 1992, ophæves <I>§ 17 A, stk.  \r\n\r\n 4.</I>  </P>  \r\n\r\n<P>Efter § 17 A, stk. 3, indsættes som nyt stykke: </P>  \r\n\r\n<P> <I>Stk. 4.</I> Renter af lån, der er ydet i henhold til § 55, stk. 3, i  \r\n\r\n lov om social bistand, kan ikke fradrages ved opgørelsen af den  \r\n\r\n skattepligtige indkomst. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "23/12/1992"
        },
        {
            "displayName": "Accession",
            "displayValue": "199212K00128"
        },
        {
            "displayName": "Entydig dokumentidentifikation",
            "displayValue": "CL006914"
        },
        {
            "displayName": "Dato for førstegangsindlæggelse",
            "displayValue": "23/12/1992"
        },
        {
            "displayName": "Dato for indlæggelse",
            "displayValue": "23/12/1992"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "128"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}