{
    "id": 200041,
    "title": "Forslag til folketingsbeslutning om at forhøje strafferammen for at forstyrre Folketingets arbejde til minimum 14 dages fængsel og maksimalt 3 år",
    "documentTypeId": "480",
    "isSagsforlobPeriodValid": true,
    "shortName": "2017/1 BSF 92",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 15. marts 2018 af Peter Kofod Poulsen (DF), Lise Bech (DF), Kristian Thulesen Dahl (DF), Susanne Eilersen (DF), Søren Espersen (DF), Dennis Flydtkjær (DF), Hans Kristian Skibby (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at forhøje strafferammen for at forstyrre Folketingets arbejde til minimum 14 dages fængsel og maksimalt 3 år</p>\r\n<p class=\"Tekst1Sp\">Folketinget pålægger regeringen inden udgangen af indeværende folketingsår at tage initiativ til at fremsætte et lovforslag, der indebærer, at hvis man forstyrrer Folketingets arbejde, kan det straffes med fængsel i minimum 14 dage og maksimalt 3 år.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">I det danske samfund har folkestyret en meget central placering, hvor de politiske holdninger og beslutninger centreres i Folketinget. Adgangen til at følge Folketingets arbejde er båret af en stor åbenhed for de borgere, der ønsker det. Man kan overvære de debatter, der er i Folketingssalen, man kan overvære de åbne samråd, og man kan tillige komme i foretræde i Folketingets udvalg. Folketinget er på mange planer et meget åbent folkestyre, hvor befolkningen i meget høj grad kan deltage, uikke bare når der skal stemmes til valgene.</p>\r\n<p class=\"NormalInd\">Folkestyrets arbejde skal respekteres og værnes om, men trods det er der jævnligt folk, som forstyrrer Folketingets arbejde med forskellige happenings, bl.a. ved at de afbryder Folketingets arbejde for at fremme en eller anden politisk sag. Det skete sidste gang under Folketingets åbningsdebat i oktober 2017, hvor en kvinde kastede løbesedler ud fra Folketingssalens tilhørerpladser under statsministerens åbningstale. Tidligere har der været lignende tilfælde med forstyrrelser i forskellige former, bl.a. i form af papirmateriale, der blev kastet ud fra tilhørerpladserne, syngende aktivister, dværghøns og bodypaintede kvinder.</p>\r\n<p class=\"NormalInd\">Strafferammen for at forstyrre Folketingets arbejde er ifølge straffelovens § 137 bøde eller fængsel indtil 2 år. Det normale er tilsyneladende, at man bliver idømt bødestraf. Der er, så vidt forslagsstillerne erindrer, aldrig blevet idømt fængselsstraf for at forstyrre Folketingets arbejde.</p>\r\n<p class=\"NormalInd\">Forslagsstillerne finder ikke, at en bødestraf for at afbryde Folketingets arbejde er en rimelig straf for en helt bevidst handling, som udelukkende har til hensigt at fremme en enkelt sag, mens Folketinget behandler andre sager. Forslagsstillerne ønsker at bremse en udemokratisk forstyrrelse af folkestyrets arbejde og vil med dette beslutningsforslag signalere, at forstyrrelse af Folketingets arbejde er en alvorlig sag.</p>\r\n<p class=\"NormalInd\">Forslagsstillerne ser meget alvorligt på, at de demokratiske spilleregler ikke overholdes, og mener derfor, at denne straffelovsovertrædelse skal udløse en minimumsstraf på 14 dages ubetinget fængsel, og at strafferammen skal forlænges fra de nuværende 2 års fængsel til 3 års fængsel. Muligheden for at idømme bøder skal dermed helt udgå af strafferammen. Samtidig skal dommen fremgå af ens straffeattest i minimum 3 år fra domsafsigelsen.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Peter Kofod Poulsen </span>(DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at forhøje strafferammen for at forstyrre Folketingets arbejde til minimum 14 dages fængsel og maksimalt 3 år.</p>\r\n<p class=\"ForslagsNummer\">(Beslutningsforslag nr. B 92)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2017/1 BF 92",
            "stateLabel": "Forkastet",
            "references": [
                {
                    "shortName": "2017/1 BSF 92",
                    "title": "Forslag til folketingsbeslutning om at forhøje strafferammen for at forstyrre Folketingets arbejde til minimum 14 dages fængsel og maksimalt 3 år",
                    "presentationName": "Beslutningsforslag som fremsat",
                    "documentTypeId": 480,
                    "documentId": 200041,
                    "eliUri": "/eli/ft/20171BB00092",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20171/beslutningsforslag/b92/index.htm"
                },
                {
                    "shortName": "2017/1 BTB 92",
                    "title": "Betænkning over Forslag til folketingsbeslutning om at forhøje strafferammen for at forstyrre Folketingets arbejde til minimum 14 dages fængsel og maksimalt 3 år",
                    "presentationName": "Betænkning over beslutningsforslag",
                    "documentTypeId": 500,
                    "documentId": 201149,
                    "eliUri": "/eli/ft/20171DB00949",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "16/03/2018"
        },
        {
            "displayName": "Accession",
            "displayValue": "20171BB00092"
        },
        {
            "displayName": "Entydig dokumentidentifikation",
            "displayValue": "AX021172"
        },
        {
            "displayName": "Dato for førstegangsindlæggelse",
            "displayValue": "16/03/2018"
        },
        {
            "displayName": "Dato for indlæggelse",
            "displayValue": "16/03/2018"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "92"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}