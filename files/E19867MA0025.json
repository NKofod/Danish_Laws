{
    "id": 119878,
    "title": "MOMSVEJL., AFGØRELSER 1986   0956 DEP. MODERSELSKABS UERHOLDELIGE FORDRING PÅ DATTERSELSKAB ",
    "documentTypeId": "1490",
    "isSagsforlobPeriodValid": true,
    "shortName": "STV nr 20069 af 01/01/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>0956 Dep. Moderselskabs uerholdelige fordring på  \r\n\r\n datterselskab </H1>  \r\n\r\n<P></P>  \r\n\r\n<BR>  \r\n\r\n<BR>  \r\n\r\n<P>En entreprenørvirksomhed anmodede om tilladelse til at afskrive et  \r\n\r\n forventet tab på en fordring, som selskabet havde på dets konkursramte  \r\n\r\n datterselskab for afgiftspligtige leverancer. Momsen af det forventede tab på  \r\n\r\n fordringen udgjorde ca 100.000 kr. <BR>  \r\n\r\n</P>  \r\n\r\n<P>Toldvæsenet havde nægtet fradragsret under henvisning til bl a, at  \r\n\r\n moderselskabet havde ydet datterselskabet ubegrænset kredit. <BR>  \r\n\r\n</P>  \r\n\r\n<P>Det var oplyst, at moderselskabet ejede hele aktiekapitalen i  \r\n\r\n datterselskabet, og at ledelsen i de to selskaber var den samme.  \r\n\r\n Datterselskabet beskæftigede sig med støbning af præfabrikerede betonpæle til  \r\n\r\n fundamentering mv, der som ny aktivitet blev henlagt til et selvstændigt  \r\n\r\n selskab, således at produktionens rentabilitet kunne bedømmes selvstændigt.  \r\n\r\n<BR>  \r\n\r\n</P>  \r\n\r\n<P>Datterselskabet havde siden stiftelsen giver underskud, som moderselskabet  \r\n\r\n havde finansieret. Der var ikke fra moderselskabets side foretaget  \r\n\r\n kreditbegrænsning eller inddrivelsesskridt med hensyn til fordringen, da  \r\n\r\n datterselskabet efter ledelsens opfattelse ville blive i stand til at indfri  \r\n\r\n moderselskabets fordring, når byggeaktiviteten i samfundet igen kom op på  \r\n\r\n normalt niveau. Det var på initiativ af moderselskabet, at datterselskabet  \r\n\r\n blev erklæret konkurs. <BR>  \r\n\r\n</P>  \r\n\r\n<P>Mellemværendet mellem moderselskabet og datterselskabet havde i tiden fra  \r\n\r\n stiftelsen til betalingsstandsningen bl a bestået i en række debiteringer fra  \r\n\r\n moderselskabets side. Disse debiteringer dækkede over både momsbærende og  \r\n\r\n ikke-momsbærende beløb. <BR>  \r\n\r\n</P>  \r\n\r\n<P>De momspligtige leverancer vedrørte således vareleverancer og udlejning af  \r\n\r\n driftsmidler, mens de ikke-momsbærende beløb var renteindtægter og  \r\n\r\n pengeoverførsler, da moderselskabet jævnligt havde forsynet datterselskabet  \r\n\r\n med kapital. <BR>  \r\n\r\n</P>  \r\n\r\n<P>Moderselskabet henviste bl a til, at fordringen var opstået ved  \r\n\r\n afgiftspligtige leverancer på normale forretningsmæssige vilkår mellem to  \r\n\r\n selskaber, der må betragtes som selvstændige retssubjekter, selv om de er  \r\n\r\n økonomisk forbundne. <BR>  \r\n\r\n</P>  \r\n\r\n<P>Ministeriet for skatter og afgifter fandt, at moderselskabet kunne  \r\n\r\n foretage fradrag i medfør af lovens § 13, stk 6, for det forventede tab på  \r\n\r\n fordringer vedrørende momspligtige leverancer til datterselskabet. <BR>  \r\n\r\n</P>  \r\n\r\n<P>Se også Dep.738 og Dep.841. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19867MA0025"
        },
        {
            "displayName": "Entydig dokumentidentifikation",
            "displayValue": "AN008836"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1986"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}