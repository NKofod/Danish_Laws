{
    "id": 234332,
    "title": "Ligebehandlingsnævnets afgørelse om etnisk oprindelse - forskellige priser - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9037 af 13/12/2022",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om etnisk oprindelse - forskellige priser - ej medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.nr.</span> <span class=\"Bold\">22-12500</span></p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">En kvindelige studerende havde klaget over, at hun i forbindelse med oprettelse af en konto hos en dansk bank skulle betale et gebyr, fordi hun ikke var dansk statsborger.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet vurderede, at der ikke ved kravet til klager om betaling af gebyr for udlændinge var påvist faktiske omstændigheder, der gav anledning til at formode, at der var sket direkte forskelsbehandling på grund af etnisk oprindelse.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde særligt vægt på, at kravet om betaling af gebyr efter det oplyste blev stillet ud fra oplysninger om, at klager ikke havde et dansk pas og derfor ikke kunne ansøge om oprettelse af kontoen via bankens hjemmeside. Der er ikke fremlagt oplysninger om, at der indgik øvrige elementer i forbindelse med fastsættelsen af gebyret.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet vurderede desuden, at der heller ikke var påvist faktiske omstændigheder, der tydede på, at der var sket indirekte forskelsbehandling på grund af klagers etniske oprindelse. Nævnet lagde vægt på, at der ikke var fremlagt oplysninger om, at gebyret skulle betales, fordi klager har et bestemt statsborgerskab, men at pålægget af gebyret skyldtes, at klager, der ikke havde dansk pas, ikke kunne ansøge om oprettelse af kontoen via bankens hjemmeside.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Klager fik derfor ikke medhold i sin klage.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Afgørelsen blev truffet af et medlem af nævnets formandskab.</p>\r\n   <p class=\"TekstGenerel\">\r\n   </p>\r\n</div>\r\n<p>Klagen angår påstået forskelsbehandling i forbindelse med, at klager blev bedt om at betale et gebyr inden oprettelse af konto hos en bank.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Det var ikke i strid med forskelsbehandlingsloven, at den indklagede bank stillede krav om betaling af et gebyr i forbindelse med klagers forespørgsel om oprettelse af konto.</p>\r\n<p>\r\n</p>\r\n<p>\r\n   <span class=\"Bold\">Sagens behandling</span>\r\n</p>\r\n<p>\r\n</p>\r\n<p>Afgørelsen er truffet af et medlem af Ligebehandlingsnævnets formandskab.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Klager, som ikke er dansk statsborger, henvendte sig i starten af marts 2022 hos en dansk bank med ønske om at åbne en konto hos dem. På tidspunktet for henvendelsen havde klager studeret i Danmark i seks måneder. Klager har oplyst, at hun ved henvendelse til en af bankens filialer blev oplyst, at banken ville opkræve et gebyr på 2.000 kr. i forbindelse med oprettelse af kontoen hos dem.</p>\r\n<p>\r\n</p>\r\n<p>Af en lydoptagelse fra klagers henvendelse af 7. marts 2022 hos en anden filial fremgår blandt andet, at bankfilialen opkrævede et gebyr på 1.000 kr. i forbindelse med oprettelse af konti for udenlandske statsborgere, og at dette var begrundet i papirarbejdet omkring oprettelsen.</p>\r\n<p>\r\n</p>\r\n<p>Af en lydoptagelse af en udateret telefonsamtale mellem klager og en medarbejder fra banken fremgår blandt andet, at klager af medarbejderen blev vejledt om, at hun skulle henvende sig til en lokal filial for at åbne en konto, hvis hun ikke har et dansk pas. Det fremgår også af samtalen, at det ikke ville koste klager et gebyr at oprette kontoen.</p>\r\n<p>\r\n</p>\r\n<p>Af en lydoptagelse af endnu en udateret telefonsamtale mellem klager og en anden medarbejder fra banken fremgår blandt andet, at klager skulle oprette sin konto i en lokal filial, og at det var op til den enkelte filial, om de ville opkræve et gebyr i forbindelse med oprettelsen. Det fremgår også af samtalen, at en filial også kunne opkræve et gebyr i forbindelse med oprettelse af en konto for en dansk statsborger.</p>\r\n<p>\r\n</p>\r\n<p>Klagen blev modtaget i Ligebehandlingsnævnet den 7. marts 2022.</p>\r\n<p>\r\n</p>\r\n<p>Klager fremsatte i klagen en beløbsmæssig påstand om betaling af en godtgørelse på 20.000 kr.</p>\r\n<p>\r\n</p>\r\n<p>Ligebehandlingsnævnet har ikke fundet grundlag for at foretage partshøring af indklagede.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>Henset til sagens resultat er klagers bemærkninger alene gengivet delvist.</p>\r\n<p>\r\n</p>\r\n<p>\r\n   <span class=\"Bold\">Klager </span>gør gældende, at hun er blevet udsat for forskelsbehandling på grund af etnisk oprindelse.</p>\r\n<p>\r\n</p>\r\n<p>Klager havde været i Danmark som studerende i seks måneder og havde fået et deltidsarbejde. Hun ønskede derfor at åbne en bankkonto.</p>\r\n<p>\r\n</p>\r\n<p>Klagers veninde, som også er studerende og ikke er dansk statsborger, havde ugen forinden henvendt sig hos den samme bankfilial, som klager henvendte sig til først. Veninden havde henvendt sig sammen med sin danske kæreste og var ikke blevet opkrævet et gebyr for oprettelse af sin konto.</p>\r\n<p>\r\n</p>\r\n<p>Klager har forhørt sig hos flere af sine internationale venner, som har oplyst, at man bør henvende sig til en bank sammen med en dansker, da dette medfører, at banken ikke stiller krav om betaling af et gebyr.</p>\r\n<p>\r\n</p>\r\n<p>Af bankens hjemmeside fremgår der ikke oplysninger om gebyr i forbindelse med oprettelse af konto for udenlandske statsborgere.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Ligebehandlingsnævnet behandler klager over forskelsbehandling på grund af race og etnisk oprindelse uden for arbejdsmarkedet efter lov om etnisk ligebehandling.</p>\r\n<p>\r\n</p>\r\n<p>Det fremgår af lov om etnisk ligebehandling, at ingen må udsætte en anden person for direkte eller indirekte forskelsbehandling på grund af vedkommendes eller en tredjemands race eller etniske oprindelse.</p>\r\n<p>\r\n</p>\r\n<p>Der foreligger direkte forskelsbehandling, når en person på grund af race eller etnisk oprindelse behandles ringere, end en anden bliver, er blevet eller ville blive behandlet i en tilsvarende situation.</p>\r\n<p>\r\n</p>\r\n<p>Der foreligger indirekte forskelsbehandling, hvis en tilsyneladende neutral bestemmelse, betingelse eller praksis vil stille personer af en bestemt race eller etnisk oprindelse ringere end andre personer, medmindre den pågældende bestemmelse, betingelse eller praksis er objektivt begrundet i et sagligt formål, og midlerne til at opfylde det er hensigtsmæssige og nødvendige.</p>\r\n<p>\r\n</p>\r\n<p>Hvis en person, der anser sig for krænket, påviser faktiske omstændigheder, som giver anledning til at formode, at der er udøvet direkte eller indirekte forskelsbehandling, påhviler det modparten at bevise, at ligebehandlingsprincippet ikke er blevet tilsidesat.</p>\r\n<p>\r\n</p>\r\n<p>I dom af 6. april 2017 i sag nr. C-668/15 udtalte EU-Domstolen, at begrebet ”etnisk oprindelse” bygger på den opfattelse, at samfundsgrupper blandt andet kendetegnes ved indbyrdes at have samme nationalitet, religiøse overbevisning, sprog, kulturelle baggrund, traditioner og levested.</p>\r\n<p>\r\n</p>\r\n<p>EU-Domstolen fastslog, at en persons etniske oprindelse ikke kan afgøres alene på baggrund af ét kriterium. Det bør derimod baseres på en vifte af elementer, hvoraf nogle har objektiv karakter og andre subjektiv karakter. Selvom en persons fødeland vil kunne indgå som et af disse kriterier, kan fødelandet ikke i sig selv alene være afgørende for, om en person tilhører en bestemt etnisk gruppe.</p>\r\n<p>\r\n</p>\r\n<p>Det fremgår af de fremlagte oplysninger, at en af indklagede bankfilialers gebyr blev opkrævet i forbindelse med oprettelse af konti for udlændinge, og at dette var begrundet i det manuelle arbejde i forbindelse med oprettelsen. Det fremgår også, at det er op til den enkelte filial, om de vil opkræve et gebyr i forbindelse med oprettelse af en konto.</p>\r\n<p>\r\n</p>\r\n<p>Nævnet vurderer, at der ikke ved kravet til klager om betaling af gebyr for udlændinge er påvist faktiske omstændigheder, der giver anledning til at formode, at der er sket direkte forskelsbehandling på grund af etnisk oprindelse.</p>\r\n<p>\r\n</p>\r\n<p>Nævnet lægger særligt vægt på, at kravet om betaling af gebyr efter det oplyste blev stillet ud fra oplysninger om, at klager ikke havde et dansk pas og derfor ikke kunne ansøge om oprettelse af kontoen via bankens hjemmeside. Der er ikke fremlagt oplysninger om, at der indgik øvrige elementer i forbindelse med fastsættelsen af gebyret.</p>\r\n<p>\r\n</p>\r\n<p>Hvis en praksis baseret på borgeres statsborgerskab stiller personer af en bestemt etnisk oprindelse særligt ufordelagtigt i forhold til andre personer, kan der foreligge indirekte forskelsbehandling.</p>\r\n<p>\r\n</p>\r\n<p>Nævnet vurderer imidlertid, at der heller ikke er påvist faktiske omstændigheder, der tyder på, at der er sket indirekte forskelsbehandling på grund af klagers etniske oprindelse. Nævnet lægger vægt på, at der ikke er fremlagt oplysninger om, at gebyret skulle betales, fordi klager har et bestemt statsborgerskab, men at pålægget af gebyret skyldtes, at klager, der ikke havde dansk pas, ikke kunne ansøge om oprettelse af kontoen via bankens hjemmeside.</p>\r\n<p>\r\n</p>\r\n<p>Klager får derfor ikke medhold i sin klage.</p>\r\n<p>\r\n</p>\r\n<p>\r\n   <span class=\"Bold\">Retsregler</span>\r\n</p>\r\n<p>\r\n</p>\r\n<p>Afgørelsen er truffet efter følgende bestemmelser:</p>\r\n<p>\r\n</p>\r\n<p>Lov om Ligebehandlingsnævnet</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 1, stk. 1, og stk. 5, om nævnets kompetence</p>\r\n<p class=\"Liste1\">\r\n   <span class=\"Liste1Nr\">•</span> § 6, stk. 3, om formandsafgørelser</p>\r\n<p class=\"Liste1\">\r\n   <span class=\"Liste1Nr\">•</span> § 9, stk. 1, om klagebehandling</p>\r\n<p class=\"Liste1\">\r\n   <span class=\"Liste1Nr\">•</span> § 12, stk. 1, om klagebehandling</p>\r\n<p>\r\n</p>\r\n<p>Lov om etnisk ligebehandling</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 2, om lovens anvendelsesområde</p>\r\n<p class=\"Liste1\">\r\n   <span class=\"Liste1Nr\">•</span> § 3, stk. 1-3, om forbud mod forskelsbehandling</p>\r\n<p class=\"Liste1\">\r\n   <span class=\"Liste1Nr\">•</span> § 7, om bevisbyrde</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/01/2023"
        },
        {
            "displayName": "Accession",
            "displayValue": "W20230903725"
        },
        {
            "displayName": "Entydig dokumentidentifikation",
            "displayValue": "DH001152"
        },
        {
            "displayName": "Dato for indlæggelse",
            "displayValue": "14/01/2023"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9037"
        },
        {
            "displayName": "År for udstedelse",
            "displayValue": "2023"
        },
        {
            "displayName": "Dato for underskrift",
            "displayValue": "13/12/2022"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "22-12500"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}