{
    "id": 109869,
    "title": "1989 BTL 58   BETÆNKNING OVER FORSLAG TIL LOV OM SPILLEKASINOER    NR L 58 1989-90, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1989/1 BTL 58",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 58 </P>  \r\n\r\n<P></P>  \r\n\r\n<P>Betænkning over Forslag til lov om spillekasinoer <BR>  \r\n\r\n Nr L 58 1989-90, 1. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19900522 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til justitsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Cherryføretagen AB, Solna, Sverige, </P>  \r\n\r\n<P>Dansk Artist Forbund, </P>  \r\n\r\n<P>Hotel Royal, </P>  \r\n\r\n<P>Muskelsvindfonden og </P>  \r\n\r\n<P>Tjæreborg Holding. </P>  \r\n\r\n<P>Der er af justitsministeren stillet ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets og Kristeligt Folkepartis medlemmer) lovforslaget til  \r\n\r\n<I>vedtagelse</I> med de af justitsministeren stillede ændringsforslag. </P>  \r\n\r\n<P>Flertallet bemærker, at såvel den stedlige politimester som den kommune,  \r\n\r\n hvori kasinoet ønskes placeret, efter lovforslagets bemærkninger til § 1 vil  \r\n\r\n blive hørt, inden der tages endelig stilling til en ansøgning. Under  \r\n\r\n henvisning til, at turistmæssige aspekter bør have væsentlig betydning for  \r\n\r\n afgørelsen af, hvor kasinoerne skal placeres, finder flertallet, at  \r\n\r\n industriministeren som ansvarlig for turistområdet tillige bør høres, inden  \r\n\r\n der tages endelig stilling til en ansøgning. </P>  \r\n\r\n<P>Flertallet har nærmere drøftet de økonomiske rammer for udøvelse af  \r\n\r\n kasinovirksomhed i Danmark, herunder den foreslåede afgiftssats på 75 pct. af  \r\n\r\n bruttospilleindtægten samt forbudet mod at give de ansatte gaver. Det er  \r\n\r\n flertallets opfattelse, at de økonomiske vilkår for at drive kasinovirksomhed  \r\n\r\n i Danmark ikke må være så stramme, at det ikke vil være muligt for en  \r\n\r\n kasinoindehaver at drive et kasino på en rimelig måde. Det bemærkes i den  \r\n\r\n forbindelse, at det over for udvalget er blevet anført, at det ikke vil være  \r\n\r\n muligt at drive spillekasino på internationalt niveau i Danmark, såfremt der  \r\n\r\n skal svares en afgift på 75 pct. af bruttospilleindtægten og det særlige  \r\n\r\n &#187;tronc-system&#171; samtidig er forbudt. Efter det i udlandet kendte  \r\n\r\n &#187;tronc-system&#171; kan gæsterne i et spillekasino henlægge spillemærker  \r\n\r\n som gaver bestemt for det samlede personale i en særlig beholder (troncen),  \r\n\r\n der findes ved spillebordet. De i troncen indkomne midler anvendes til  \r\n\r\n aflønning af de ansatte. </P>  \r\n\r\n<P>Flertallet foreslår på denne baggrund, at afgiftssatsen nedsættes til 65  \r\n\r\n pct. Samtidig foreslås det at tillade et &#187;tronc-system&#171; på linje  \r\n\r\n med de fleste steder i udlandet. Flertallet finder endvidere, at der ligesom  \r\n\r\n i udlandet bør kunne foretages veksling fra kontanter til spillemærker ved  \r\n\r\n spillebordene. I forbindelse hermed er flertallet af den opfattelse, at man  \r\n\r\n med henblik på at mindske mulighederne for uregelmæssigheder i forbindelse  \r\n\r\n med afgiftsberegningen bør skærpe kontrollen med kasinovirksomheden. Det bør  \r\n\r\n således været et vilkår for en tilladelse til at drive kasinovirksomhed, at  \r\n\r\n der altid er en af spillekasinoet uafhængig person til stede, når der i  \r\n\r\n forbindelse med kasinoets åbning og lukning foretages optælling af kasinoets  \r\n\r\n beholdning af såvel kontanter som spillemærker. Det samme gælder ved  \r\n\r\n opgørelsen af &#187;troncen&#171;. Den pågældende person kan f.eks. være en  \r\n\r\n statsautoriseret revisor. Det bemærkes i den forbindelse, at der må lægges  \r\n\r\n afgørende vægt på, at det er en udenforstående person, hvilket indebærer, at  \r\n\r\n den revisor, som spillekasinoet i øvrigt anvender i forbindelse med  \r\n\r\n regnskabsaflæggelse, ikke vil kunne fungere som kontrollant ved  \r\n\r\n optællingerne. Det samme vil være tilfældet for så vidt angår kasinoets  \r\n\r\n ejerkreds. Det vil være et vilkår for tilladelsen, at Justitsministeriet får  \r\n\r\n meddelelse om, hvem der til enhver tid er udpeget som kontrollant. </P>  \r\n\r\n<P>Flertallet finder endvidere, at de foreslåede ændringer nødvendiggør, at  \r\n\r\n der fastsættes særlige sikkerhedsforskrifter med hensyn til opbevaring og  \r\n\r\n opgørelse af kontanter og spillemærker ved spillebordene. </P>  \r\n\r\n<P>Endelig bør det være et vilkår, at der i hele kasinoets åbningstid er  \r\n\r\n mindst een person til stede, hvis eneste opgave er at overvåge spillenes  \r\n\r\n afvikling og herunder navnlig føre tilsyn med, hvem der lægger spillemærker i  \r\n\r\n &#187;troncen&#171;. </P>  \r\n\r\n<P>Justitsministeren kan tilslutte sig flertallets ovennævnte synspunkter og  \r\n\r\n har derfor stillet ændringsforslag nr. 2 og 3. </P>  \r\n\r\n<P>Flertallet har særlig overvejet kasinospil på danske skibe og bemærker i  \r\n\r\n den forbindelse, at justitsministeren i henhold til § 9 bl.a. vil kunne  \r\n\r\n undlade at fastsætte regler om entre ved spil på skibe. Flertallet finder  \r\n\r\n ikke, at der er grundlag for at fravige alderskravet i lovens § 10, ligesom  \r\n\r\n forudsætningen i lovens § 3 om særskilte lokaler til spillevirksomheder bør  \r\n\r\n fastholdes også for så vidt angår skibe. </P>  \r\n\r\n<P>Flertallet har endvidere overvejet en række andre spørgsmål, herunder et  \r\n\r\n krav om, at der til enhver tid skal være en for spillevirksomheden ansvarlig  \r\n\r\n person til stede, om afgørelse &#187;på stedet&#171; af eventuelle tvister og  \r\n\r\n om garantistillelse. Flertallet finder for så vidt angår kravet om  \r\n\r\n garantistillelse, at en garanti dels skal være til sikkerhed for spilllere,  \r\n\r\n dels tjene som sikkerhed for kasinoindehaverens betaling af skyldige  \r\n\r\n afgifter. </P>  \r\n\r\n<P>Justitsministeren har oplyst, at alle de ovennævnte krav vil blive stillet  \r\n\r\n som vilkår for tilladelsen, der også skal fastlægge, hvor mange spilleborde  \r\n\r\n et spillekasino kan have med de forskellige spil, herunder mindst eet  \r\n\r\n roulettebord. </P>  \r\n\r\n<P>Flertallet har endelig særlig overvejet spørgsmålet om uddannelse af  \r\n\r\n croupierer. Flertallet lægger i den forbindelse vægt på, at det i  \r\n\r\n lovforslagets bemærkninger under punkt 2.2. er anført, at der må stilles  \r\n\r\n særlige krav med hensyn til personalets uddannelse, og at det forudsættes, at  \r\n\r\n en ansøger nærmere redegør herfor i ansøgningen. I den forbindelse bemærker  \r\n\r\n flertallet, at justitsministeren i et svar til udvalget har oplyst, at det i  \r\n\r\n andre lande normalt er kasinoerne selv, der forestår den fornødne uddannelse  \r\n\r\n af spillepersonalet. </P>  \r\n\r\n<P>Selv om det kan forventes, at der i begyndelsesfasen vil blive anvendt  \r\n\r\n udenlandsk arbejdskraft, lægger flertallet vægt på, at der på længere sigt  \r\n\r\n skabes mulighed for, at der kan anvendes lokal arbejdskraft. Flertallet skal  \r\n\r\n i den forbindelse pege på, at der søges etableret uddannelsestilbud, f.eks.  \r\n\r\n på handelsskoler, købmandsskoler eller på arbejdsmarkedsuddannelsesskolerne.  \r\n\r\n Flertallet ønsker således, at der foretages en revurdering af  \r\n\r\n uddannelsessituationen et år efter kasinovirksomhedernes etablering, og  \r\n\r\n justitsministeren har givet tilsagn om at forelægge en redegørelse herom for  \r\n\r\n Retsudvalget. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>vedtagelse</I> med de af ministeren stillede  \r\n\r\n ændringsforslag. </P>  \r\n\r\n<P>Fremskridtspartiet støtter de bemærkninger i flertallets  \r\n\r\n betænkningsbidrag, der vedrører argumentationen for ændringsforslagene. </P>  \r\n\r\n<P>Fremskridtspartiet ønsker derudover at fastslå, at den uddannelse af  \r\n\r\n kasinopersonale, som skal foregå, ikke må medføre øgede offentlige udgifter.  \r\n\r\n Det må være op til kasinoerhvervets arbejdsgivere og  \r\n\r\n lønmodtagerorganisationer at forestå denne udgift. </P>  \r\n\r\n<P>Et <I>andet mindretal</I> (Kristeligt Folkepartis medlem af udvalget)  \r\n\r\n indstiller lovforslaget til <I>forkastelse</I> ved 3. behandling. </P>  \r\n\r\n<P>Mindretallet finder, at spillekasinoer har mange negative virkninger og  \r\n\r\n ingen positive. Der er ingen grund til at fremme spillelysten. Erfaringen  \r\n\r\n viser, at hasardspil kan medføre dybt tragiske hændelser i familier og hos  \r\n\r\n enkeltpersoner. </P>  \r\n\r\n<P>Etablering af spillekasinoer vil formentlig medføre øget alkoholmisbrug og  \r\n\r\n forøge kriminaliteten, ligesom det kan blive muligt at vaske sorte penge  \r\n\r\n hvide i et spillekasino. </P>  \r\n\r\n<P>Det er ikke nødvendigt at etablere spillekasinoer i Danmark for at lokke  \r\n\r\n turister til landet. De kan trækkes hertil af naturen og de mange fine  \r\n\r\n kulturelle tilbud. </P>  \r\n\r\n<P>Ændringsforslag </P>  \r\n\r\n<P>Af <I>justitsministeren,</I> tiltrådt af et <I>flertal</I> (udvalget med  \r\n\r\n undtagelse af KRF): </P>  \r\n\r\n<P>Til § 1 </P>  \r\n\r\n<P> <B>1)</B> I <I>stk. 2</I> ændres &#187;5 år&#171; til: &#187;10 år&#171;.  \r\n\r\n</P>  \r\n\r\n<P>Til § 6 </P>  \r\n\r\n<P> <B>2)</B> Paragraffen affattes således: </P>  \r\n\r\n<P> <B>&#187;§ 6.</B> Indsatser i spil skal, bortset fra de i § 3, stk. 1,  \r\n\r\n nævnte spil, gøres med særlige spillemærker (jetons). </P>  \r\n\r\n<P> <I>Stk. 2.</I> Gevinster i spil skal, bortset fra de i § 3, stk. 1,  \r\n\r\n nævnte spil, udbetales i spillemærker. </P>  \r\n\r\n<P> <I>Stk. 3.</I> Veksling fra kontanter til spillemærker kan foretages i  \r\n\r\n kasinoets vekselkasse samt ved spillebordene, medens veksling fra  \r\n\r\n spillemærker til kontanter kun må finde sted i kasinoets vekselkasse. </P>  \r\n\r\n<P> <I>Stk. 4.</I> Alle spillemærker skal veksles i kasinoets vekselkasse,  \r\n\r\n inden spillekasinoet forlades. </P>  \r\n\r\n<P> <I>Stk. 5.</I> Et spillekasino skal føre et dagligt regnskab. </P>  \r\n\r\n<P> <I>Stk. 6.</I> Justitsministeren kan fastsætte nærmere regler om,  \r\n\r\n hvorledes udbetalinger efter stk. 4 skal finde sted, samt regler om opgørelse  \r\n\r\n af og kontrol med kontanter ved spillebordene.&#171; </P>  \r\n\r\n<P>Til § 12 </P>  \r\n\r\n<P> <B>3)</B> Paragraffen affattes således: </P>  \r\n\r\n<P> <B>&#187;§ 12.</B> En ansat må ikke modtage gaver fra spillekasinoets  \r\n\r\n gæster. Dog er det tilladt for gæsterne at lægge spillemærker som gaver  \r\n\r\n bestemt for det samlede personale i særlige til dette formål indrettede  \r\n\r\n beholdere. </P>  \r\n\r\n<P> <I>Stk. 2.</I> Beløb, der er givet i henhold til stk. 1, 2. pkt., skal  \r\n\r\n fordeles mellem de ansatte efter en skriftlig aftale, som skal være godkendt  \r\n\r\n af justitsministeren. </P>  \r\n\r\n<P> <I>Stk. 3.</I> Justitsministeren kan fastsætte regler om opgørelse af  \r\n\r\n kontrol med gaver givet i henhold til stk. 1, 2. pkt.&#171; </P>  \r\n\r\n<P>Nye paragraffer </P>  \r\n\r\n<P> <B>4)</B> Efter § 12 indsættes som nye paragraffer: </P>  \r\n\r\n<P> <B>&#187;§ 01.</B> I et spillekasino må kun ansættes personer, der forud  \r\n\r\n for ansættelsen er godkendt af politiet. </P>  \r\n\r\n<P> <B>§ 02.</B> Reglerne i §§ 11 og 12, stk. 1, 1. pkt., gælder også for  \r\n\r\n indehaveren af tilladelsen samt for direktører og bestyrelsesmedlemmer i et  \r\n\r\n selskab, der er meddelt tilladelse.&#171; </P>  \r\n\r\n<P>Til § 20 </P>  \r\n\r\n<P> <B>5)</B> I <I>stk. 1, nr. 1</I> og <I>2,</I> udgår ordene &#187;eller en  \r\n\r\n ansat&#171;. </P>  \r\n\r\n<P>Til § 22 </P>  \r\n\r\n<P> <B>6)</B> I <I>stk. 1, nr. 1,</I> ændres &#187;§ 6, stk. 1-4, § 8, stk.  \r\n\r\n 1, §§ 10-13&#171; til: &#187;§ 6, stk. 1-5, § 8, stk. 1, § 10, § 11, § 12,  \r\n\r\n stk. 1 og 2, § 01, § 02, § 13,&#187;. </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Selv om en tilladelse vil kunne forlænges, foreslås det under hensyn til  \r\n\r\n de betydelige anlægsudgifter, der vil være forbundet med at etablere et  \r\n\r\n kasino, at en tilladelse gælder i 10 år. </P>  \r\n\r\n<P>Til nr. 2 </P>  \r\n\r\n<P>Ved den ændrede affattelse af § 6 åbnes der mulighed for, at der ved  \r\n\r\n spillebordene kan foretages veksling fra kontanter til spillemærker, men ikke  \r\n\r\n omvendt. Samtidig er der i stk. 5 indføjet en bemyndigelsesbestemmelse til  \r\n\r\n justitsministeren, hvorefter denne kan fastsætte nærmere regler om opgørelse  \r\n\r\n af og kontrol med kontanter ved spillebordene. </P>  \r\n\r\n<P>Til nr. 3 </P>  \r\n\r\n<P>I mange lande, der har spillekasinoer, er det tilladt for gæsterne at  \r\n\r\n lægge gaver (tips, drikkepenge m.v.) i form af spillemærker bestemt for det  \r\n\r\n samlede personale i en særlig beholder kaldet troncen. De indkomne beløb  \r\n\r\n anvendes til hel eller delvis aflønning af de ansatte. En tilsvarende ordning  \r\n\r\n foreslås indført i danske kasinoer. Om begrundelsen herfor henvises til  \r\n\r\n flertalsindstillingen ovenfor, hvoraf tillige fremgår, at der bør fastsættes  \r\n\r\n særlige sikkerhedsforskrifter i relation til troncen. Med henblik herpå  \r\n\r\n bemyndiges justitsministeren efter stk. 3 til at fastsætte regler om  \r\n\r\n opgørelse af og kontrol med de gaver, der lægges i troncen. Det bemærkes, at  \r\n\r\n der bør kræves et dobbelt sikkerhedssystem med hensyn til adgangen til  \r\n\r\n spillemærkerne i troncen, f.eks. ved etablering af to låse. </P>  \r\n\r\n<P>Til nr. 4 </P>  \r\n\r\n<P>Det følger forudsætningsvis af § 19, stk. 1, nr. 2, at Justitsministeriet  \r\n\r\n skal godkende bestyrelsesmedlemmer og direktører i et selskab, der ønsker  \r\n\r\n tilladelse til kasinodrift. Som en yderligere styrkelse af sikkerheden for,  \r\n\r\n at et spillekasino vil blive drevet på fuldt forsvarlig måde, foreslås, at  \r\n\r\n politiet skal godkende ansættelsen af andre personer, der skal have med  \r\n\r\n kasinovirksomheden at gøre. </P>  \r\n\r\n<P>Forbudet mod, at ansatte deltager i spillet eller modtager gaver fra  \r\n\r\n kasinoets gæster, foreslås tillige at gælde en indehaver af tilladelsen,  \r\n\r\n herunder tillige bestyrelsesmedlemmer og direktører. </P>  \r\n\r\n<P>Til nr. 5 </P>  \r\n\r\n<P>I tilfælde, hvor indehaveren afskediger en ansat, der har overtrådt loven  \r\n\r\n eller dømmes for strafbart forhold, der begrunder en nærliggende fare for  \r\n\r\n misbrug, vil der ikke være behov for at tilbagekalde tilladelsen. Såfremt den  \r\n\r\n pågældende ikke afskediges, vil tilladelsen kunne tilbagekaldes, såfremt  \r\n\r\n betingelserne i § 20, stk. 1, nr. 3, er opfyldt. </P>  \r\n\r\n<P>Til nr. 6 </P>  \r\n\r\n<P>Ændringsforslaget er en konsekvens af de under nr. 2-4 stillede  \r\n\r\n ændringsforslag. </P>  \r\n\r\n<P> <I>Grethe Fenger Møller (KF)</I> fmd. <I>Fischer (KF) Helge Adam Møller  \r\n\r\n (KF) Bjørn Elmquist (V) Inge Dahl-Sørensen (V) Knud Lind (FP) Kirsten Lee  \r\n\r\n (RV) Nør Christensen (CD) Inger Stilling Pedersen (KRF) Erling Christensen  \r\n\r\n (S) Ole Espersen (S) Søren Hansen (S) Torben Lund (S) Lissa Mathiasen (S)  \r\n\r\n Carsten Andersen (SF) Tommy Dinesen (SF) Ebba Strange (SF)</I> nfmd. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "08/06/1990"
        },
        {
            "displayName": "Accession",
            "displayValue": "198914K00058"
        },
        {
            "displayName": "Entydig dokumentidentifikation",
            "displayValue": "CL003427"
        },
        {
            "displayName": "Dato for førstegangsindlæggelse",
            "displayValue": "08/06/1990"
        },
        {
            "displayName": "Dato for indlæggelse",
            "displayValue": "08/06/1990"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "58"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}