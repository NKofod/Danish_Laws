{
    "id": 105443,
    "title": "1997 BR 2   BERETNING OM FOLKETINGETS BEHANDLING AF SCHENGENSAGER    NR 2 1997-98. 2. SAMLING ",
    "documentTypeId": "370",
    "isSagsforlobPeriodValid": false,
    "shortName": "1997/2 BR 2",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BR 2 </P>  \r\n\r\n<P></P>  \r\n\r\n<P>Beretning om Folketingets behandling af Schengensager <BR>  \r\n\r\n Nr 2 1997-98. 2. samling </P>  \r\n\r\n<P></P>  \r\n\r\n<P>Afgivet af Europaudvalget </P>  \r\n\r\n<P></P>  \r\n\r\n<P>Afgivet: 19980507 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Efter gennemførelsen af lov nr. 418 af 10. juni 1997 om Danmarks  \r\n\r\n tiltrædelse af Schengenkonventionen har Europaudvalget taget op til  \r\n\r\n drøftelse, hvorledes regeringens orientering af Folketinget om samarbejdet  \r\n\r\n inden for Schengen skal foregå. En sådan drøftelse var allerede forudset i  \r\n\r\n Europaudvalgets beretning af 27. september 1996, hvor der på side 4 står:  \r\n\r\n &#187;Europaudvalget vil på et senere tidspunkt tage op til drøftelse,  \r\n\r\n hvordan spørgsmål i forbindelse med WTO, Schengen og andre internationale  \r\n\r\n samarbejdsorganisationer skal behandles i Folketinget.&#171; </P>  \r\n\r\n<P>Spørgsmålet er drøftet med justitsministeren under et samråd den 24.  \r\n\r\n oktober 1997, og justitsministeren har ved notits af 27. november 1997  \r\n\r\n stillet forslag til justering af proceduren for orientering af Folketingets  \r\n\r\n Retsudvalg og Europaudvalg forud for møder i Schengens Eksekutivkomite. Denne  \r\n\r\n notits er optrykt som <I>bilag.</I>  </P>  \r\n\r\n<P>Det fremgår heraf, at så længe den danske tiltrædelsesaftale ikke er  \r\n\r\n blevet ratificeret af samtlige øvrige Schengenmedlemslande, er Danmark kun  \r\n\r\n observatør i Schengensamarbejdet. </P>  \r\n\r\n<P>Det er oplyst, at Eksekutivkomiteen plejer at holde fire møder om året.  \r\n\r\n</P>  \r\n\r\n<P>Europaudvalget er bekendt med, at justitsministeren også vil drøfte  \r\n\r\n Schengensager med Folketingets Retsudvalg, men i nærværende beretning er kun  \r\n\r\n behandlet orienteringen af Europaudvalget. </P>  \r\n\r\n<P>Selv om Schengensamarbejdet er et mellemstatsligt samarbejde og endnu ikke  \r\n\r\n formelt er en del af EU-samarbejdet, er der behov for, at Folketinget holdes  \r\n\r\n løbende orienteret om regeringens deltagelse i dette samarbejde. I  \r\n\r\n overensstemmelse med forslaget fra justitsministeren er der derfor mellem  \r\n\r\n Europaudvalget og regeringen aftalt nedenstående procedure, som går i retning  \r\n\r\n af den ordning, der gælder i EU-sager, idet der er taget højde for, at der  \r\n\r\n ikke bliver tale om fremsendelse af grundnotater. </P>  \r\n\r\n<P>1. Forud for møder i Schengens Eksekutivkomite fremsender regeringen  \r\n\r\n aktuelle notater om de punkter, som forventes at komme op på mødet i  \r\n\r\n Eksekutivkomiteen. Disse notater fremsendes så vidt muligt senest en uge før  \r\n\r\n det under pkt. 2 nævnte møde i Europaudvalget. </P>  \r\n\r\n<P>2. Det forestående møde i Eksekutivkomiteen sættes på dagsordenen for et  \r\n\r\n ordinært møde i Europaudvalget ugen før mødet i Eksekutivkomiteen. Her  \r\n\r\n redegør justitsministeren og indenrigsministeren mundtligt for de væsentlige  \r\n\r\n sager, der skal behandles, dvs. efter samme retningslinjer som for EU-sager.  \r\n\r\n</P>  \r\n\r\n<P>3. Efter mødet i Eksekutivkomiteen fremsender regeringen en skriftlig  \r\n\r\n redegørelse for forløbet. </P>  \r\n\r\n<P>4. Spørgsmålet om eventuel forelæggelse af forhandlingsoplæg i  \r\n\r\n Europaudvalget tages op til drøftelse, når der sker en ændring i Danmarks  \r\n\r\n status i relation til Schengen. </P>  \r\n\r\n<P>P.u.v. </P>  \r\n\r\n<P>Jacob Buksti </P>  \r\n\r\n<P>formand </P>  \r\n\r\n<P>JUSTITSMINISTERIET </P>  \r\n\r\n<P> <B>Bilag</B>  </P>  \r\n\r\n<P>Civil- og Politiafdelingen </P>  \r\n\r\n<P>Det Internationale Kontor </P>  \r\n\r\n<P>Den 27. november 1997 </P>  \r\n\r\n<P> <B>NOTITS</B>  </P>  \r\n\r\n<P>Forslag til justering af proceduren til orientering af Folketingets  \r\n\r\n Retsudvalg og Europaudvalg forud for møder i Schengens Eksekutiv-komite. </P>  \r\n\r\n<P> <I>1. Den nuværende procedure for Schengen-sager.</I>  </P>  \r\n\r\n<P>Proceduren for orientering af Folketinget i sager vedrørende  \r\n\r\n Schengen-samarbejdet har siden Danmarks indtræden som observatør været som  \r\n\r\n følger: </P>  \r\n\r\n<P>1. Sager, der drøftes på møder i Schengens Eksekutiv-komite, er hidtil  \r\n\r\n ikke blevet behandlet i en fast intern regeringsprocedure. </P>  \r\n\r\n<P>2. Forud for hvert møde i Eksekutiv-komiteen udarbejder Justitsministeriet  \r\n\r\n i samarbejde med Indenrigsministeriet et faktuelt notat til Retsudvalget og  \r\n\r\n Europaudvalget. Notatet gennemgår i kort form de sager, der skal drøftes på  \r\n\r\n mødet. Fremsendelsen til Europaudvalget sker via Udenrigsministeriet. </P>  \r\n\r\n<P>3. Efter hvert møde i Eksekutiv-komiteen udarbejder Justitsministeriet i  \r\n\r\n samarbejde med Indenrigsministeriet en kort skriftlig orientering om  \r\n\r\n beslutningerne på mødet til de to udvalg. </P>  \r\n\r\n<P> <I>2. Den nuværende procedure for EU-sager.</I>  </P>  \r\n\r\n<P>1. Sager, der behandles på rådsmøder i søjle 3, er underlagt en fast  \r\n\r\n intern regeringsprocedure, hvorefter sagerne forud for hvert rådsmøde  \r\n\r\n forelægges følgende udvalg (i nævnte rækkefølge): </P>  \r\n\r\n<P>- Forberedelsesudvalget vedr. Rets- og politisamarbejde </P>  \r\n\r\n<P>- Det Udenrigs- og Sikkerhedspolitiske Embedsmandsudvalg </P>  \r\n\r\n<P>- Regeringens Udenrigspolitiske Udvalg (II). </P>  \r\n\r\n<P>2. Der udarbejdes af den pågældende ressortminister såkaldte aktuelle  \r\n\r\n notater for hvert af de punkter, som forventes at komme op på rådsmødet. De  \r\n\r\n aktuelle notater sendes til Retsudvalget og Europaudvalget senest fredag i  \r\n\r\n ugen før ministerens mundtlige forelæggelse af sagerne i de to udvalg. </P>  \r\n\r\n<P>3. I ugen før rådsmødets afholdelse er ministeren typisk i Retsudvalget om  \r\n\r\n torsdagen og i Europaudvalget om fredagen. Der udarbejdes talepapir til  \r\n\r\n ministeren, der således gennemgår alle sager - herunder i Europaudvalget med  \r\n\r\n henblik på forhandlingsoplæg. </P>  \r\n\r\n<P>4. Efter hvert rådsmøde modtager de to udvalg inden 14 dage en skriftlig  \r\n\r\n orientering om beslutningerne på mødet. </P>  \r\n\r\n<P>5. Forberedelserne op til et rådsmøde ser således typisk ud som følger:  \r\n\r\n</P>  \r\n\r\n<PRE>  \r\n\r\n Fredag     Umt. oversender de aktuelle notater til de to  \r\n\r\n            folketingsudvalg  \r\n\r\n Onsdag     Rådsmødet drøftes i Udenrigs- og Sikkerhedspolitisk  \r\n\r\n            (embedsmands) Udvalg  \r\n\r\n Onsdag/    Forelæggelse for regeringens Udenrigspolitiske  \r\n\r\n Torsdag    Udvalg (II)  \r\n\r\n Torsdag    Mundtlig forelæggelse i Retsudvalget  \r\n\r\n Fredag     Mundtlig forelæggelse i Europaudvalget  \r\n\r\n Torsdag/   Rådsmøde  \r\n\r\n Fredag  \r\n\r\n</PRE>  \r\n\r\n<P> <I>3. Forslag til ændret procedure vedrørende Schengen-sager.</I>  </P>  \r\n\r\n<P>Ved samrådet i Europaudvalget den 24. oktober 1997 tilkendegav  \r\n\r\n justitsministeren, at han var åben overfor at drøfte en justering af  \r\n\r\n proceduren vedr. Schengen-sager, således at den går i retning af den ordning,  \r\n\r\n der gælder i EU-sager. </P>  \r\n\r\n<P>En tilnærmelse af Schengen-proceduren til EU-proceduren vil i forhold til  \r\n\r\n de to folketingsudvalg navnlig indebære følgende to ændringer: </P>  \r\n\r\n<P>1. Der skal af ressortministeren udarbejdes egentlige aktuelle notater på  \r\n\r\n hvert af de punkter, som forventes at komme op på mødet i Eksekutiv-komiteen.  \r\n\r\n Dette vil give udvalgene en mere fyldig, skriftlig orientering end den  \r\n\r\n samlede gennemgang, der i øjeblikket gives i form af eet kortfattet notat.  \r\n\r\n</P>  \r\n\r\n<P>2. Ministeren skal i ugen forud for hvert møde i Eksekutiv-komiteen møde  \r\n\r\n op i begge udvalg for at redegøre mundtligt for sagerne. </P>  \r\n\r\n<P>Dog må der tages det forbehold, at dokumentgangen i Schengen-sagerne er  \r\n\r\n noget mindre regelmæssig end i EU-sagerne, hvilket kan vanskeliggøre  \r\n\r\n overholdelsen af tidsfristerne for oversendelse af aktuelle notater og  \r\n\r\n afholdelse af samråd. </P>  \r\n\r\n<P>Danmarks rolle som observatør i Schengen-samarbejdet betyder endvidere, at  \r\n\r\n der som udgangspunkt ikke bliver tale om at forelægge sager for  \r\n\r\n Europaudvalget til egentligt forhandlingsoplæg, så længe den danske  \r\n\r\n tiltrædelsesaftale ikke er blevet ratificeret af samtlige øvrige  \r\n\r\n Schengen-medlemslande. </P>  \r\n\r\n<P>Med disse to forbehold vil proceduren imidlertid svare til proceduren for  \r\n\r\n EU-sagerne i søjle 3. </P>  \r\n\r\n<P>Ovennævnte forslag til ændring af proceduren i Schengen-sagene fremsættes  \r\n\r\n<I>med forbehold for</I> godkendelse i regeringens Udenrigspolitiske Udvalg.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "27/05/1998"
        },
        {
            "displayName": "Accession",
            "displayValue": "19972SR00002"
        },
        {
            "displayName": "Entydig dokumentidentifikation",
            "displayValue": "CL008538"
        },
        {
            "displayName": "Dato for førstegangsindlæggelse",
            "displayValue": "27/05/1998"
        },
        {
            "displayName": "Dato for indlæggelse",
            "displayValue": "27/05/1998"
        },
        {
            "displayName": "Dokumenttype",
            "displayValue": "Selvstændig beretning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "2"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}