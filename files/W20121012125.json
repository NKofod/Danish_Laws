{
    "id": 153755,
    "title": "Ankestyrelsens principafgørelse 181-12 om arbejdsskade - personkreds - foreningsarbejde",
    "documentTypeId": "240",
    "isSagsforlobPeriodValid": true,
    "shortName": "KEN nr 10121 af 30/11/2012",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 181-12 om arbejdsskade - personkreds - foreningsarbejde</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">\r\n      <span class=\"Bold\">Principafgørelsen fastslår</span>\r\n   </p>\r\n   <p class=\"TekstGenerel\">\r\n      <span class=\"Bold\">Lovens personkreds</span>\r\n   </p>\r\n   <p class=\"TekstGenerel\">Afgørelsen afgrænser, hvilken personkreds, der er omfattet af lovens bestemmelse i § 2.</p>\r\n   <p class=\"TekstGenerel\">Et medlem af en andelsbolig- eller grundejerforening er ikke omfattet af lovens personkreds, når vedkommende udfører arbejde, som ikke ligger udover, hvad der kan forventes af medlemmet, som led i foreningens virke, og hvad der kan betragtes som almindelig deltagelse i foreningsarbejde.</p>\r\n   <p class=\"TekstGenerel\">Hvis medlemmet skal være omfattet, skal arbejdet være af en sådan karakter, at det kun kan udføres, hvis medlemmet har en særlig uddannelse eller fagkundskab.</p>\r\n   <p class=\"TekstGenerel\">Et medlem er ikke omfattet af personkredsen, hvis arbejdet er af en sådan karakter, at det vil kunne varetages af de fleste uden særlig uddannelse eller fagkundskab, og det skal være fordelt på flere medlemmer samt være frivilligt.</p>\r\n   <p class=\"TekstGenerel\">Et medlem af en andelsboligforening var ikke omfattet af lovens personkreds, da hun kom til skade med sin arm i forbindelse med vedligeholdelse af et grønt fællesareal, som foreningen skulle vedligeholde sammen med en anden forening.</p>\r\n   <p class=\"TekstGenerel\">Ankestyrelsen lagde vægt på, at vedligeholdelse af et grønt areal er arbejde, der kan forventes af et medlem af en andelsboligforening, og som ligger naturligt indenfor foreningens formål. Arbejdet må betragtes som almindelig deltagelse i foreningsarbejdet. Der er tale om et arbejde af en sådan karakter, at det ikke kræver særlige kompetencer. Herudover lagde vi vægt på, at der var flere om at varetage opgaven, og at den var frivillig.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om arbejdsskadesikring - lovbekendtgørelse nr. 848 af 7. september 2009 - § 2</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>\r\n   <span class=\"Bold\">1.</span> <span class=\"Bold\">Baggrund for at behandle sagen</span></p>\r\n<p>Ankestyrelsen har behandlet sagen for at bidrage til fortolkning af personkredsen i lovens § 2, og for at fastlægge praksis for hvornår personer, der deltager i foreningsarbejde i en andelsbolig- eller grundejerforening, er omfattet af loven.</p>\r\n<p>\r\n   <span class=\"Bold\">2.</span> <span class=\"Bold\">Reglerne</span></p>\r\n<p>§ 2. stk. 1</p>\r\n<p>Personer, der ansættes til at udføre arbejde her i landet for en arbejdsgiver, er berettigede efter denne lov, jf. §§ 5-7. Arbejdet kan være lønnet eller ulønnet og kan være varigt, midlertidigt eller forbigående.</p>\r\n<p>Arbejdsskadestyrelsen vejledning om foreningers pligt til at tegne arbejdsskadesikring af 10. november 2006:</p>\r\n<p>”Formålet med en andelsboligforening er at varetage pligter, der påhviler foreningens medlemmer i fællesskab. Det kan fx være vedligeholdelse af grønne arealer, og et sådan arbejde, hvor medlemmerne skiftes om arbejdet, ligger ikke ud, hvad der kan forventes, at et medlem i en andelsboligforening.</p>\r\n<p>Hvis det kun er et eller få medlemmer, der påtager sig opgaverne, eller der et tale om arbejde, der ligger uden for, hvad der kan forventes af medlemmerne af foreningen, og som normalt vil kræve, at foreningen hyrer fremmed arbejdskraft, vil der foreligge et antagelsesforhold, og medlemmet vil være omfattet af loven. ”</p>\r\n<p>\r\n   <span class=\"Bold\">3.</span> <span class=\"Bold\">Kasserede Principafgørelser</span></p>\r\n<p>Følgende Principafgørelser er indarbejdet i principafgørelsen og gælder derfor ikke længere</p>\r\n<p>\r\n   <span class=\"Italic\">Arbejde udover det forventelige / Almindeligt foreningsarbejde eller aktiviteter</span>\r\n</p>\r\n<p>I Principafgørelse U-2-87 fandt vi, at det udførte arbejde (murerarbejde på ejendommens tag) gik ud over, hvad man med rimelighed kunne forvente, at et medlem af en andelsboligforening påtog sig. Medlemmet var derfor omfattet af personkredsen.</p>\r\n<p>I Principafgørelse U-3-87 deltog et bestyrelsesmedlem i grundejerforeningens arbejdsweekend (gravearbejde i forbindelse med plantning af træer). Vi vurderede, at arbejdet ikke gik ud over, hvad der kan betragtes som almindelig deltagelse i foreningsarbejde. Skadelidte var derfor ikke omfattet af lovens personkreds.</p>\r\n<p>\r\n   <span class=\"Bold\">4.</span> <span class=\"Bold\">Den konkrete afgørelse</span></p>\r\n<p>\r\n   <span class=\"Italic\">Afgørelse i din sag om en arbejdsskade</span>\r\n</p>\r\n<p>Ankestyrelsen har i møde truffet afgørelse om anerkendelse af en hændelse, som du var udsat for den 24. juli 2011.</p>\r\n<p>Vi har besluttet at behandle sagen principielt til belysning af, hvornår der er tale om arbejde, som ligger udover, hvad der kan forventes af et medlem af en andelsbolig- eller grundejerforening, som led i foreningens virke.</p>\r\n<p>Resultatet er</p>\r\n<p>• Du er ikke omfattet af den personkreds, som er sikret af arbejdsskadeloven</p>\r\n<p>Det betyder, at du ikke har ret til erstatning eller andre ydelser efter arbejdsskadeloven.</p>\r\n<p>Vi ændrer således Arbejdsskadestyrelsens afgørelse.</p>\r\n<p>Der var enighed på mødet.</p>\r\n<p>På de næste sider kan du læse om begrundelse, regler med videre.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Vi vurderer, at du ved hændelsen den 24. juli 2011 ikke udførte et arbejde, der lå udover, hvad der kan forventes af medlemmer som led i en andelsboligforenings virke.</p>\r\n<p>Vi har lagt til grund, at skaden på højre overarm skete i forbindelse med vedligeholdelse af et grønt areal, som er fælles for to andelsboligforeninger, hvor du er medlem i den ene.</p>\r\n<p>Vi har lagt vægt på, at vedligeholdelse af et grønt areal er arbejde, der kan forventes af et medlem af en andelsboligforening, og som ligger naturligt indenfor foreningens formål. Arbejdet er af en sådan karakter, at det ikke kræver særlige kompetencer.</p>\r\n<p>Vi har også lagt vægt på, at I var flere om at varetage opgaven med at slå græs og vedligeholde arealet, og at opgaven var frivillig.</p>\r\n<p>Din andelsboligforening har oplyst, at foreningen består af 16 andele, der grænser op til et grønt areal, hvor også en forening på 14 andele grænser op til. Ved stiftelsen af foreningerne blev det aftalt, at arealet skulle anvendes af begge foreninger.</p>\r\n<p>Ved hver årlige generalforsamling finder man et par frivillige, som sammen med naboforeningen hjælper med græsslåning og vedligeholdelse af fællesarealet. Der er ingen tvang, og man kan stoppe uden varsel. I 2011 var I fem i alt, heraf tre fra din forening.</p>\r\n<p>Arbejdet er ikke en omgangstjeneste, og en stor del af de 16 andelshavere i din forening er ældre personer, som ikke er stand til at udføre jobbet.</p>\r\n<p>Din andelsboligforening oplyser, at hvis du ikke havde udført arbejdet, ville det skulle have været udført af en anden frivillig eller lejet arbejdskraft.</p>\r\n<p>Det fremgår af Arbejdsskadestyrelsens vejleding om foreningers pligt til at tegne arbejdsskadesikring af 10. november 2006, at formålet med en andelsboligforening er at varetage pligter, der påhviler foreningens medlemmer i fællesskab. Det kan for eksempel være vedligeholdelse af grønne arealer, og et sådan arbejde, hvor medlemmerne skiftes om arbejdet, ligger ikke ud, hvad der kan forventes, at et medlem i en andelsboligforening.</p>\r\n<p>Hvis det kun er et eller få medlemmer, der påtager sig opgaverne, eller der et tale om arbejde, der ligger uden for, hvad der kan forventes af medlemmerne af foreningen, og som normalt vil kræve, at foreningen hyrer fremmed arbejdskraft, vil der foreligge et antagelsesforhold, og medlemmet vil være omfattet af loven.</p>\r\n<p>Vi finder derfor efter en samlet vurdering, at du ikke er omfattet af lovens personkreds i § 2.</p>\r\n<p>Personer, der ansættes til at udføre arbejde her i landet for en arbejdsgiver, er berettigede efter denne lov. Der skal således være indgået en aftale om udførelse af egentlig arbejde. Arbejdet kan være lønnet eller ulønnet og kan være varigt, midlertidigt eller forbigående.</p>\r\n<p>Oplysningerne fremgår særligt af anmeldelsen vedlagt beskrivelse af andelsboligforeningen og spørgeskema besvaret 15. oktober 2011 vedlagt notat om vedligeholdelse af fællesarealer af 13. maj 1995, referat fra møde i foreningen den 3. februar 2001 samt vedtægter af 9. november 2006 og tillæg til vedtægter af 15. april 2010.</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>A Forsikring mener at hændelsen den 24. juli 2011 ikke kan anerkendes som en arbejdsskade.</p>\r\n<p>A Forsikring henviser til, at der i alt er 5 frivillige og ulønnede personer til at varetage græsklipningen på området ved andelsboligforeningen.</p>\r\n<p>A Forsikring er derfor af den overbevisning, at græsslåningen varetages af medlemmerne i fællesskab, og at medlemmerne skiftes til at slå græsset.</p>\r\n<p>Da arbejdet med græsklipningen varetages af de frivillige medlemmer i fællesskab, mener A Forsikring ikke, at arbejdet ligger ud over hvad, der er normalt eller hvad der kan forventes af et medlem af en andelsboligforening.</p>\r\n<p>A Forsikring henviser til Arbejdsskadestyrelsen vejledning om foreningsarbejde for grundejerforeninger, andelsboligforeninger og ejerforeninger punkt 7 af 10. november 2006.</p>\r\n<p>Vi bemærker, at oplysningerne er indgået i vurderingen af sagen. Vi henviser til begrundelsen for afgørelsen.</p>\r\n<p>\r\n   <span class=\"Bold\">Oplysningerne i sagen</span>\r\n</p>\r\n<p>Vi har afgjort sagen på grundlag af</p>\r\n<p>• de oplysninger, som forelå, da Arbejdsskadestyrelsen traf afgørelse i sagen</p>\r\n<p>• Arbejdsskadestyrelsens afgørelse af 20. juni. Ved denne afgørelse fandt Arbejdsskadestyrelsen, at du var omfattet af loven ved hændelsen den 24. juli 2011.</p>\r\n<p>• klagen til Ankestyrelsen</p>\r\n<p>• Arbejdsskadestyrelsens brev om genvurdering</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 11. november 2019, idet den er erstattet af principafgørelse nr. 55-19.\r\n"
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20121012125"
        },
        {
            "displayName": "Entydig dokumentidentifikation",
            "displayValue": "BS006555"
        },
        {
            "displayName": "Dato for indlæggelse",
            "displayValue": "12/11/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10121"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "30/11/2012"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1214375-12"
        },
        {
            "displayName": "Stikord",
            "displayValue": "181-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}