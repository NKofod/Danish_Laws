{
    "id": 105973,
    "title": "1985 BSF 13   FORSLAG TIL FOLKETINGSBESLUTNING OM ØGET PARLAMENTARISK-DEMOKRATISK   KONTROL MED DANMARKS DELTAGELSE I NATO ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 13",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 13 </P>  \r\n\r\n<P></P>  \r\n\r\n<P>Forslag til folketingsbeslutning om øget parlamentarisk-demokratisk  \r\n\r\n kontrol med Danmarks deltagelse i NATO </P>  \r\n\r\n<P></P>  \r\n\r\n<P>Fremsat af Albrechtsen (VS) Thoft (SF) </P>  \r\n\r\n<P></P>  \r\n\r\n<P>den 8. oktober 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at tage initiativ til, </P>  \r\n\r\n<P>- at folketingets forsvarsudvalg indkaldes umiddelbart forud for alle </P>  \r\n\r\n<P>NATO-forsvarsministermøder (herunder NPG-møder) og ligeledes forud </P>  \r\n\r\n<P>for alle andre NATO-møder af tilsvarende væsentlighed; </P>  \r\n\r\n<P>- at der på disse forsvarsudvalgsmøder altid berammes en </P>  \r\n\r\n<P>forhåndsorientering om det pågældende NATO-mødes hovedpunkter og </P>  \r\n\r\n<P>en debat om de danske holdninger og ønsker; </P>  \r\n\r\n<P>- at det udenrigspolitiske nævn tillige indkaldes til rådslagning i </P>  \r\n\r\n<P>de tilfælde, hvor der på NATO-mødet skal drøftes spørgsmål af </P>  \r\n\r\n<P>større udenrigspolitisk rækkevidde for Danmark (jfr. grundlovens § </P>  \r\n\r\n<P>19), stk. 3). </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Nærværende beslutningsforslag er en uændret genfremsættelse af et i </P>  \r\n\r\n<P>folketingsåret 1983-84, (2. samling) og i folketingsåret 1984-85 </P>  \r\n\r\n<P>fremsat forslag, se Folketingstidende 1983-84 (2. samling, </P>  \r\n\r\n<P>forhandlingerne sp. 259 og 2784, tillæg A sp. 1039 samt tillæg B </P>  \r\n\r\n<P>sp. 1249, samt Folktingstidende 1984-85, forhandlingerne sp. 5696 </P>  \r\n\r\n<P>og 7079, tillæg A sp. 3439 og tillæg B sp. 1369. </P>  \r\n\r\n<P>Formålet med forslaget er - som det fremgår af titlen - at opnå øget </P>  \r\n\r\n<P>parlamentarisk-demokratisk kontrol med Danmarks deltagelse i NATO. </P>  \r\n\r\n<P>Dette er i allerhøjeste grad påkrævet. Der har i de senere år </P>  \r\n\r\n<P>været flere meget alvorlige eksempler på, at Danmarks tilsagn til </P>  \r\n\r\n<P>væsentlige NATO-beslutninger og aftaler med andre NATO-lande er </P>  \r\n\r\n<P>givet eller indgået under fuldstændig tilsidesættelse af det </P>  \r\n\r\n<P>parlamentariske demokrati. </P>  \r\n\r\n<P>Det kan ikke accepteres, at der fortsat på et af de vigtigste områder </P>  \r\n\r\n<P>i dansk politik sikkerhedspolitikken - opretholdes en forældet </P>  \r\n\r\n<P>ordning fra enevældens tid, der går ud på, at regeringen uden </P>  \r\n\r\n<P>folketingets medvirken kan træffe beslutninger af den mest </P>  \r\n\r\n<P>vidtgående betydning for befolkningens fremtid, ja, endog for </P>  \r\n\r\n<P>vores overlevelsesmuligheder. </P>  \r\n\r\n<P>På et andet væsentligt område, nemlig EF-politikken, er </P>  \r\n\r\n<P>beslutningerne slet ikke på samme måde overladt alene til </P>  \r\n\r\n<P>regeringen, og efter forslagsstillernes opfattelse burde der som </P>  \r\n\r\n<P>minimum indføres den samme ordning med hensyn til Danmarks </P>  \r\n\r\n<P>deltagelse i NATO, som i dag eksisterer på EF-området, dvs. en </P>  \r\n\r\n<P>ordning, der indebærer, at forsvarsudvalget får en rolle svarende </P>  \r\n\r\n<P>til markedsudvalgets. Men forslagsstillerne er naturligvis </P>  \r\n\r\n<P>indstillet på at overveje andre udmøntninger af </P>  \r\n\r\n<P>beslutningsforslaget, som kan føre til en øget </P>  \r\n\r\n<P>parlamentarisk-demokratisk kontrol. I bemærkningerne til </P>  \r\n\r\n<P>forslaget fra folketingsåret 1983-84 gennemgås et særdeles </P>  \r\n\r\n<P>eklatant eksempel på den manglende parlamentarisk-demokratiske </P>  \r\n\r\n<P>kontrol, nemlig sagen om forløbet op til den såkaldte </P>  \r\n\r\n<P>dobbeltbeslutning den 12. december 1979 om opstillingen af de 572 </P>  \r\n\r\n<P>nye mellemdistanceraketter. Allerede på møder i 1976 og 1977 gav </P>  \r\n\r\n<P>NATO-regeringerne principiel tilslutning til </P>  \r\n\r\n<P>moderniseringsprogrammet for de vesteuropæiske </P>  \r\n\r\n<P>mellemdistanceraketter, og 10 måneder før den officielt </P>  \r\n\r\n<P>iscenesatte beslutning, nemlig allerede i februar 1979, afgav USAs </P>  \r\n\r\n<P>forsvarsministerium ordre på Pershing II-programmet til </P>  \r\n\r\n<P>våbenproducenten Martin-Marietta. Principbeslutningerne i 1976-77 </P>  \r\n\r\n<P>og den faktiske ordreafgivning skete uden forudgående demokratisk </P>  \r\n\r\n<P>debat. </P>  \r\n\r\n<P>Et andet eksempel på den manglende demokratiske og parlamentariske </P>  \r\n\r\n<P>kontrol er indgåelsen af fly- og forstærkningsaftalerne. F.eks. </P>  \r\n\r\n<P>har folketinget ingen indflydelse haft på ingåelsen af den </P>  \r\n\r\n<P>såkaldte COB-aftale fra 1976, og først otte år efter - i 1984 - </P>  \r\n\r\n<P>lykkedes det at få udleveret denne aftale til folketingets </P>  \r\n\r\n<P>forsvarsudvalg. </P>  \r\n\r\n<P>Når disse aftaler overhovedet er blevet debatteret i folketinget, </P>  \r\n\r\n<P>skyldes det ikke de skiftende regeringer, som har indgået disse </P>  \r\n\r\n<P>aftaler, men derimod partier som socialistisk folkeparti og </P>  \r\n\r\n<P>venstresocialisterne, der har krævet offentlighed og demokrati i </P>  \r\n\r\n<P>disse spørgsmål. Men selvsagt er adgangen til efterfølgende at </P>  \r\n\r\n<P>kunne kræve debat - og muligvis opnå en delvis indsigt i de trufne </P>  \r\n\r\n<P>beslutninger - en helt utilstrækkelig form for parlamentarisk </P>  \r\n\r\n<P>kontrol. </P>  \r\n\r\n<P>Et spørgsmål, som hænger nøje sammen med fly- og </P>  \r\n\r\n<P>forstærkningsaftalerne, er Danmarks indvolvering i NATOs </P>  \r\n\r\n<P>atomstrategi, herunder spørgsmålet om eventuel stationering og </P>  \r\n\r\n<P>brug af atomvåben på dansk territorium. Realiteten er, at Danmark </P>  \r\n\r\n<P>er blevet dybere og dybere involveret i og bundet af NATOs </P>  \r\n\r\n<P>dødsensfarlige atomstrategi, uden at folketinget nogen sinde har </P>  \r\n\r\n<P>godkendt en udtrykkelig beslutning om dette vitale spørgsmål. </P>  \r\n\r\n<P>Da folketinget i foråret 1984 behandlede det ovenfor nævnte </P>  \r\n\r\n<P>beslutningsforslag, blev det ikke klart, om der i det nuværende </P>  \r\n\r\n<P>folketing kunne opnås flertal for en forbedret parlamentarisk </P>  \r\n\r\n<P>kontrol. Et flertal bestående af socialdemokratiets, </P>  \r\n\r\n<P>regeringspartiernes og fremskridtspartiets medlemmer af </P>  \r\n\r\n<P>forsvarsudvalget skrev i forsvarsudvalgets beretning af 29. maj </P>  \r\n\r\n<P>1984 over beslutningsforslaget, at flertallet ikke på daværende </P>  \r\n\r\n<P>tidspunkt fandt det muligt at udtale sig om eventuelle ændringer </P>  \r\n\r\n<P>med hensyn til den parlamentarisk-demokratiske kontrol med </P>  \r\n\r\n<P>Danmarks deltagelse i NATO, og der henvistes til, at ikke alle </P>  \r\n\r\n<P>spørgsmål angående beslutningsforslaget var besvarede. </P>  \r\n\r\n<P>Socialistisk folkepartis og det radikale venstres medlemmer af </P>  \r\n\r\n<P>udvalget udtalte sig i beretningen positivt om det ønskelige i, at </P>  \r\n\r\n<P>folketinget i højere grad blev inddraget. </P>  \r\n\r\n<P>Socialistisk folkepartis medlemmer pegede på, at der burde laves en </P>  \r\n\r\n<P>ordning, så forsvarsudvalget fik en rolle svarende til </P>  \r\n\r\n<P>markedsudvalgets, og at dette indebar, at udvalget så ville kunne </P>  \r\n\r\n<P>pålægges tavshedspligt, hvilket også i øjeblikket er tilfældet i </P>  \r\n\r\n<P>markedsudvalget. </P>  \r\n\r\n<P>Det radikale venstres medlem fandt, at forsvarsudvalget næppe kunne </P>  \r\n\r\n<P>komme til at spille en større rolle, men at det udenrigspolitiske </P>  \r\n\r\n<P>nævn i langt højere grad burde inddrages. </P>  \r\n\r\n<P>Man kunne have håbet, at selve debatten om den parlamentariske </P>  \r\n\r\n<P>kontrol, som fandt sted på baggrund af beslutningsforslaget, kunne </P>  \r\n\r\n<P>have medført en forbedring af forholdene på den måde, at </P>  \r\n\r\n<P>regeringen i højere grad havde inddraget i hvert fald </P>  \r\n\r\n<P>udenrigspolitisk nævn i de vigtigste beslutninger. Desværre har </P>  \r\n\r\n<P>det ikke været tilfældet - det er snarere gået den gale vej - og </P>  \r\n\r\n<P>dette er baggrunden for, at forslagsstillerne nu har fundet det </P>  \r\n\r\n<P>nødvendigt at genfremsætte forslaget. </P>  \r\n\r\n<P>Den 8. november 1984 godkendte NATOs planlægningsgruppe - med dansk </P>  \r\n\r\n<P>tilslutning - på ambassadørplan den nye doktrin FOFA. Dette skete </P>  \r\n\r\n<P>uden folketingets medvirken, og sagen understreger klart </P>  \r\n\r\n<P>regeringens totalt afvisende holdning over for ønskerne om blot </P>  \r\n\r\n<P>mindre forbedringer af den parlamentariske kontrol. </P>  \r\n\r\n<P>Også regeringens tilsidesættelse af et klart råd fra flertallet i </P>  \r\n\r\n<P>udenrigspolitisk nævn i sagen om Danmarks stemmeafgivning i FN </P>  \r\n\r\n<P>(sagen om det østtysk-cubansk-ungarske resolutionsforslag om </P>  \r\n\r\n<P>forbud mod førstebrug af atomvåben) er et klart udtryk for, at </P>  \r\n\r\n<P>regeringen snarere end at styrke den parlamentariske kontrol </P>  \r\n\r\n<P>ønsker at svække den, herunder at svække det udenrigspolitiske </P>  \r\n\r\n<P>nævns stilling. At så et flertal i folketinget tillod regeringen </P>  \r\n\r\n<P>at slippe godt fra at trodse nævnsflertallet, gør jo ikke sagen </P>  \r\n\r\n<P>bedre. </P>  \r\n\r\n<P>Dette fik da også den socialdemokratiske ordfører, hr. Lasse Budtz, </P>  \r\n\r\n<P>til i debatten i folketinget den 7. december 1984 at sige følgende </P>  \r\n\r\n<P>om sagen: </P>  \r\n\r\n<P>&#187;. . . men det er uhyre betænkeligt, at regeringen negligerer et </P>  \r\n\r\n<P>sikkert folketingsflertals holdning, og det må naturligvis give </P>  \r\n\r\n<P>anledning til overvejelser af den alvorligste art.&#171; Jfr. </P>  \r\n\r\n<P>Folketingstidende 1984-85, forhandlingerne sp. 3473. </P>  \r\n\r\n<P>Forslagsstillerne kan helt tilslutte sig, at der så sandelig nu er </P>  \r\n\r\n<P>brug for overvejelser af den alvorligste art. </P>  \r\n\r\n<P>Det i folketingsåret 1984-85 fremsatte beslutningsforslag nåede </P>  \r\n\r\n<P>heller ikke til 2. behandling. I en beretning afgivet af </P>  \r\n\r\n<P>forsvarsudvalget d. 9. maj 1985 redegør et flertal i udvalget for, </P>  \r\n\r\n<P>hvorfor bl.a. dette forslag ikke kunne færdigbehandles: </P>  \r\n\r\n<P>&#187;Et flertal (socialdemokratiets, det konservative folkepartis, </P>  \r\n\r\n<P>venstres, centrum-demokraternes og kristeligt folkepartis </P>  \r\n\r\n<P>medlemmer af udvalget) finder, at det på nuværende tidspunkt, hvor </P>  \r\n\r\n<P>ikke alle udvalgets spørgsmål vedrørende de ovenfor nævnte </P>  \r\n\r\n<P>beslutningsforslag er besvaret, ikke er muligt at færdigbehandle </P>  \r\n\r\n<P>forslagene.&#171; </P>  \r\n\r\n<P>Forslagsstillerne håber på den baggrund, at det nu vil blive muligt </P>  \r\n\r\n<P>at få alle spørgsmål besvaret og forslaget færdigbehandlet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00013"
        },
        {
            "displayName": "Entydig dokumentidentifikation",
            "displayValue": "CL005611"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "13"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}