{
    "id": 108181,
    "title": "1985 BTL 165   BETÆNKNING OVER FORSLAG TIL LOV OM ÆNDRING AF BØRNETILSKUDSLOVEN OG   BISTANDSLOVEN (EFFEKTIVISERING AF INDDRIVELSEN AF FORSKUDSVIS UDLAGTE   BØRNEBIDRAG OG TILBAGEBETALINGSKRAV EFTER BISTANDSLOVEN)    NR L 165 1985-86, 1. SAMLING BLAD NR 816 ",
    "documentTypeId": "420",
    "isSagsforlobPeriodValid": false,
    "shortName": "1985/1 BTL 165",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 165 </P>  \r\n\r\n<P></P>  \r\n\r\n<P>Betænkning over Forslag til lov om ændring af børnetilskudsloven og  \r\n\r\n bistandsloven (Effektivisering af inddrivelsen af forskudsvis udlagte  \r\n\r\n børnebidrag og tilbagebetalingskrav efter bistandsloven) <BR>  \r\n\r\n Nr L 165 1985-86, 1. samling Blad nr 816 </P>  \r\n\r\n<P></P>  \r\n\r\n<P>Afgivet af socialudvalget </P>  \r\n\r\n<P></P>  \r\n\r\n<P>Afgivet: 19860430 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til socialministeren, som denne har besvaret </P>  \r\n\r\n<P>skriftligt. </P>  \r\n\r\n<P>Herefter indstiller et flertal (det konservative folkepartis, </P>  \r\n\r\n<P>venstres, det radikale venstres, centrum-demokraternes og </P>  \r\n\r\n<P>kristeligt folkepartis medlemmer af udvalget) lovforslaget til </P>  \r\n\r\n<P>vedtagelse med de af socialministeren stillede og af flertallet </P>  \r\n\r\n<P>tiltrådte ændringsforslag. </P>  \r\n\r\n<P>Flertallet har lagt vægt på, at der efter børnetilskudslovens § 31 er </P>  \r\n\r\n<P>mulighed for at eftergive forskudsvis udbetalte børnebidrag, som </P>  \r\n\r\n<P>ikke er tilbagebetalt af den bidragsskyldige. Eftergivelse kan </P>  \r\n\r\n<P>ske, når der ikke i det sidste år forskudsvis er udbetalt bidrag </P>  \r\n\r\n<P>og den bidragsskyldige ikke ville kunne betale det skyldige beløb </P>  \r\n\r\n<P>uden at komme til at mangle, hvad der må anses for nødvendigt til </P>  \r\n\r\n<P>eget eller familiens underhold. </P>  \r\n\r\n<P>Flertallet har også lagt vægt på, at bistandslovens § 27, stk. 3, </P>  \r\n\r\n<P>indeholder regler om bortfald af tilbagebetalingskrav. </P>  \r\n\r\n<P>Efter denne bestemmelse bortfalder et tilbagebetalingskrav, når der </P>  \r\n\r\n<P>er gået 5 år efter hjælpens ophør, uden at der har været mulighed </P>  \r\n\r\n<P>for at gennemføre tilbagebetalingskravet. </P>  \r\n\r\n<P>Bortfaldsreglen giver det sociale udvalg mulighed for at undlade at </P>  \r\n\r\n<P>fastsætte en betalingsordning inden 5 års fristens ophør, såfremt </P>  \r\n\r\n<P>kontanthjælpsmodtagerens økonomiske forhold tilsiger det. </P>  \r\n\r\n<P>Et mindretal (socialdemokratiets medlemmer af udvalget) kan tilslutte </P>  \r\n\r\n<P>sig lovforslaget undtagen bestemmelsen i det foreslåede § 7, stk. </P>  \r\n\r\n<P>4, om opkrævning af gebyr. Mindretallet vil i øvrigt redegøre </P>  \r\n\r\n<P>nærmere for sin stilling til lovforslaget ved 3. behandling. </P>  \r\n\r\n<P>Mindretallet finder det naturligt, at bidragsgæld m.v. kan modregnes </P>  \r\n\r\n<P>i overskydende skat, men ligefrem at opkræve strafgebyr ved for </P>  \r\n\r\n<P>sen betaling af ydelsen efter bistandsloven er efter mindretallets </P>  \r\n\r\n<P>mening for stor en belastning af et i øvrigt svagt klientel. </P>  \r\n\r\n<P>Ministeren argumenterer med, at reglen især tænkes anvendt på </P>  \r\n\r\n<P>restancer vedrørende daginstitutionsområdet, og at </P>  \r\n\r\n<P>fripladsgrænserne gør en sådan ordning fornuftig. </P>  \r\n\r\n<P>Så længe grænsen for fuld friplads ligger på en indtægt på 40.000 kr. </P>  \r\n\r\n<P>årligt og daginstitutionsbetalingen på omkring 1.000 kr. </P>  \r\n\r\n<P>månedligt, kan mindretallet ikke være enige med ministeren. </P>  \r\n\r\n<P>Et andet mindretal (socialistisk folkepartis medlemmer af udvalget) </P>  \r\n\r\n<P>vil redegøre for sin stilling ved 3. behandling. </P>  \r\n\r\n<P>Ændringsforslag </P>  \r\n\r\n<P>Af </P>  \r\n\r\n<P>socialministeren, tiltrådt af et flertal (KF, V, RV, CD og KrF): </P>  \r\n\r\n<P>Til § 2 </P>  \r\n\r\n<P>1) Nr. 2 affattes således: </P>  \r\n\r\n<P>&#187;2. I § 27 indsættes efter stk. 2 som nyt stykke: </P>  \r\n\r\n<P>&#187;Stk. 3. Når der er fastsat en betalingsordning, jfr. stk. 1, som  \r\n\r\n</P>  \r\n\r\n<P>ikke er overholdt, indtræder det sociale udvalg for et beløb, der </P>  \r\n\r\n<P>svarer til de forfaldne afdrag, i retten til udbetaling af </P>  \r\n\r\n<P>overskydende skat med godtgørelse og renter samt tilbagebetaling </P>  \r\n\r\n<P>efter kildeskattelovens § 55.&#171;&#187; </P>  \r\n\r\n<P>Til § 3 </P>  \r\n\r\n<P>2) Paragraffen affattes således: </P>  \r\n\r\n<P>&#187;Loven træder i kraft ved bekendtgørelsen i Lovtidende. Reglerne i §  \r\n\r\n</P>  \r\n\r\n<P>1, nr. 1, og § 2, nr. 1 og 2, om det offentliges indtræden i krav </P>  \r\n\r\n<P>på overskydende skat finder anvendelse på overskydende skat med </P>  \r\n\r\n<P>godtgørelse og renter samt tilbagebetaling efter kildeskattelovens </P>  \r\n\r\n<P>§ 55, der kommer til udbetaling efter tidspunktet for denne lovs </P>  \r\n\r\n<P>bekendtgørelse i Lovtidende.&#171; </P>  \r\n\r\n<P>BEMÆRKNINGER </P>  \r\n\r\n<P>Til nr. 1 </P>  \r\n\r\n<P>På tilsvarende måde, som når der er tale om restancer for betaling </P>  \r\n\r\n<P>for ydelser efter bistandsloven, foreslås det, at der indføres en </P>  \r\n\r\n<P>direkte fyldestgørelsesadgang i udbetalingen af overskydende skat </P>  \r\n\r\n<P>m.v., når der foreligger misligholdelse af en betalingsordning, </P>  \r\n\r\n<P>der er fastsat af det sociale udvalg efter § 27, stk. 1. </P>  \r\n\r\n<P>Efter § 27, stk. 1, gennemføres et tilbagebetalingskrav ved en </P>  \r\n\r\n<P>betalingsordning, der fastsættes af det sociale udvalg under </P>  \r\n\r\n<P>hensyn til, hvad pågældende kan udrede uden at komme til at </P>  \r\n\r\n<P>mangle, hvad der må anses for nødvendigt til eget eller familiens </P>  \r\n\r\n<P>underhold. Tilbagebetalingsordningen er således fastsat ud fra en </P>  \r\n\r\n<P>social vurdering af pågældendes betalingsevne. </P>  \r\n\r\n<P>Til nr. 2 </P>  \r\n\r\n<P>Ikrafttrædelsen af loven, der efter forslaget er fastsat til 1. maj </P>  \r\n\r\n<P>1986, foreslås ændret, således at loven træder i kraft ved </P>  \r\n\r\n<P>bekendtgørelsen i Lovtidende. Det findes påkrævet, at loven træder </P>  \r\n\r\n<P>i kraft hurtigst muligt, da udbetalingen af overskydende skat i de </P>  \r\n\r\n<P>fleste tilfælde finder sted i maj og juni 1986. </P>  \r\n\r\n<P>Agnete Laustsen (KF) fmd. Karen Højte Jensen (KF) Lizzie </P>  \r\n\r\n<P>Lichtenberg (KF) Merete Aarup (KF) Birthe Rønn Hornbech (V) </P>  \r\n\r\n<P>Hanne Severinsen (V) Birgith Mogensen (CD) Arne Bjerregaard </P>  \r\n\r\n<P>(KrF) Hanne Andersen (S) Mette Groes (S) Jytte Andersen (S) </P>  \r\n\r\n<P>Joanna Rønn (S) Erik B. Smith (S) nfmd. Taanquist (S) </P>  \r\n\r\n<P>Agerschou (SF) Birthe Hansen (SF) Aase Olesen (RV) </P>  \r\n\r\n<P>Partierne VS, FP og FD havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198514K00165"
        },
        {
            "displayName": "Entydig dokumentidentifikation",
            "displayValue": "CL005916"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "165"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}