{
    "id": 165392,
    "title": "Kendelse",
    "documentTypeId": "240",
    "isSagsforlobPeriodValid": true,
    "shortName": "KEN nr 9802 af 08/10/2014",
    "documentHtml": "<div class=\"bjelke\">Den fulde tekst</div><p class=\"Titel2\">Kendelse</p>\r\n<div class=\"Resume\">\r\n   <p class=\"TekstGenerel\">\r\n   </p>\r\n</div>\r\n<p class=\"Overskriftstekst2\">afsagt af Tvistighedsnævnet den 08. oktober 2014 i sag 34.2014</p>\r\n<p>A</p>\r\n<p>v/faglig sekretær Søren Kjærsgaard, Malerforbundet i Danmark</p>\r\n<p>mod</p>\r\n<p>B</p>\r\n<p class=\"NormalInd\">I sagens behandling har som faste medlemmer af Tvistighedsnævnet deltaget landsdommer Tine Vuust (formand), advokat Tine Benedikte Skyum (DA) og advokat Pernille Leidersdorff-Ernst (LO). Endvidere har som særligt sagkyndige medlemmer deltaget afdelingschef Heinrich Søndengaard Nielsen, udpeget af Danske Malermestre, og forbundssekretær Carsten Niebuhr, udpeget af Malerforbundet i Danmark.</p>\r\n<p class=\"NormalInd\">Mellem klageren, A, født den 11. december 1992, og B, blev den 3. januar 2012 indgået en uddannelsesaftale, hvorefter A skulle uddannes som bygningsmaler med uddannelsesperiode fra den 3. januar 2012 til den 12. december 2014.</p>\r\n<p class=\"NormalInd\">Denne sag drejer sig om efterbetaling af løn, ferietillæg og betaling for ikke afholdte feriefridage.</p>\r\n<p class=\"NormalInd\">A har ved sin organisation, Malerforbundet i Danmark, ved klageskrift modtaget den 12. juni 2014 indbragt sagen for Tvistighedsnævnet med påstand om, at indklagede B, pålægges at betale ham 5.709,03 kr.</p>\r\n<p class=\"NormalInd\">Påstanden udgør 1.355,89 kr. i manglende løn i uge 51 i 2013, 1.547,85 kr. i ferietillæg for 2012 og 2.805,29 kr. for manglende afholdelse af 4 feriefridage.</p>\r\n<p class=\"NormalInd\">Klageskriftet med vejledning er sendt til indklagede og senest ved mail af 25. august 2014 bekræftet modtaget, men indklagede har ikke svaret i sagen. Sagen er på baggrund heraf behandlet på skriftligt grundlag i medfør af § 23 i bekendtgørelse om Tvistighedsnævnet nr. 729 af 29. juni 2012.</p>\r\n<p class=\"Overskriftstekst2\">Sagsfremstilling</p>\r\n<p class=\"NormalInd\">Indklagede er som medlem af Danske Malermestre omfattet af den for uddannelsesforholdet gældende kollektive overenskomst mellem Danske malermestre og Malerforbundet i Danmark.</p>\r\n<p class=\"NormalInd\">Uddannelsesaftalen blev ophævet ensidigt af virksomheden den 8. januar 2014. Eleven modtog i hen-hold til lønsedlen for december 2013 kun løn for 59,5 timer for uge 50 og 51 i 2013. Virksomheden blev herefter indkaldt til forligsmøde til drøftelse af kravet om betaling af de under nærværende sag rejste krav, herunder betaling for de resterende 14,5 arbejdstimer i perioden. Virksomheden mødte imidlertid ikke op til mæglingsmødet.</p>\r\n<p class=\"Overskriftstekst2\">Tvistighedsnævnets begrundelse og resultat</p>\r\n<p class=\"NormalInd\">Der findes efter de foreliggende oplysninger ikke grundlag for at tilsidesætte elevens krav, som er op-gjort i overensstemmelse med den for uddannelsesområdet gældende overenskomst.</p>\r\n<p class=\"NormalInd\">Eleven får derfor medhold i sit efterbetalingskrav.</p>\r\n<p class=\"Overskriftstekst2\">\r\n   <span class=\"Bold\">T h i   b e s t e m m e s:</span>\r\n</p>\r\n<p class=\"NormalInd\">Indklagede, B, skal inden 14 dage betale 5.709,03 kr. til A.</p>\r\n<p class=\"NormalInd\">Denne kendelse kan inden 8 uger efter nævnets afgørelse indbringes for domstolene. Såfremt sagen indbringes for domstolene, anmoder Tvistighedsnævnet om at blive underrettet herom, ligesom nævnet gerne vil underrettes om rettens afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/10/2014"
        },
        {
            "displayName": "Accession",
            "displayValue": "W20140980225"
        },
        {
            "displayName": "Entydig dokumentidentifikation",
            "displayValue": "AT004975"
        },
        {
            "displayName": "Dato for indlæggelse",
            "displayValue": "25/10/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9802"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "08/10/2014"
        },
        {
            "displayName": "Administrerende myndighed",
            "displayValue": "Kvalitets- og Tilsynsstyrelsen"
        },
        {
            "displayName": "Ressortministeriets journalnummer",
            "displayValue": "J. nr. 093.47M.411"
        },
        {
            "displayName": "Stikord",
            "displayValue": "34.2014, Erhvervsuddannelse, Tvistighedsnævnet"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}