{
    "id": 110007,
    "title": "1989 BTL 244   BETÆNKNING OVER FORSLAG TIL LOV OM ÆNDRING AF REALKREDITLOV OG LOV OM   STEMPELAFGIFT M.V. (FORLÆNGELSE AF FORANSTALTNINGER TIL IMØDEGÅELSE AF   TVANGSAUKTIONER SAMT STIMULERING AF OMSÆTNINGEN AF EJERBOLIGER)    NR L 244 1989-90, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1989/1 BTL 244",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 244 </P>  \r\n\r\n<P></P>  \r\n\r\n<P>Betænkning over Forslag til lov om ændring af realkreditlov og lov om  \r\n\r\n stempelafgift m.v. (Forlængelse af foranstaltninger til imødegåelse af  \r\n\r\n tvangsauktioner samt stimulering af omsætningen af ejerboliger) <BR>  \r\n\r\n Nr L 244 1989-90, 1. samling </P>  \r\n\r\n<P></P>  \r\n\r\n<P>Afgivet af Boligudvalget </P>  \r\n\r\n<P></P>  \r\n\r\n<P>Afgivet: 19900813 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i 2 møder og har herunder </P>  \r\n\r\n<P>stillet spørgsmål til boligministeren, som denne har besvaret </P>  \r\n\r\n<P>skriftligt. </P>  \r\n\r\n<P>Herefter indstiller et <I>flertal</I> (Det Konservative Folkepartis,  \r\n\r\n Venstres, Fremskridtspartiets, Det Radikale Venstres, Centrum-Demokraternes  \r\n\r\n og Kristeligt Folkepartis medlemmer af udvalget) lovforslaget til  \r\n\r\n<I>vedtagelse uændret. </I></P>  \r\n\r\n<P> Et mindretal inden for flertallet (Fremskridtspartiets medlem af  \r\n\r\n udvalget) oplyser dog følgende: </P>  \r\n\r\n<P>To medlemmer af Fremskridtspartiets folketingsgruppe vil ved 2. behandling  \r\n\r\n af lovforslaget redegøre for deres stilling til dette. </P>  \r\n\r\n<P>Et <I>mindretal</I> (Socialdemokratiets medlemmer af udvalget) indstiller  \r\n\r\n lovforslaget til <I>vedtagelse</I> med det stillede ændringsforslag.  \r\n\r\n Mindretallet henviser til de af bl.a. Socialdemokratiet under behandlingen af  \r\n\r\n L 236 i maj 1990 stillede ændringsforslag, hvorefter dele af boligpakken, som  \r\n\r\n det nu foreslås, ville være blevet forlænget til årets udgang og  \r\n\r\n spekulationsmulighederne i stempelafgiftsfritagelsen fjernet, jf. det nu  \r\n\r\n stillede ændringsforslag. Mindretallet finder, at det havde været  \r\n\r\n hensigtsmæssigt at gennemføre en midlertidig ordning efter så grundige  \r\n\r\n overvejelser, at den ville kunne være blevet gennemført på een gang, således  \r\n\r\n at det midlertidige præg står klart for det marked, der skal agere på  \r\n\r\n baggrund af Folketingets vedtagelser. Dette har desværre ikke været  \r\n\r\n tilfældet. Boligministeren har desværre ikke kunnet give udvalget oplysninger  \r\n\r\n vedrørende virkningen af vedtagelsen af L 236 og har ej heller kunnet give  \r\n\r\n oplysninger om udviklingen i antallet af tvangsauktioner i den periode, L 236  \r\n\r\n har virket. </P>  \r\n\r\n<P>Dette er ikke tilfredsstillende. </P>  \r\n\r\n<P>Et <I>andet mindretal</I> (Socialistisk Folkepartis medlemmer af udvalget)  \r\n\r\n indstiller lovforslaget til <I>forkastelse ved 3. behandling. </I></P>  \r\n\r\n<P> Det fremgår til fulde af svarene fra boligministeren, at forlængelsen af  \r\n\r\n ejerboligpakken er politik i blinde: ingen ved, hvordan ejerboligpakken  \r\n\r\n indtil nu har virket. </P>  \r\n\r\n<P>Mindretallet finder det samtidig uanstændigt, at ejerboligsektoren  \r\n\r\n subsidieres med et trecifret millionbeløb, som til dels skal finansieres af  \r\n\r\n dem, der ikke får kompensation for den forhøjede petroleumsafgift. </P>  \r\n\r\n<P>Mindretallet har stillet et ændringsforslag, som lukker den  \r\n\r\n spekulationsmulighed, der ligger i, at hinanden nærtstående og afhængige  \r\n\r\n aktører kan foretage fiktive ejendomshandler for derved at opnå  \r\n\r\n stempelafgiftsfritagelse. </P>  \r\n\r\n<P>En vedtagelse af dette ændringsforslag vil gøre lovforslaget mindre  \r\n\r\n uspiseligt, men det vil fortsat være så uacceptabelt, at SF ikke kan støtte  \r\n\r\n det. </P>  \r\n\r\n<P>Ændringsforslag </P>  \r\n\r\n<P>Af et <I>mindretal</I> (S og SF): </P>  \r\n\r\n<P>Til § 4 </P>  \r\n\r\n<P> <B>1)</B> Efter nr. 2 indsættes som nyt nummer: </P>  \r\n\r\n<P> <B>&#187;01.</B> I <I>§ 34 A</I> indsættes efter stk. 3 som nyt stykke:  \r\n\r\n</P>  \r\n\r\n<P> <I>&#187;Stk. 4.</I> Stempelfriheden efter stk. 1 gælder ikke  \r\n\r\n overdragelse af ejerboliger til helårsbeboelse i følgende tilfælde: </P>  \r\n\r\n<P>a) Overdragelse mellem selskaber og personer, hvor den ene part direkte  \r\n\r\n eller gennem et selskab kan udøve bestemmende indflydelse på den anden. </P>  \r\n\r\n<P>b) Overdragelse inden for den i § 44, stk. 1, i lov om afgift af arv og  \r\n\r\n gave omhandlede personkreds.&#171; </P>  \r\n\r\n<P>Stk. 4 bliver herefter stk. 5.' </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Ved afgørelse af, om der foreligger den i litra a nævnte bestemmende  \r\n\r\n indflydelse, lægges samme principper til grund som i lov om beskatning af  \r\n\r\n fortjenester ved afståelse af aktier m.v., jf. denne lovs § 4. </P>  \r\n\r\n<P>Med den foreslåede ændring sikres det, at skattespekulative  \r\n\r\n ejendomshandler (eksempelvis handler mellem hovedaktionær og  \r\n\r\n hovedaktionærselskab), som der ikke er flertal for at begrænse gennem  \r\n\r\n ændringer i skattelovgivningen, ikke tillige begunstiges af fritagelse for  \r\n\r\n betaling af stempelafgift, der hidtil har været en beskeden bremse. </P>  \r\n\r\n<P> <I>Lizzie Lichtenberg (KF) Sterup (KF) Pernille Sams (KF) Mejdahl (V)</I>  \r\n\r\n nfmd. <I>Elsebeth Kock-Petersen (V) Kirsten Jacobsen (FP) Jørgen Estrup (RV)  \r\n\r\n Sonja Albrink (CD) Lysholm Christensen (KRF) Eva Fatum (S) Baadsgaard (S)</I>  \r\n\r\n fmd. <I>Pia Gjellerup (S) Løvig Simonsen (S) Lissa Mathiasen (S) Holger K.  \r\n\r\n Nielsen (SF) Bjørn Poulsen (SF) Pelle Voigt (SF)</I>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "28/08/1990"
        },
        {
            "displayName": "Accession",
            "displayValue": "198914K00244"
        },
        {
            "displayName": "Entydig dokumentidentifikation",
            "displayValue": "CL003565"
        },
        {
            "displayName": "Dato for førstegangsindlæggelse",
            "displayValue": "28/08/1990"
        },
        {
            "displayName": "Dato for indlæggelse",
            "displayValue": "28/08/1990"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "244"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}