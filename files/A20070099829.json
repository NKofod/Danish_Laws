{
    "id": 25453,
    "title": "Bekendtgørelse af lov om almen voksenuddannelse",
    "documentTypeId": "30",
    "isSagsforlobPeriodValid": true,
    "shortName": "LBK nr 998 af 20/07/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Almen voksenuddannelse</p>\r\n      <p class=\"Indholdsfortegnelse\"><a href=\"#Kap1a\">Kapitel 1 a</a>   Individuel kompetencevurdering</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   (Ophævet)</p>\r\n      <p class=\"Indholdsfortegnelse\"><a href=\"#Kap2a.\">Kapitel 2 a.</a>   (Ophævet)</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Ikrafttræden m.v.</p><div class=\"bjelke\">Den fulde tekst</div><p class=\"Titel2\">Bekendtgørelse af lov om almen voksenuddannelse</p>\r\n      <p class=\"Indledning2\">Hermed bekendtgøres lov om voksenuddannelse (avu-loven), jf. lovbekendtgørelse nr. 852 af 11. juli 2006 med de ændringer, der følger af § 1 i lov nr. 556 af 6. juni 2007.</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Almen voksenuddannelse</p>\r\n      <p class=\"Paragraf\"><span class=\"ParagrafNr\">§ 1.</span> Almen voksenuddannelse er en kompetencegivende undervisning, der har til formål at sikre voksne mulighed for at forbedre eller supplere deres almene kundskaber og færdigheder.</p>\r\n      <p class=\"Stk2\"><span class=\"StkNr\">Stk. 2.</span> Uddannelsen skal styrke voksnes forudsætninger for aktiv medvirken i et demokratisk samfund og for at forstå og påvirke egen livssituation.</p>\r\n      <p class=\"Stk2\"><span class=\"StkNr\">Stk. 3.</span> Uddannelsen skal give voksne mulighed for at opnå almene forudsætninger for fortsat uddannelse og almene kundskaber og færdigheder, som er relevante i forhold til arbejdslivet.</p>\r\n      <p class=\"Paragraf\"><span class=\"ParagrafNr\">§ 2.</span> Undervisningsministeren skal sikre, at alle, der er fyldt 18 år, inden for en rimelig geografisk afstand kan modtage undervisning i henhold til denne lov.</p>\r\n      <p class=\"Paragraf\"><span class=\"ParagrafNr\">§ 3.</span> Almen voksenuddannelse udbydes på voksenuddannelsescentre og andre uddannelsesinstitutioner, jf. lov om institutioner for almengymnasiale uddannelser og almen voksenuddannelse m.v.</p>\r\n      <p class=\"Stk2\"><span class=\"StkNr\">Stk. 2.</span> Undervisningsministeren kan godkende, at andre uddannelsesinstitutioner, herunder uddannelsesinstitutioner under Kriminalforsorgen, udbyder almen voksenuddannelse. Undervisningsministeriet kan fastsætte nærmere regler om regnskabsaflæggelse og revision for disse uddannelsesinstitutioner.</p>\r\n      <p class=\"Paragraf\"><span class=\"ParagrafNr\">§ 4.</span> Ved hvert voksenuddannelsescenter og anden uddannelsesinstitution, der udbyder almen voksenuddannelse, jf. lov om institutioner for almengymnasiale uddannelser og almen voksenuddannelse m.v., skal der mindst en gang om året udbydes undervisning i kernefagene dansk, matematik, engelsk, tysk eller fransk, samfundsfag og naturfag. Herudover skal der tilbydes undervisning i fag inden for fagrækken billedkunst, dansk som andetsprog, edb-fag, filosofi, historie, latin, mediefag, psykologi samt samarbejde og kommunikation, således at alle tilbudsfagene hvert år udbydes inden for en passende geografisk afstand fra de voksne uddannelsessøgendes bopæl i regionen, og således at der samlet gives et alsidigt fagudbud på grundlag af det konstaterede undervisningsbehov. Undervisningen tilrettelægges som enkeltfagsundervisning.</p>\r\n      <p class=\"Stk2\"><span class=\"StkNr\">Stk. 2.</span> Undervisningsministeren kan føje yderligere fag til den fagrække, der er nævnt i stk. 1, herunder godkende særlige fagtilbud baseret på lokale fagbeskrivelser, samt ændre fagenes betegnelser.</p>\r\n      <p class=\"Stk2\"><span class=\"StkNr\">Stk. 3.</span> Ud over undervisning i de fag, der indgår i fagrækken, skal der ved hvert voksenuddannelsescenter tilbydes værkstedsundervisning og uddannelses- og erhvervsvejledning. Der kan tilbydes støtteundervisning.</p>\r\n      <p class=\"Stk2\"><span class=\"StkNr\">Stk. 4.</span> Et voksenuddannelsescenter kan tilbyde en særligt tilrettelagt introducerende undervisning.</p>\r\n      <p class=\"Stk2\"><span class=\"StkNr\">Stk. 5.</span> Undervisningsministeren fastsætter regler om undervisningen, niveaudeling og uddannelses- og erhvervsvejledning.</p>\r\n      <p class=\"Stk2\"><span class=\"StkNr\">Stk. 6.</span> Undervisningsministeren fører tilsyn med undervisningen.</p>\r\n      <p class=\"Paragraf\"><span class=\"ParagrafNr\">§ 4 a.</span> Et voksenuddannelsescenter og anden uddannelsesinstitution, der udbyder almen voksenuddannelse, jf. lov om institutioner for almengymnasiale uddannelser og almen voksenuddannelse m.v., afgør ud fra en konkret vurdering af ansøgerens kvalifikationer, om vedkommende kan optages på et fag inden for almen voksenuddannelse og i bekræftende fald på hvilket niveau. Undervisningsministeren fastsætter regler herom.</p>\r\n      <p class=\"Paragraf\"><span class=\"ParagrafNr\">§ 5.</span> Undervisning i de fag, der er nævnt i § 4, stk. 1, fører frem til en prøve. Uddannelsen giver samme ret til fortsat uddannelse som folkeskolens afsluttende prøver. Undervisningsministeren fastsætter regler om, hvilke prøver der svarer til folkeskolens afgangsprøver, og hvilke prøver der svarer til folkeskolens udvidede afgangsprøver. <a class=\"FodnoteHenvisning\" name=\"Henvisning_Par5_Stk1_Not1\" href=\"#Par5_Stk1_Not1\">1)</a></p>\r\n      <p class=\"Stk2\"><span class=\"StkNr\">Stk. 2.</span> Personer, der ikke har deltaget i undervisningen, kan indstille sig til prøve som selvstuderende.</p>\r\n      <p class=\"Stk2\"><span class=\"StkNr\">Stk. 3.</span> Undervisningsministeren fastsætter regler om prøver og anden bedømmelse, om udstedelse af prøve- og kursusbeviser samt om tilsynet med prøver.</p>\r\n      <p class=\"Stk2\"><span class=\"StkNr\">Stk. 4.</span> Undervisningsministeren fastsætter regler om honorering af medlemmerne af en opgavekommission for de fag, der fører frem til skriftlige prøver.</p>\r\n      <p class=\"Paragraf\"><span class=\"ParagrafNr\">§ 5 a.</span> Undervisningsministeren kan hos alle udbydere af almen voksenuddannelse efter denne lov kræve alle oplysninger om undervisning og afholdelse af prøver. Ministeren kan fastsætte regler herom, herunder om i hvilken form oplysningerne skal gives.</p>\r\n      <p class=\"Paragraf\"><span class=\"ParagrafNr\">§ 6. (</span> Ophævet)</p>\r\n      <p class=\"Paragraf\"><span class=\"ParagrafNr\">§ 7.</span> (Ophævet)</p>\r\n      <p class=\"Paragraf\"><span class=\"ParagrafNr\">§ 8.</span> (Ophævet)</p>\r\n      <p class=\"Paragraf\"><span class=\"ParagrafNr\">§ 9.</span> Klage over prøver og bedømmelse af prøver kan indbringes for undervisningsministeren. Undervisningsministeren fastsætter nærmere regler herom, herunder om klagefrist.</p>\r\n      <p class=\"Stk2\"><span class=\"StkNr\">Stk. 2.</span> Klage over et voksenuddannelsescenters afgørelse i pædagogiske anliggender kan indbringes for undervisningsministeren.</p>\r\n      <p class=\"Stk2\"><span class=\"StkNr\">Stk. 3.</span> Undervisningsministeren fastsætter nærmere regler om klage efter stk. 2, herunder om klagefrist.</p>\r\n      <p class=\"Stk2\"><span class=\"StkNr\">Stk. 4.</span> Efter undervisningsministerens bestemmelse kan klager over afgørelser truffet af uddannelsesinstitutioner omfattet af § 3, stk. 2, indbringes for undervisningsministeren.</p>\r\n      <p class=\"Paragraf\"><span class=\"ParagrafNr\">§ 10.</span> Der kan ydes statstilskud til efter- og videreuddannelse af forstandere, lærere og andre ansatte ved almen voksenuddannelse efter regler, der fastsættes af undervisningsministeren.</p>\r\n      <p class=\"Stk2\"><span class=\"StkNr\">Stk. 2.</span> Undervisningsministeren kan tilrettelægge efteruddannelseskurser og konferencer efter stk. 1.</p>\r\n      <p class=\"Paragraf\"><span class=\"ParagrafNr\">§ 11.</span> Undervisningsministeren kan som en midlertidig ordning fravige bestemmelserne i kapitel 1, i det omfang det anses for påkrævet for at fremme forsøgs- og udviklingsvirksomhed.</p>\r\n      <p class=\"Stk2\"><span class=\"StkNr\">Stk. 2.</span> Der kan ydes statstilskud til forsøgs- og udviklingsvirksomhed inden for lovens område samt til uddannelsestilbud for særlige målgrupper.</p>\r\n      <p class=\"Kapitel\"><a name=\"Kap1a\">Kapitel 1 a</a></p>\r\n      <p class=\"KapitelOverskrift2\">Individuel kompetencevurdering</p>\r\n      <p class=\"Paragraf\"><span class=\"ParagrafNr\">§ 11 a.</span> Et voksenuddannelsescenter og anden uddannelsesinstitution, der udbyder almen voksenuddannelse, jf. lov om institutioner for almengymnasiale uddannelser og almen voksenuddannelse m.v., har pligt til at tilbyde alle, der har adgang til uddannelse efter denne lov samt efter lov om uddannelsen til højere forberedelseseksamen (hf-loven), lov om uddannelsen til studentereksamen (stx) (gymnasieloven) og lov om uddannelserne til højere handelseksamen (hhx) og højere teknisk eksamen (htx), en individuel kompetencevurdering (realkompetencevurdering) i forhold til målene for et eller flere af de fag, der indgår i de nævnte uddannelser, og som udbydes af den pågældende institution som led i en almengymnasial uddannelse. Uddannelsesinstitutionen træffer afgørelse om anerkendelse af realkompetence.</p>\r\n      <p class=\"Stk2\"><span class=\"StkNr\">Stk. 2.</span> Den individuelle kompetencevurdering efter stk. 1 finder sted uden samtidig ansøgning om optagelse på almen voksenuddannelse eller en gymnasial uddannelse, henholdsvis ansøgning om som selvstuderende at aflægge prøve i enkelte fag, der udbydes af en uddannelsesinstitution, der er omfattet af stk. 1.</p>\r\n      <p class=\"Paragraf\"><span class=\"ParagrafNr\">§ 11 b.</span> Individuel kompetencevurdering har til formål at give ansøgeren anerkendelse af dennes samlede viden, færdigheder og kompetencer (realkompetence) i forhold til målene for et eller flere fag i almen voksenuddannelse eller i de gymnasiale uddannelser.</p>\r\n      <p class=\"Stk2\"><span class=\"StkNr\">Stk. 2.</span> Ansøgeren skal fremlægge fornøden dokumentation for de kompetencer, der ønskes vurderet.</p>\r\n      <p class=\"Stk2\"><span class=\"StkNr\">Stk. 3.</span> Uddannelsesinstitutionen kan afslå at iværksætte en realkompetencevurdering, hvis den skønner, at ansøgerens dokumenterede kompetencer ikke eller kun i meget begrænset omfang indgår i målene for det eller de fag, som kompetencerne ønskes vurderet i forhold til.</p>\r\n      <p class=\"Paragraf\"><span class=\"ParagrafNr\">§ 11 c.</span> Uddannelsesinstitutionen udsteder et kompetencebevis, hvis den pågældende ansøger har dokumenteret og institutionen har vurderet og anerkendt, at ansøgerens realkompetence giver grundlag herfor.</p>\r\n      <p class=\"Stk2\"><span class=\"StkNr\">Stk. 2.</span> Kompetencebeviset kan omfatte afgrænsede dele af et fag eller et helt fag på G-A-niveau.</p>\r\n      <p class=\"Paragraf\"><span class=\"ParagrafNr\">§ 11 d.</span> Undervisningsministeren fastsætter regler om realkompetencevurdering, herunder om tilrettelæggelse, varighed og gennemførelse, samt om kompetencebeviset og de rettigheder, kompetencebeviset giver.</p>\r\n      <p class=\"Stk2\"><span class=\"StkNr\">Stk. 2.</span> Undervisningsministeren kan fastsætte regler om krav til kvalifikationer for personer, der foretager individuel kompetencevurdering.</p>\r\n      <p class=\"Paragraf\"><span class=\"ParagrafNr\">§ 11 e.</span> Afgørelser om anerkendelse af realkompetence i forbindelse med individuel kompetencevurdering efter § 11 a, stk. 1, kan, for så vidt angår den faglige vurdering, indbringes for Kvalifikationsnævnet, der er nedsat i henhold til lov om vurdering af udenlandske uddannelseskvalifikationer m.v. Klagen kan indbringes af den, afgørelsen vedrører, inden 4 uger efter, at denne har fået meddelelse om afgørelsen. Klagen skal være skriftlig og begrundet.</p>\r\n      <p class=\"Stk2\"><span class=\"StkNr\">Stk. 2.</span> Klagen stiles til Kvalifikationsnævnet og sendes til den uddannelsesinstitution, der har truffet afgørelsen. Hvis institutionen fastholder afgørelsen, sender institutionen klagen til Kvalifikationsnævnet med en udtalelse.</p>\r\n      <p class=\"Stk2\"><span class=\"StkNr\">Stk. 3.</span> Kvalifikationsnævnet træffer den endelige administrative afgørelse.</p>\r\n      <p class=\"Stk2\"><span class=\"StkNr\">Stk. 4.</span> Kvalifikationsnævnet kan i særlige tilfælde se bort fra overskridelse af fristen i stk. 1.</p>\r\n      <p class=\"Stk2\"><span class=\"StkNr\">Stk. 5.</span> Undervisningsministeren kan fastsætte regler om uddannelsesinstitutionernes behandling af klager.</p>\r\n      <p class=\"Paragraf\"><span class=\"ParagrafNr\">§ 11 f.</span> Undervisningsministeren kan hos institutionen kræve alle oplysninger i forbindelse med realkompetencevurdering. Ministeren kan fastsætte regler herom, herunder om, i hvilken form oplysningerne skal gives.</p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">(Ophævet)</p>\r\n      <p class=\"Kapitel\"><a name=\"Kap2a.\">Kapitel 2 a.</a></p>\r\n      <p class=\"KapitelOverskrift2\">(Ophævet)</p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Ikrafttræden m.v.</p>\r\n      <p class=\"Paragraf\"><span class=\"ParagrafNr\">§ 18.</span> (Ophævet).</p>\r\n      <p class=\"Paragraf\"><span class=\"ParagrafNr\">§ 19.</span> Loven træder i kraft den 1. august 1989.</p>\r\n      <p class=\"Stk2\"><span class=\"StkNr\">Stk. 2.</span> Lov om prøveforberedende enkeltfagsundervisning m.v. for voksne, jf. lovbekendtgørelse nr. 320 af 4. juli 1983, ophæves. Loven finder dog fortsat anvendelse på den undervisning, der er påbegyndt inden den 1. august 1989, ligesom §§ 1 og 3-5, § 7, stk. 2 og 3, § 8, stk. 1, 3 og 4, og §§ 9, 11, 11 a og 13 fortsat finder anvendelse på den undervisning, der fører frem til højere forberedelseseksamen.</p>\r\n      <p class=\"Paragraf\"><span class=\"ParagrafNr\">§ 19 a.</span> §§ 11 a-11 d tages op til revision i folketingsåret 2010-11.</p>\r\n      <p class=\"Paragraf\"><span class=\"ParagrafNr\">§ 20.</span> Loven gælder ikke for Færøerne og Grønland. Ved kongelig anordning kan loven bringes til anvendelse for Færøerne og Grønland med de ændringer, der følger af de særlige færøske og grønlandske forhold. <a class=\"FodnoteHenvisning\" name=\"Henvisning_Par20_Stk1_Not2\" href=\"#Par20_Stk1_Not2\">2)</a></p>\r\n      <hr class=\"IKraftStreg\">\r\n      <p class=\"Tekst2\">\r\n        <div>Lov nr. 590 af 24. juni 2005 indeholder følgende ikrafttrædelsesbestemmelse: <a class=\"FodnoteHenvisning\" name=\"Henvisning_Not3\" href=\"#Not3\">3)</a></div>\r\n      </p>\r\n      <p class=\"CentreretParagraf\">§ 14</p>\r\n      <p class=\"Stk2\"><span class=\"StkNr\">Stk. 1.</span> Loven træder i kraft den 1. januar 2007, jf. dog stk. 2 og 3.</p>\r\n      <p class=\"Stk2\"><span class=\"StkNr\">Stk. 2.</span> Udeladt.</p>\r\n      <p class=\"Stk2\"><span class=\"StkNr\">Stk. 3.</span> Udeladt</p>\r\n      <p class=\"Stk2\"><span class=\"StkNr\">Stk. 4.</span> De amtskommunale og kommunale institutioner, der ved lovens ikrafttræden udbyder uddannelsen til studentereksamen (stx), uddannelsen til højere forberedelseseksamen (hf), grundlæggende social- og sundhedsuddannelser og almen voksenuddannelse, overgår den 1. januar 2007 til godkendelse efter henholdsvis § 6, stk. 1, i lov om institutioner for uddannelsen til studentereksamen, § 15, stk. 1, i lov om institutioner for uddannelsen til højere forberedelseseksamen, § 2, stk. 1, i lov om institutioner for erhvervsrettet uddannelse og § 12, stk. 1, i lov om almen voksenuddannelse og om voksenuddannelsescentre. Undervisningsministeren kan efter indstilling fra den midlertidige bestyrelse beslutte, at Bornholms Sundheds- og Sygeplejeskole overgår den 1. januar 2007 til godkendelse efter § 2, stk. 1, i lov om institutioner for erhvervsrettet uddannelse, og kan i den forbindelse fravige lovens bestemmelser. Udkast til vedtægt indsendes af den midlertidige bestyrelse til Undervisningsministeriet inden den 1. november 2006. Undervisningsministeren kan fastsætte institutionens vedtægt, hvis institutionen ikke har en godkendt vedtægt inden den 1. januar 2007. Undervisningsministeren kan efter indstilling fra den midlertidige bestyrelse og bestyrelsen for en institution for en erhvervsrettet uddannelse beslutte, at en amtskommunal institution, jf. 1. pkt., fra den 1. januar 2007 inddrages i en institution for erhvervsrettet uddannelse. Undervisningsministeren kan ligeledes efter indstilling fra de midlertidige bestyrelser beslutte, at en amtskommunal institution sammenlægges med en anden amtskommunal institution, jf. 1. pkt.</p>\r\n      <p class=\"Stk2\"><span class=\"StkNr\">Stk. 5.</span> Undervisningsministeren kan fastsætte nærmere regler om ydelse af tilskud og kan herunder for de i § 6, jf. § 7, nævnte institutioner i en overgangsperiode fravige bestemmelserne om tilskud i kapitel 3 i lov om institutioner for erhvervsrettet uddannelse. Undervisningsministeren kan bestemme, at der i 2007 fortsat vil være mulighed for at give tilskud som taxameterbevilling til almen voksenuddannelse og prøveforberedende enkeltfagsuddannelse.</p>\r\n      <p class=\"Stk2\"><span class=\"StkNr\">Stk. 6.</span> Udeladt.</p>\r\n      <p class=\"Stk2\"><span class=\"StkNr\">Stk. 7.</span> Udeladt.</p>\r\n      <p class=\"Paragraf\"><span class=\"ParagrafNr\">§ 14.</span> loven gælder ikke for Færøerne og Grønland</p>\r\n      <hr class=\"IKraftStreg\">\r\n      <p class=\"Tekst2\">\r\n        <div>Lov nr. 576 af 9. juni 2006 indeholder følgende ikrafttrædelsesbestemmelse:</div>\r\n      </p>\r\n      <p class=\"CentreretParagraf\">§ 5</p>\r\n      <p class=\"Stk2\"><span class=\"StkNr\">Stk. 1.</span> Loven træder i kraft den 1. januar 2007.</p>\r\n      <p class=\"Stk2\"><span class=\"StkNr\">Stk. 2.</span> Udeladt</p>\r\n      <p class=\"Stk2\"><span class=\"StkNr\">Stk. 3.</span> Udeladt</p>\r\n      <p class=\"Stk2\"><span class=\"StkNr\">Stk. 4.</span> Udeladt</p>\r\n      <hr class=\"IKraftStreg\">\r\n      <p class=\"Tekst2\">\r\n        <div>Lov nr. 556 af 6. juni 2007 indeholder følgende ikrafttrædelsesbestemmelse: <a class=\"FodnoteHenvisning\" name=\"Henvisning_Not4\" href=\"#Not4\">4)</a></div>\r\n      </p>\r\n      <p class=\"CentreretParagraf\">§ 7</p>\r\n      <p class=\"Stk2\"><span class=\"StkNr\">Stk. 1.</span> Loven træder i kraft den 1. august 2007, jf. dog stk. 2.</p>\r\n      <p class=\"Stk2\"><span class=\"StkNr\">Stk. 2.</span> Lovens § 1, nr. 2 og 3, og § 2 træder i kraft den 1. august 2008.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Undervisningsministeriet, den 20. juli 2007</I></P><P CLASS=SIGN1 ALIGN=\"CENTER\">Bertel Haarder</P><P CLASS=SIGN2 ALIGN=\"RIGHT\">/ Kirsten Krogstrup</P></FONT></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Par5_Stk1_Not1\" href=\"#Henvisning_Par5_Stk1_Not1\">1)</a> Ved lov nr. 406 af 2. juni 1999 om ændring af lov om folkeskoleloven m.fl. love (10. klasse) blev betegnelsen folkeskolens udvidede afgangsprøve i folkeskolen ændret til 10. klasse-prøve.</p>\r\n      <p class=\"Fodnote\"><a class=\"FodnoteNr\" name=\"Par20_Stk1_Not2\" href=\"#Henvisning_Par20_Stk1_Not2\">2)</a> Med virkning fra den 1. januar 2002 blev almen voksenundervisning overdraget til Færøerne som et særanliggende.</p>\r\n      <p class=\"Fodnote\"><a class=\"FodnoteNr\" name=\"Not3\" href=\"#Henvisning_Not3\">3)</a> Ved lov nr. 575 af 9. juni 2006 om institutioner for almengymnasiale uddannelser og almen voksenuddannelser m.v., der er en opfølgning på lov nr. 590 af 24. juni 2005 (udmøntning af kommunalreformen, for så vidt angår det almene gymnasium, hf, social- og sundhedsuddannelser og andre ungdomsuddannelser samt voksenuddannelsescentre (VUC), er den endelige styring af de statsligt selvejende institutioner blevet samlet i én lov, herunder den institutionelle ramme for voksenuddannelsescentre.</p>\r\n      <p class=\"Fodnote\"><a class=\"FodnoteNr\" name=\"Not4\" href=\"#Henvisning_Not4\">4)</a> I henhold til lov nr. 556 af 6. juni 2007 (Udbygning af anerkendelse af realkompetence på voksen- og efteruddannelsesområdet m.v.) sættes kapitel 1a og § 19 a i kraft den 1. august 2008.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "popularTitle": "AVU-Loven",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/08/2007"
        },
        {
            "displayName": "Accession",
            "displayValue": "A20070099829"
        },
        {
            "displayName": "Entydig dokumentidentifikation",
            "displayValue": "AT003020"
        },
        {
            "displayName": "Dato for førstegangsindlæggelse",
            "displayValue": "24/08/2007"
        },
        {
            "displayName": "Dato for indlæggelse",
            "displayValue": "21/02/2008"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "998"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "20/07/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Undervisningsmin.,<br />Afdelingen for gymnasiale uddannelse, j.nr. 164.874.021"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}