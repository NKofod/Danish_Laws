{
    "id": 86207,
    "title": "Bekendtgørelse af luftfartsoverenskomst af 19. juni 1997 med Mongoliet ",
    "documentTypeId": "220",
    "isSagsforlobPeriodValid": false,
    "shortName": "BKI nr 124 af 04/12/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Bekendtgørelse af luftfartsoverenskomst af 19.  \r\n\r\n juni 1997 med Mongoliet </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>Der er den 19. juni 1997 i Beijing indgået en luftfartsoverenskomst mellem  \r\n\r\n Danmark og Mongoliet. </P>  \r\n\r\n<P>Overenskomstens ordlyd er som følger: </P>  \r\n\r\n<P> <B>OVERENSKOMST MELLEM KONGERIGET DANMARKS REGERING OG MONGOLIETS  \r\n\r\n REGERING VEDRØRENDE LUFTTRAFIK</B>  </P>  \r\n\r\n<P>Kongeriget Danmarks regering og Mongoliets regering, som er parter i  \r\n\r\n Konventionen om International Civil Luftfart, som blev åbnet for  \r\n\r\n undertegnelse i Chicago den 7. december 1944, og </P>  \r\n\r\n<P>som nærer ønske om at afslutte en overenskomst, i overensstemmelse med den  \r\n\r\n nævnte konvention, med det formål at etablere regelmæssig lufttrafik mellem  \r\n\r\n og hinsides deres respektive territorier </P>  \r\n\r\n<P>er kommet overens om følgende: </P>  \r\n\r\n<P>ARTIKEL 1 </P>  \r\n\r\n<P> <I>Definitioner</I>  </P>  \r\n\r\n<P>I denne overenskomst skal </P>  \r\n\r\n<UL PLAIN>\r\n\r\n<LI>(a) &#187;Konventionen&#171; betyde Konventionen om International Civil  \r\n\r\n Luftfart, åbnet for undertegnelse den 7. december 1944, og indbefatte ethvert  \r\n\r\n tillæg vedtaget i henhold til denne konventions artikel 90 og enhver ændring  \r\n\r\n af tillæggene eller af konventionen i henhold til dennes artikel 90 og 94,  \r\n\r\n som er blevet vedtaget af begge kontraherende parter; </LI>  \r\n\r\n<LI>(b) udtrykket &#187;luftfartsmyndigheder&#171; betyde for Kongeriget  \r\n\r\n Danmarks vedkommende, Trafikministeriet, og for Mongoliets vedkommende,  \r\n\r\n Ministeriet for Infrastrukturudvikling, eller i begge tilfælde enhver person  \r\n\r\n eller ethvert organ, der er bemyndiget til at udføre de funktioner, der for  \r\n\r\n nærværende udøves af de nævnte myndigheder; </LI>  \r\n\r\n<LI>(c) udtrykket &#187;udpeget luftfartsselskab&#171; betyde et  \r\n\r\n luftfartsselskab, som er blevet udpeget i overensstemmelse med denne  \r\n\r\n overenskomsts artikel 3; </LI>  \r\n\r\n<LI>(d) udtrykket &#187;territorium&#171; have den betydning, som er fastsat  \r\n\r\n i konventionens artikel 2; </LI>  \r\n\r\n<LI>(e) udtrykkene &#187;lufttrafik&#171;, &#187;international  \r\n\r\n lufttrafik&#171;, &#187;luftfartsselskab&#171; og &#187;teknisk landing&#171;  \r\n\r\n have de betydninger, som er fastsat i konventionens artikel 96; </LI>  \r\n\r\n<LI>(f) &#187;overenskomst&#171; betyde denne overenskomst, dens tillæg og  \r\n\r\n enhver ændring heraf; </LI>  \r\n\r\n<LI>(g) &#187;tillæg&#171; betyde tillægget til denne overenskomst eller som  \r\n\r\n ændret i overensstemmelse med bestemmelserne i denne overenskomsts artikel  \r\n\r\n 17, stk. 2. Tillægget udgør en integreret del af denne overenskomst, og alle  \r\n\r\n henvisninger til overenskomsten skal omfatte henvisning til tillægget  \r\n\r\n medmindre andet er foreskrevet; </LI>  \r\n\r\n<LI>(h) udtrykket &#187;takst&#171; betyde de priser, der skal betales for  \r\n\r\n befordring af passagerer og bagage, samt de betingelser, hvorunder disse  \r\n\r\n priser anvendes, herunder priser og betingelser for andre ydelser udført af  \r\n\r\n luftfartsselskaber i forbindelse med luftbefordring, og inklusive priser og  \r\n\r\n betingelser for agenturer, men eksklusive betaling eller betingelser for  \r\n\r\n befordring af post. </LI>  \r\n\r\n</UL>  \r\n\r\n<P>ARTIKEL 2 </P>  \r\n\r\n<P> <I>Trafikrettigheder</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Hver kontraherende part tilstår den anden  \r\n\r\n kontraherende part de følgende rettigheder med henblik på at drive  \r\n\r\n international lufttrafik af luftfartsselskaber, som er udpeget af den anden  \r\n\r\n kontraherende part: </P>  \r\n\r\n<UL PLAIN>\r\n\r\n<LI>(a) ret til at overflyve den anden kontraherende parts territorium uden  \r\n\r\n landing, </LI>  \r\n\r\n<LI>(b) ret til at foretage tekniske landinger på nævnte territorium, </LI>  \r\n\r\n<LI>(c) ret til at foretage landinger på nævnte territorium på de pladser,  \r\n\r\n der er angivet i denne overenskomsts tillæg med det formål at optage og  \r\n\r\n afsætte i international trafik passagerer, fragt og post enten hver for sig  \r\n\r\n eller kombineret. </LI>  \r\n\r\n</UL>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Intet i denne artikels stk. 1 skal anses for at  \r\n\r\n give en kontraherende parts luftfartsselskab ret til på den anden  \r\n\r\n kontraherende parts territorium at optage passagerer, fragt og post, som  \r\n\r\n befordres mod betaling eller vederlag, og som er bestemt for en anden plads  \r\n\r\n på denne kontraherende parts territorium. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Hver kontraherende parts luftfartsselskaber, udover  \r\n\r\n de som er udpeget i henhold til denne overenskomsts artikel 3, skal også nyde  \r\n\r\n de rettigheder, som er beskrevet i denne artikels stk. 1 (a) og (b). </P>  \r\n\r\n<P>ARTIKEL 3 </P>  \r\n\r\n<P> <I>Udpegning af luftfartsselskaber</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Hver kontraherende part skal have ret til  \r\n\r\n skriftligt over for den anden kontraherende part at udpege et eller flere  \r\n\r\n luftfartsselskaber med henblik på at drive den aftalte trafik på de angivne  \r\n\r\n ruter, og til at tilbagekalde eller ændre en sådan udpegning. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Ved modtagelse af en sådan udpegning skal den anden  \r\n\r\n kontraherende part, under forbehold af denne artikels stk. 3 og 4, uden  \r\n\r\n ophold give et udpeget luftfartsselskab den behørige driftstilladelse. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> En kontraherende parts luftfartsmyndigheder kan  \r\n\r\n pålægge et af en anden kontraherende part udpeget luftfartsselskab at  \r\n\r\n godtgøre over for dem, at det er i stand til at opfylde de vilkår, som  \r\n\r\n foreskrives i henhold til de love og bestemmelser, som normalt og med  \r\n\r\n rimelighed anvendes af sådanne myndigheder på driften af international  \r\n\r\n lufttrafik i overensstemmelse med bestemmelserne i konventionen. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> Hver kontraherende part skal være berettiget til at  \r\n\r\n nægte at give den driftstilladelse, som omtales i denne artikels stk. 2,  \r\n\r\n eller til at opstille sådanne betingelser som den måtte anse for påkrævet,  \r\n\r\n for det udpegede luftfartsselskabs udøvelse af de rettigheder der er angivet  \r\n\r\n i artikel 2, i ethvert tilfælde, hvor den ikke finder det godtgjort, at der  \r\n\r\n opretholdes effektiv kontrol med det pågældende luftfartsselskab hos den  \r\n\r\n anden kontraherende part, og at luftfartsselskabet er hjemhørende og har sit  \r\n\r\n primære forretningssted på den nævnte parts territorium. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>5.</B> Når et luftfartsselskab er blevet således udpeget  \r\n\r\n og godkendt, kan det påbegynde driften af den aftalte trafik, forudsat at  \r\n\r\n luftfartsselskabet opfylder alle denne overenskomsts gældende bestemmelser.  \r\n\r\n</P>  \r\n\r\n<P>ARTIKEL 4 </P>  \r\n\r\n<P> <I>Tilbagekaldelse, suspension, samt pålæggelse af betingelser</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Hver kontraherende part skal være berettiget til at  \r\n\r\n tilbageholde eller tilbagekalde en driftstilladelse, eller til at suspendere  \r\n\r\n udnyttelsen af rettighederne specificeret i denne overenskomsts artikel 2 af  \r\n\r\n et luftfartsselskab som er udpeget af den anden kontraherende part, eller til  \r\n\r\n at pålægge sådanne betingelser som den måtte anse for påkrævet, for udøvelsen  \r\n\r\n af disse rettigheder: </P>  \r\n\r\n<UL PLAIN>\r\n\r\n<LI>a) i ethvert tilfælde hvor den ikke finder det godtgjort, at der  \r\n\r\n opretholdes effektiv kontrol med det pågældende luftfartsselskab hos den  \r\n\r\n kontraherende part, som udpeger luftfartsselskabet, og at luftfartsselskabet  \r\n\r\n er hjemhørende og har sit primære forretningssted i den nævnte parts  \r\n\r\n territorium; </LI>  \r\n\r\n<LI>b) i tilfælde hvor det pågældende luftfartsselskab undlader at efterkomme  \r\n\r\n love og bestemmelser hos den kontraherende part, der tilstår disse  \r\n\r\n rettigheder; eller </LI>  \r\n\r\n<LI>c) i tilfælde hvor luftfartsselskabet på anden måde undlader at drive  \r\n\r\n virksomheden i overensstemmelse med de i henhold til denne overerenskomst  \r\n\r\n foreskrevne bestemmelser. </LI>  \r\n\r\n</UL>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Medmindre øjeblikkelig tilbagekaldelse af  \r\n\r\n driftstilladelsen eller suspension af de rettigheder eller påførelse af de  \r\n\r\n betingelser, som er omhandlet i denne artikels stk. 1, er nødvendig for at  \r\n\r\n forebygge yderligere overtrædelser af love og bestemmelser, skal sådan ret  \r\n\r\n kun udøves efter konsultationer med den anden kontraherende part. </P>  \r\n\r\n<P>I sådant tilfælde skal konsultationer holdes indenfor tredive (30) dage  \r\n\r\n fra den dag, hvor den anden kontraherende part modtager skriftlig anmodning  \r\n\r\n herom. </P>  \r\n\r\n<P>ARTIKEL 5 </P>  \r\n\r\n<P> <I>Benyttelse af lufthavne og faciliteter</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Udtrykket &#187;brugerafgift&#171; betyder en  \r\n\r\n afgift, som afkræves luftfartsselskaber af de kompetente myndigheder, eller  \r\n\r\n tillades afkrævet af dem, for tilvejebringelse af luftfartsbygninger,  \r\n\r\n faciliteter eller luftnavigationsfaciliteter, indbefattet relaterede  \r\n\r\n serviceydelser og faciliteter, til luftfartøjer, deres besætninger,  \r\n\r\n passagerer og fragt. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Enhver afgift for luftfartsnavigationsfaciliteter  \r\n\r\n pålagt international trafik udført af luftfartsselskaber, som er autoriseret  \r\n\r\n af en kontraherende part, skal være i rimelig relation til omkostningen af  \r\n\r\n den serviceydelse, som det pågældende luftfartsselskab modtager, og opkræves  \r\n\r\n i overenstemmelse med de relevante retningslinier udstedt af Organisationen  \r\n\r\n for International Civil Luftfart. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Ved driften af den aftalte trafik skal de samme  \r\n\r\n ensartede betingelser være gældende for begge kontraherende parters  \r\n\r\n luftfartsselskabers benyttelse af lufthavne, såvel som alle andre faciliteter  \r\n\r\n under deres kontrol. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> Hver kontraherende part skal opmuntre til  \r\n\r\n konsultationer vedrørende brugerafgifter mellem dens kompetente  \r\n\r\n afgiftspålæggende myndigheder, og de luftfartsselskaber, som benytter de  \r\n\r\n serviceydelser og faciliteter, som er tilvejebragt af disse afgiftspålæggende  \r\n\r\n myndigheder, hvor det er muligt gennem disse luftfartsselskabers  \r\n\r\n repræsententative organisationer. Rimeligt varsel om ændringer i sådanne  \r\n\r\n afgifter bør gives til sådanne brugere før ændringerne træder i kraft. </P>  \r\n\r\n<P>ARTIKEL 6 </P>  \r\n\r\n<P> <I>Toldafgifter</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Luftfartøjer, der benyttes i international  \r\n\r\n lufttrafik af et af en kontraherende part udpeget luftfartsselskab, såvel som  \r\n\r\n dets almindelige udstyr, beholdninger af brændstof og smøreolie og  \r\n\r\n luftfartøjsforråd (herunder levnedsmidler, drikkevarer og tobak) om bord i  \r\n\r\n sådanne luftfartøjer skal være fritaget for samtlige toldafgifter,  \r\n\r\n undersøgelsesgebyrer og andre afgifter eller skatter ved ankomsten til den  \r\n\r\n anden kontraherende parts territorium, forudsat at sådant udstyr og sådanne  \r\n\r\n forsyninger forbliver om bord i luftfartøjet, indtil de genudføres. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Med undtagelse af afgifter baseret på omkostningen  \r\n\r\n ved serviceydelser, er det følgende også fritaget for de afgifter og gebyrer,  \r\n\r\n som er refereret til i denne artikels stk 1: </P>  \r\n\r\n<UL PLAIN>\r\n\r\n<LI>a) luftfartøjsforråd taget ombord på en kontraherende parts territorium,  \r\n\r\n indenfor rimeligheds grænser, til brug på et afrejsende luftfartøj der  \r\n\r\n benyttes i international lufttrafik af et af den anden kontraherende part  \r\n\r\n udpeget luftfartsselskab; </LI>  \r\n\r\n<LI>b) reservedele, herunder motorer, indført på en kontraherende parts  \r\n\r\n territorium til vedligeholdelse eller reparation af luftfartøjer, som  \r\n\r\n benyttes i international lufttrafik af et af den anden kontraherende part  \r\n\r\n udpeget luftfartsselskab; </LI>  \r\n\r\n<LI>c) brændstof, smøreolier og tekniske forråd indført til eller leveret på  \r\n\r\n en kontraherende parts territorium til brug om bord på et luftfartøj benyttet  \r\n\r\n i international lufttrafik af et af den anden kontraherende part udpeget  \r\n\r\n luftfartsselskab, selv når disse forsyninger er beregnet til brug på den del  \r\n\r\n af rejsen, som udføres over territoriet tilhørende den kontraherende part,  \r\n\r\n hvor de tages ombord. </LI>  \r\n\r\n</UL>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Materiale angivet i denne artikels stk. 1 eller 2  \r\n\r\n kan forlanges opbevaret under opsyn eller kontrol af de relevante  \r\n\r\n myndigheder. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> Fritagelserne i medfør af denne artikels  \r\n\r\n bestemmelser er også tilgængelige i situationer, hvor et af en kontraherende  \r\n\r\n part udpeget luftfartsselskab har indgået ordninger med andre  \r\n\r\n luftfartsselskaber om lån eller overførsel, på den anden kontraherende parts  \r\n\r\n territorium, af de ting som er specificeret i denne artikels stk. 1 og 2,  \r\n\r\n forudsat at sådanne andre luftfartsselskaber på samme vis nyder sådanne  \r\n\r\n fritagelser fra den anden kontraherende part. </P>  \r\n\r\n<P>ARTIKEL 7 </P>  \r\n\r\n<P> <I>Opbevaring af luftfartøjsudstyr og forsyninger</I>  </P>  \r\n\r\n<P>Det sædvanlige luftfartøjsudstyr såvel som de materialer og forsyninger,  \r\n\r\n der forefindes om bord på luftfartøjer fra en kontraherende part, må kun  \r\n\r\n udlosses på den anden kontraherende parts territorium efter tilladelse fra  \r\n\r\n dette territoriums toldmyndigheder. I så fald kan de undergives nævnte  \r\n\r\n myndigheders opsyn, indtil de genudføres eller på anden måde disponeres over  \r\n\r\n i overensstemmelse med toldbestemmelserne. </P>  \r\n\r\n<P>ARTIKEL 8 </P>  \r\n\r\n<P> <I>Forskrifter for klarering ved indrejse</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Passagerer i transit via en kontraherende parts  \r\n\r\n territorium skal kun underkastes en meget simpel told- og indrejsekontrol.  \r\n\r\n Bagage og fragt i direkte transit skal være fritaget for toldafgifter og  \r\n\r\n andre lignende skatter. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> En kontraherende parts love og forskrifter  \r\n\r\n vedrørende indrejse, klarering, gennemrejse, immigration, told og karantæne  \r\n\r\n skal opfyldes af den anden kontraherende parts udpegede luftfartsselskab, og  \r\n\r\n af, eller på vegne af, disses besætninger, passagerer, fragt og post, ved  \r\n\r\n transit af, adgang til, afgang fra eller under ophold på den pågældende  \r\n\r\n kontraherende parts territorium. </P>  \r\n\r\n<P>ARTIKEL 9 </P>  \r\n\r\n<P> <I>Bestemmelser vedrørende kapacitet</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Der skal være rimelig og lige mulighed for begge  \r\n\r\n kontraherende parters luftfartsselskaber til at drive lufttrafik på enhver  \r\n\r\n rute, specificeret i denne overenskomsts tillæg. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> I driften af den aftalte trafik på ruterne, som er  \r\n\r\n specificeret i denne overenskomsts tillæg, skal hver kontraherende parts  \r\n\r\n udpegede luftfartsselskaber tage hensyn til den anden kontraherende parts  \r\n\r\n udpegede luftfartsselskabers interesser, således at den lufttrafik, som  \r\n\r\n sidstnævnte luftfartsselskaber driver, ikke påvirkes på en utilbørlig måde.  \r\n\r\n</P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Den aftalte lufttrafik, som drives af et udpeget  \r\n\r\n luftfartsselskab, skal have som sit primære formål tilvejebringelsen af  \r\n\r\n kapacitet, som er tilstrækkelig til at opfylde de nuværende og med rimelighed  \r\n\r\n forventede behov for befordring af passagerer, post og fragt, som kommer fra,  \r\n\r\n eller har som bestemmelsessted, territoriet tilhørende den kontraherende  \r\n\r\n part, som har udpeget luftfartsselskabet. </P>  \r\n\r\n<P>ARTIKEL 10 </P>  \r\n\r\n<P> <I>Udveksling af statistisk materiale</I>  </P>  \r\n\r\n<P>Hver af de kontraherende parters luftfartsmyndigheder skal på anmodning  \r\n\r\n give den anden kontraherende parts luftfartsmyndigheder periodisk eller andet  \r\n\r\n statistisk materiale som med rimelighed kan forlanges, med henblik på at  \r\n\r\n gennemgå den kapacitet som tilvejebringes i den aftalte trafik af de af den  \r\n\r\n første kontraherende part udpegede luftfartsselskaber. </P>  \r\n\r\n<P>Sådant materiale skal indeholde al den information, som kræves for at  \r\n\r\n fastslå den trafikmængde, som befordres af luftfartsselskaberne i den aftalte  \r\n\r\n trafik. </P>  \r\n\r\n<P>ARTIKEL 11 </P>  \r\n\r\n<P> <I>Takster</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Taksterne skal være fastsat på rimelige niveauer,  \r\n\r\n under behørig hensyntagen til alle relevante forhold, herunder  \r\n\r\n driftsomkostninger, rimelig fortjeneste, karakter af ydelsen, brugernes  \r\n\r\n interesser og andre luftfartsselskabers takster. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Takster anmeldt i medfør af denne artikels  \r\n\r\n bestemmelser skal godkendes af luftfartsmyndighederne hos den kontraherende  \r\n\r\n part fra hvis territorium taksten skal være gældende (country of origin  \r\n\r\n principle). </P>  \r\n\r\n<P>Sådan anmeldelse skal være modtaget af luftfartsmyndighederne mindst 14  \r\n\r\n dage før takstens foreslåede ikrafttrædelsesdato. I særlige tilfælde kan  \r\n\r\n denne tidsfrist forkortes, forudsat at de nævnte myndigheder indvilliger  \r\n\r\n deri. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Det kræves, at de udpegede luftfartsselskaber skal  \r\n\r\n anmelde en foreslået befordringstakst mellem de kontraherende parters  \r\n\r\n territorier hos de luftfartsmyndigheder fra hvis territorium taksten skal  \r\n\r\n være gældende, i en sådan form som de pågældende luftfartsmyndigheder måtte  \r\n\r\n kræve. For udpegede luftfartsselskaber tilhørende den kontraherende part, fra  \r\n\r\n hvis territorium taksten skal være gældende, vil den pågældende takst blive  \r\n\r\n behandlet som værende godkendt, medmindre denne kontraherende parts  \r\n\r\n luftfartsmyndigheder har modtaget skriftlig misbilligelse fra den anden  \r\n\r\n kontraherende part indenfor 14 dage fra modtagelse af fremlæggelsen. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> Ved godkendelse af en takst kan en kontraherende  \r\n\r\n parts luftfartsmyndigheder tilknytte sådanne datoer for ophør som de måtte  \r\n\r\n anse for passende. Hvor en takst har en dato for ophør, forbliver den i kraft  \r\n\r\n indtil datoen for ophør, medmindre den trækkes tilbage af det pågældende  \r\n\r\n luftfartsselskab eller luftfartsselskaber, eller medmindre en erstattende  \r\n\r\n takst fremlægges og godkendes før datoen for ophør. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>5.</B> De udpegede luftfartsselskaber har ret til at  \r\n\r\n matche deres takster med ethvert andet luftfartsselskabs godkendte takster  \r\n\r\n mellem de samme pladser på ruter mellem parternes territorier. </P>  \r\n\r\n<P>En matchende takst i medfør af denne paragraf skal anmeldes med henblik på  \r\n\r\n informering ikke senere end dens ikrafttrædelsesdato, hos de  \r\n\r\n luftfartsmyndigheder udfra hvis territorium taksten skal være gældende. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>6.</B> Luftfartsmyndighederne på hvis territorium en takst  \r\n\r\n skal være gældende kan - udelukkende med henblik på informationsformål -  \r\n\r\n kræve fremlæggelse af foreslåede takster på en sådan måde, som disse  \r\n\r\n luftfartsmyndigheder måtte kræve. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>7.</B> Begge kontraherende parters luftfartsmyndigheder  \r\n\r\n kan nårsomhelst udbede sig konsultationer med den anden kontraherende parts  \r\n\r\n luftfartsmyndigheder om anvendelsen af denne artikels bestemmelser. </P>  \r\n\r\n<P>Sådanne konsultationer afholdes indenfor 30 dage fra modtagelse af  \r\n\r\n anmodningen. </P>  \r\n\r\n<P>ARTIKEL 12 </P>  \r\n\r\n<P> <I>Overførsel af indtjening</I>  </P>  \r\n\r\n<P>Hvert udpeget luftfartsselskab har ret til at omveksle og overføre til sit  \r\n\r\n hjemland de beløb, hvormed de lokale indtægter overstiger de lokale udgifter.  \r\n\r\n Omveksling og overførsel er tilladt uden restriktioner, til den valutakurs  \r\n\r\n som er gældende på det tidspunkt et sådan indtægt fremlægges til omveksling  \r\n\r\n og overførsel, og er ikke underlagt nogen afgifter udover dem, som normalt  \r\n\r\n opkræves af banker for udførelse af sådan omveksling og overførsel. </P>  \r\n\r\n<P>ARTIKEL 13 </P>  \r\n\r\n<P> <I>Luftfartsselskabernes repræsentation</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Hver kontraherende part tilstår et af den anden  \r\n\r\n kontraherende parts udpeget luftfartsselskab, på grundlag af gensidighed, ret  \r\n\r\n til på sit territorium at opretholde repræsentation inklusive kontor,  \r\n\r\n administrativt, forretningsmæssigt og teknisk personale, der er fornødent til  \r\n\r\n at opfylde det pågældende udpegede luftfartsselskabs behov. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Begge kontraherende parters udpegede  \r\n\r\n luftfartsselskaber har ret til at foretage salg af luftbefordring på den  \r\n\r\n anden kontraherende parts territorium, enten direkte eller gennem agenter. En  \r\n\r\n kontraherende part må ikke begrænse et af den anden kontraherende part  \r\n\r\n udpeget luftfartsselskabs ret til at sælge, og nogen person til at købe,  \r\n\r\n sådan befordring i den lokale eller nogen anden frit vekselbar valuta.  \r\n\r\n Ejheller må en kontraherende part begrænse et udpeget luftfartsselskabs ret  \r\n\r\n til at betale dets lokalt påløbne udgifter i den lokale eller nogen anden  \r\n\r\n frit vekselbar valuta. </P>  \r\n\r\n<P>ARTIKEL 14 </P>  \r\n\r\n<P> <I>Godkendelse af fartplaner</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> De af en kontraherende part udpegede  \r\n\r\n luftfartsselskaber skal forelægge deres trafikprogrammer til den anden  \r\n\r\n kontraherende parts luftfartsmyndigheders godkendelse mindst femogfyrre (45)  \r\n\r\n dage forud for påbegyndelsen af driften. Programmet skal indeholde  \r\n\r\n tidstabellerne, trafikfrekvensen og de typer luftfartøjer, der vil blive  \r\n\r\n anvendt. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Enhver ændring foretaget på et senere tidspunkt  \r\n\r\n skal forelægges til godkendelse. </P>  \r\n\r\n<P>ARTIKEL 15 </P>  \r\n\r\n<P> <I>Luftfartssikkerhed</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Hver af de kontraherende parter bekræfter, at deres  \r\n\r\n forpligtelse overfor den anden kontraherende part til at beskytte den civile  \r\n\r\n luftfarts sikkerhed mod ulovlig forstyrrelse, udgør en integreret del af  \r\n\r\n denne overenskomst. De kontraherende parter skal især handle i  \r\n\r\n overensstemmelse med luftfartssikkerhedsbestemmelserne i &#187;Konventionen  \r\n\r\n angående Lovovertrædelser og visse andre Handlinger begået ombord i  \r\n\r\n Luftfartøjer&#171;, undertegnet i Tokyo den 14. september 1963,  \r\n\r\n &#187;Konventionen om Bekæmpelse af Ulovlig Bemægtigelse af  \r\n\r\n Luftfartøjer&#171;, undertegnet i Haag den 16. december 1970, og  \r\n\r\n &#187;Konventionen til Bekæmpelse af Ulovlige Handlinger mod den Civile  \r\n\r\n Luftfarts Sikkerhed&#171;, undertegnet i Montreal den 23. september 1971,  \r\n\r\n samt &#187;Protokol om Bekæmpelse af Ulovlige Voldshandlinger i Lufthavne der  \r\n\r\n betjener den Internationale Civile Lufttrafik, supplerende Konventionen om  \r\n\r\n Bekæmpelse af Ulovlige handlinger mod den civile luftfarts sikkerhed,  \r\n\r\n udfærdiget i Montreal den 23. september 1971&#171;, undertegnet i Montreal  \r\n\r\n den 24. februar 1988. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> De kontraherende parter skal efter anmodning tilstå  \r\n\r\n hinanden al nødvendig bistand for at hindre ulovlig bemægtigelse af civile  \r\n\r\n luftfartøjer og andre ulovlige handlinger rettet mod sådanne luftfartøjers  \r\n\r\n sikkerhed, disses passagerer og besætning, lufthavne og luftnavigationsanlæg,  \r\n\r\n og enhver anden trussel mod den civile luftfarts sikkerhed. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> De kontraherende parter skal, i deres gensidige  \r\n\r\n relationer, handle i overensstemmelse med de bestemmelser om  \r\n\r\n luftfartssikkerhed, som er fastsat af Organisationen for International Civile  \r\n\r\n Luftfart, og som er indføjet som tillæg til &#187;Konventionen om  \r\n\r\n International Civil Luftfart&#171;, som blev åbnet for undertegnelse i  \r\n\r\n Chicago den 7. december 1944. Hver af de kontraherende parter skal forlange,  \r\n\r\n at de som driver luftfartsvirksomhed med luftfartøjer registreret af  \r\n\r\n pågældende kontraherende part, eller de som driver luftfartsvirksomhed og som  \r\n\r\n har deres primære forretningssted eller fast bopæl på partens territorium, og  \r\n\r\n de som driver lufthavne på dens territorium, handler i overensstemmelse med  \r\n\r\n sådanne bestemmelser om luftfartssikkerhed. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> Hver kontraherende part anerkender, at sådanne  \r\n\r\n luftfartsoperatører kan blive pålagt at overholde de  \r\n\r\n luftfartssikkerhedsbestemmelser, som omhandles i denne artikels stk. 3, som  \r\n\r\n er fastlagt af den anden kontraherende part for indrejse til, udrejse fra,  \r\n\r\n eller inden for den anden kontraherende parts territorium. Hver kontraherende  \r\n\r\n part skal sikre, at der indenfor dens territorium er taget passende effektive  \r\n\r\n forholdsregler for at beskytte luftfartøjet og til at undersøge passagerer,  \r\n\r\n besætning, håndbagage, bagage, fragt, post og luftfartøjsforråd forud for  \r\n\r\n samt under ombordstigning eller lastning. Hver kontraherende part skal også  \r\n\r\n positivt overveje enhver anmodning fra den anden kontraherende part om  \r\n\r\n rimelige særlige sikkerhedsforanstaltninger til imødekommelse af en særskilt  \r\n\r\n trussel. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>5.</B> Ved ulovlig bemægtigelse af civile luftfartøjer  \r\n\r\n eller trussel herom, eller andre ulovlige handlinger rettet mod sådanne  \r\n\r\n luftfartøjers sikkerhed, disses passagerer og besætning, lufthavne eller  \r\n\r\n luftnavigationsanlæg, skal de kontraherende parter bistå hinanden ved at  \r\n\r\n lette udvekslingen af oplysninger og ved andre passende forholdsregler med  \r\n\r\n henblik på hurtig og sikker afslutning på en sådan hændelse eller trussel  \r\n\r\n herom. </P>  \r\n\r\n<P>ARTIKEL 16 </P>  \r\n\r\n<P> <I>Konsultationer</I>  </P>  \r\n\r\n<P>Hver kontraherende part kan til enhver tid anmode om konsultationer  \r\n\r\n vedrørende implementering, fortolkning, anvendelse eller ændring af denne  \r\n\r\n overenskomst eller overholdelse af overenskomsten. Sådanne konsultationer,  \r\n\r\n som kan finde sted mellem luftfartsmyndigheder, skal begynde indenfor en  \r\n\r\n periode af tres (60) dage regnet fra den dato, da den anden kontraherende  \r\n\r\n part modtager en sådan skriftlig anmodning, medmindre de kontraherende parter  \r\n\r\n blive enige om noget andet. </P>  \r\n\r\n<P>ARTIKEL 17 </P>  \r\n\r\n<P> <I>Ændringer</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Såfremt en af de kontraherende parter finder det  \r\n\r\n ønskeligt at ændre nogen bestemmelse i denne Overenskomst, kan den anmode om  \r\n\r\n konsultation med den anden kontraherende part. En sådan konsultation, som kan  \r\n\r\n finde sted mellem luftfartsmyndigheder, og som kan foregå mundtligt eller  \r\n\r\n skriftligt, skal påbegyndes indenfor et tidsrum af tres (60) dage fra datoen  \r\n\r\n for modtagelse af anmodningen, medmindre de kontraherende parter bliver enige  \r\n\r\n om en forlængelse af denne periode. Enhver sådan aftalt ændring skal træde i  \r\n\r\n kraft, når den er godkendt i overensstemmelse med begge kontraherende parters  \r\n\r\n forfatningsmæssige krav og som bekræftet ved udveksling af diplomatiske  \r\n\r\n noter. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Ændringer i denne overenskomsts tillæg kan  \r\n\r\n foretages efter direkte aftale mellem de kontraherende parters kompetente  \r\n\r\n luftfartsmyndigheder. </P>  \r\n\r\n<P>ARTIKEL 18 </P>  \r\n\r\n<P> <I>Bilæggelse af tvister</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Såfremt der mellem de kontraherende parter opstår  \r\n\r\n nogen tvist angående fortolkningen eller anvendelsen af denne overenskomst,  \r\n\r\n skal de kontraherende parter først søge at bilægge den ved forhandling. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Dersom det ikke lykkes de kontraherende parter at  \r\n\r\n bilægge tvisten ved forhandling, kan de enes om at henvise tvisten til  \r\n\r\n afgørelse hos en voldgiftsmand, eller tvisten kan efter anmodning fra en af  \r\n\r\n de kontraherende parter, indbringes til afgørelse for en voldgiftsdomstol  \r\n\r\n bestående af tre voldgiftsmænd, hvoraf hver kontraherende part udpeger en, og  \r\n\r\n den tredje vælges af de således udpegede. Hver af de kontraherende parter  \r\n\r\n skal udpege en voldgiftsmand inden for et tidsrum af tres (60) dage fra den  \r\n\r\n dato, hvor den ene kontraherende part ad diplomatisk vej har modtaget en  \r\n\r\n anmodning fra den anden part om tvistens afgørelse ved en sådan  \r\n\r\n voldgiftsdomstol, og den tredje voldgiftsmand skal udpeges indenfor et  \r\n\r\n tidsrum af yderligere tres (60) dage. Hvis en af de kontraherende parter  \r\n\r\n undlader at udpege en voldgiftsmand indenfor det angivne tidsrum, eller hvis  \r\n\r\n den tredje voldgiftsmand ikke udpeges indenfor det angivne tidsrum, kan  \r\n\r\n enhver af de kontraherende parter anmode præsidenten for Rådet i  \r\n\r\n Organisationen for International Civil Luftfart om at udpege en eller flere  \r\n\r\n voldgiftsmænd, alt efter hvad situationen påkræver. I sådant tilfælde skal  \r\n\r\n den tredje voldgiftsmand være statsborger i et tredje land, skal fungere som  \r\n\r\n formand for voldgiftsdomstolen, og skal bestemme stedet, hvor voldgiftssagen  \r\n\r\n skal afholdes. Hvis præsidenten finder, at han er statsborger i en  \r\n\r\n nationalstat, som ikke kan betragtes som neutral i relation til tvisten, skal  \r\n\r\n den længst siddende vice-præsident, som ikke på dette område er  \r\n\r\n diskvalificeret, foretage udnævnelsen. Voldgiftsdomstolen skal nå afgørelse  \r\n\r\n ved stemmeflerhed. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Voldgiftsdomstolens udgifter skal deles ligeligt  \r\n\r\n mellem de kontraherende parter. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> De kontraherende parter forpligter sig til at  \r\n\r\n efterkomme enhver kendelse afsagt i medfør af denne Artikels stk. 2. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>5.</B> Hvis, og så længe som, en af de kontraherende  \r\n\r\n parter undlader at efterkomme en afgørelse under denne Artikels stk. 2, kan  \r\n\r\n den anden kontraherende part begrænse, tilbageholde eller tilbagekalde enhver  \r\n\r\n rettighed eller privilegium, som den har tilstået i medfør af denne  \r\n\r\n overenskomst til den forsømmende kontraherende part eller til et forsømmende  \r\n\r\n udpeget luftfartsselskab. </P>  \r\n\r\n<P>ARTIKEL 19 </P>  \r\n\r\n<P> <I>Registreringer</I>  </P>  \r\n\r\n<P>Denne Overenskomst og dens tillæg og enhver senere ændring heri skal  \r\n\r\n registreres i Organisationen for International Civil Luftfart. </P>  \r\n\r\n<P>ARTIKEL 20 </P>  \r\n\r\n<P> <I>Opsigelse</I>  </P>  \r\n\r\n<P>Hver kontraherende part kan når som helst give skriftlig meddelelse til  \r\n\r\n den anden kontraherende part om sit ønske om at bringe denne overenskomst til  \r\n\r\n ophør; sådan meddelelse skal samtidigt tilstilles Organisationen for  \r\n\r\n International Civil Luftfart. I så fald ophører overenskomsten tolv (12)  \r\n\r\n måneder efter datoen for den anden kontraherende parts modtagelse af  \r\n\r\n meddelelsen, medmindre opsigelsen efter aftale er trukket tilbage inden  \r\n\r\n udløbet af denne tidsfrist. Såfremt den anden kontraherende part undlader at  \r\n\r\n anerkende modtagelsen, skal opsigelsen anses for modtaget fjorten (14) dage  \r\n\r\n efter, at Organisationen for International Civil Luftfart har modtaget  \r\n\r\n meddelelsen. </P>  \r\n\r\n<P>ARTIKEL 21 </P>  \r\n\r\n<P> <I>Ikrafttræden</I>  </P>  \r\n\r\n<P>Denne Overenskomst træder i kraft på datoen for undertegnelsen. Til  \r\n\r\n bekræftelse heraf har undertegnede, som af deres respektive regeringer er  \r\n\r\n behørigt bemyndiget dertil, underskrevet denne overenskomst. </P>  \r\n\r\n<P>Udfærdiget, i to eksemplarer, i Bejing den 19. juni 1997 på engelsk. </P>  \r\n\r\n<P> <B>Christopher Bo Bramsen</B>  </P>  \r\n\r\n<P>For Kongeriget Danmarks </P>  \r\n\r\n<P>regering </P>  \r\n\r\n<P> <B>Dagva Tsakhilgaan</B>  </P>  \r\n\r\n<P>For Mongoliets regering </P>  \r\n\r\n<P> <B>Tillæg</B>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Ruter, som kan drives af de(t) af Kongeriget  \r\n\r\n Danmarks Regering udpegede luftfartsselskab eller luftfartsselskaber: </P>  \r\n\r\n<pre><font color=gray> \r\n\r\n --------------------------------------------------------------------~  \r\n\r\n Kolonne 1                               Kolonne 2  \r\n\r\n ---------------------------------------------------------------------  \r\n\r\n Pladser i Danmark                       Ulaanbaatar  \r\n\r\n ---------------------------------------------------------------------  \r\n\r\n 2. Ruter, som kan drives af de(t) af Mongoliets Regering udpegede  \r\n\r\n    luftfartsselskab eller luftfartsselskaber:  \r\n\r\n ---------------------------------------------------------------------  \r\n\r\n Kolonne 1                               Kolonne 2  \r\n\r\n ---------------------------------------------------------------------  \r\n\r\n Pladser i Mongoliet                     København  \r\n\r\n ---------------------------------------------------------------------  \r\n\r\n</font></pre>\r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Intet skal hindre et af en af de kontraherende  \r\n\r\n parter udpeget luftfartsselskab i at betjene andre pladser end dem, som er  \r\n\r\n specificeret i dette tillæg, forudsat at ingen kommercielle rettigheder  \r\n\r\n udøves mellem disse pladser og den anden kontraherende parts territorium.  \r\n\r\n Udøvelse af de kommercielle rettigheder mellem sådanne andre pladser og den  \r\n\r\n anden kontraherende parts territorium skal være underkastet overenskomst  \r\n\r\n mellem de kontraherende parters luftfartsmyndigheder. </P>  \r\n\r\n<P>Overenskomsten trådte i medfør af artikel 21 i kraft den 19. juni 1997.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Udenrigsministeriet, den 4. december  \r\n\r\n 1997 </I> </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER>Niels Helveg Petersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/12/1997"
        },
        {
            "displayName": "Accession",
            "displayValue": "L19970012464"
        },
        {
            "displayName": "Entydig dokumentidentifikation",
            "displayValue": "CM045934"
        },
        {
            "displayName": "Dato for førstegangsindlæggelse",
            "displayValue": "16/03/1998"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "124"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "04/12/1997"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Ressortministeriets journalnummer",
            "displayValue": "Udenrigsmin., S.6. J.nr. 93.D.141."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}