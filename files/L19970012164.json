{
    "id": 86204,
    "title": "Bekendtgørelse af overenskomst af 13. marts 1995 med Mongoliet vedrørende fremme og gensidig beskyttelse af investeringer ",
    "documentTypeId": "220",
    "isSagsforlobPeriodValid": false,
    "shortName": "BKI nr 121 af 04/12/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 13. marts 1995  \r\n\r\n med Mongoliet vedrørende fremme og gensidig beskyttelse af investeringer  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Den 13. marts 1995 undertegnedes i København en overenskomst mellem  \r\n\r\n Danmark og Mongoliet om fremme og gensidig beskyttelse af investeringer. </P>  \r\n\r\n<P>Overenskomstens ordlyd er som følger: </P>  \r\n\r\n<P> <B>Overenskomst </B></P>  \r\n\r\n<P>mellem Kongeriget Danmarks Regering og Mongoliets Regering om fremme og  \r\n\r\n gensidig beskyttelse af investeringer </P>  \r\n\r\n<P>Præambel </P>  \r\n\r\n<P>Kongeriget Danmarks regering og Mongoliets regering herefter omtalt som de  \r\n\r\n kontraherende parter, </P>  \r\n\r\n<P>SOM ØNSKER at skabe fordelagtige betingelser for investeringer i begge  \r\n\r\n stater og styrke samarbejdet mellem private foretagender i begge stater med  \r\n\r\n henblik på at stimulere den produktive anvendelse af ressourcer, </P>  \r\n\r\n<P>SOM ANERKENDER, at en rimelig og retfærdig behandling af investeringer på  \r\n\r\n et gensidigt grundlag vil tjene dette formål, </P>  \r\n\r\n<P>ER BLEVET enige om følgende: </P>  \r\n\r\n<P>Artikel 1 </P>  \r\n\r\n<P> <I>Definitioner</I>  </P>  \r\n\r\n<P>I denne overenskomst </P>  \r\n\r\n<UL CLASS=PLAIN-LIST>  \r\n\r\n<LI>(1) skal udtrykket &#187;investering&#171; omfatte enhver form for  \r\n\r\n aktiver og i særdeleshed men ikke udelukkende: </LI>  \r\n\r\n<LI>(I) løsøre og fast ejendom såvel som enhver anden rettighed, såsom  \r\n\r\n panterettigheder, privilegier, garantier og alle andre lignende rettigheder,  \r\n\r\n</LI>  \r\n\r\n<LI>(II) et firma eller en virksomhed, eller andele, aktier og andre former  \r\n\r\n for deltagelse i et firma eller en virksomhed og gældsbeviser eller gæld i  \r\n\r\n firma eller virksomhed. </LI>  \r\n\r\n<LI>(III) geninvesteret udbytte, fordringer på penge eller andre rettigheder  \r\n\r\n knyttet til tjenester af finansiel værdi, </LI>  \r\n\r\n<LI>(IV) industrielle og intellektuelle ejendomsrettigheder, herunder  \r\n\r\n varemærker, teknologi, goodwill, know-how og enhver anden lignende rettighed,  \r\n\r\n (V) koncessioner, som er tildelt ved lov eller kontrakt, herunder  \r\n\r\n koncessioner til at søge efter, udvinde og udnytte naturressourcer. </LI>  \r\n\r\n<LI>(2) En ændring i den måde hvorpå midler investeres, påvirker ikke deres  \r\n\r\n karakter som investering. </LI>  \r\n\r\n<LI>(3) Udtrykket &#187;udbytte&#171; skal betyde de beløb, som investeringen  \r\n\r\n afkaster, omfattende især, men ikke udelukkende fortjeneste, renter,  \r\n\r\n kapitalgevinster, dividender, royalties eller honorarer. </LI>  \r\n\r\n<LI>(4) Sådanne beløb og i tilfælde af reinvesteringsbeløb, der hidrører fra  \r\n\r\n reinvesteringen, skal have den samme beskyttelse som investeringen i  \r\n\r\n overensstemmelse med denne aftale. </LI>  \r\n\r\n<LI>(5) Udtrykket &#187;investor&#171; skal for begge kontraherende parters  \r\n\r\n vedkommende betyde: </LI>  \r\n\r\n<LI>(a) Fysiske personer med status som statsborgere i en kontraherende part  \r\n\r\n i overensstemmelse med dens lov. </LI>  \r\n\r\n<LI>(b) Enhver enhed etableret i overensstemmelse med og anerkendt som en  \r\n\r\n juridisk person i henhold til loven i den kontraherende part, såsom  \r\n\r\n aktieselskaber, firmaer, sammenslutninger, finansieringsinstitutioner på  \r\n\r\n udviklingsområdet, fonde eller lignende enheder uanset om de har begrænset  \r\n\r\n ansvar og om deres aktiviteter tilstræber profit. </LI>  \r\n\r\n<LI>(6) Udtrykket &#187;territorium&#171; skal for hver kontraherende part  \r\n\r\n omfatte det territorium, som hører under dets suverænitet såvel som den  \r\n\r\n eksklusive økonomiske zone på 200 sømil, over hvilken den kontraherende part  \r\n\r\n udøver suverænitet, suveræne rettigheder eller jurisdiktion i henhold til  \r\n\r\n folkeretten. </LI>  \r\n\r\n</UL>  \r\n\r\n<P>Artikel 2 </P>  \r\n\r\n<P> <I>Investeringsfremme og -beskyttelse</I>  </P>  \r\n\r\n<UL CLASS=PLAIN-LIST>  \r\n\r\n<LI>(1) Hver kontraherende part skal i overensstemmelse med sine love og  \r\n\r\n bestemmelser tillade investeringer fra den anden kontraherende parts  \r\n\r\n investorer og skal fremme sådanne investeringer, herunder lette etableringen  \r\n\r\n af repræsentationskontorer. </LI>  \r\n\r\n<LI>(2) Investeringer fra investorer fra hver af de kontraherende parter skal  \r\n\r\n til enhver tid ydes fuld beskyttelse og sikkerhed i den anden kontraherende  \r\n\r\n parts territorium. Ingen kontraherende part må på nogen måde ved urimelige  \r\n\r\n eller diskriminatoriske foranstaltninger på sit territorium i forholdet til  \r\n\r\n den anden kontraherende parts investorer skade forvaltningen, opretholdelsen,  \r\n\r\n anvendelsen eller besiddelsen af investeringer. </LI>  \r\n\r\n<LI>(3) Hver kontraherende part skal overholde alle forpligtelser, den måtte  \r\n\r\n have indgået vedrørende investeringer fra den anden kontraherende parts  \r\n\r\n investorer. </LI>  \r\n\r\n</UL>  \r\n\r\n<P>Article 3 </P>  \r\n\r\n<P> <I>Investeringers behandling</I>  </P>  \r\n\r\n<UL CLASS=PLAIN-LIST>  \r\n\r\n<LI>(1) Ingen kontraherende part må på sit territorium underkaste  \r\n\r\n investeringer foretaget af den anden kontraherende parts investorer eller  \r\n\r\n udbytte af sådanne investeringer en mindre gunstig behandling end den, som  \r\n\r\n gives investeringer eller udbytte, der tilkommer dens egne investorer eller  \r\n\r\n investorer fra noget tredjeland, idet den set fra investors synspunkt mest  \r\n\r\n gunstige behandling lægges til grund. </LI>  \r\n\r\n<LI>(2) Ingen kontraherende part må på sit territorium udsætte den anden  \r\n\r\n kontraherende parts investorer for en mindre gunstig behandling af deres  \r\n\r\n investeringer eller udbytte, hvad angår forvaltning, opretholdelse,  \r\n\r\n anvendelse eller besiddelse end den, som gives dens egne investorer eller  \r\n\r\n investorer fra noget tredjeland, idet den set fra investors synspunkt mest  \r\n\r\n gunstige behandling lægges til grund. </LI>  \r\n\r\n</UL>  \r\n\r\n<P>Artikel 4 </P>  \r\n\r\n<P> <I>Undtagelser</I>  </P>  \r\n\r\n<UL CLASS=PLAIN-LIST>  \r\n\r\n<LI>(1) Bestemmelserne i denne aftale vedrørende tilståelsen af en ikke  \r\n\r\n mindre gunstig behandling end den, der gives investorer fra nogen af de  \r\n\r\n kontraherende parter eller noget tredjeland, skal ikke udlægges som en  \r\n\r\n forpligtelse for den ene kontraherende part til at tilbyde investorer fra den  \r\n\r\n anden kontraherende part fordelene ved nogen behandling, præference eller  \r\n\r\n privilegier, der hidrører fra: </LI>  \r\n\r\n<LI>(a) medlemskab af enhver eksisterende eller fremtidig toldunion, regional  \r\n\r\n økonomisk organisation eller tilsvarende international overenskomst, i  \r\n\r\n hvilken nogen af de kontraherende parter er eller måtte blive part. </LI>  \r\n\r\n<LI>(b) enhver international overenskomst eller ordning, som helt eller  \r\n\r\n fortrinsvis vedrører beskatning, eller enhver national lovgivning, som helt  \r\n\r\n eller fortrinsvis vedrører beskatning. </LI>  \r\n\r\n</UL>  \r\n\r\n<P>Artikel 5 </P>  \r\n\r\n<P> <I>Ekspropriation og erstatning</I>  </P>  \r\n\r\n<UL CLASS=PLAIN-LIST>  \r\n\r\n<LI>(1) Investeringer fra hver kontraherende parts investorer må ikke  \r\n\r\n nationaliseres, eksproprieres eller underkastes foranstaltninger med  \r\n\r\n tilsvarende virkning som nationalisering eller ekspropriation (i det følgende  \r\n\r\n benævnt &#187;ekspropriation&#171;) på den anden kontraherende parts  \r\n\r\n territorium, medmindre det sker af hensyn til almenvellet og ekspropriationen  \r\n\r\n er knyttet til den eksproprierende parts interne behov på et ikke-  \r\n\r\n diskriminatorisk grundlag og mod en omgående, fyldestgørende og effektiv  \r\n\r\n erstatning. </LI>  \r\n\r\n<LI>(2) Denne erstatning skal svare til markedsværdien af den eksproprierede  \r\n\r\n investering eller det eksproprierede udbytte umiddelbart før ekspropriationen  \r\n\r\n eller den forestående ekspropriation blev offentlig kendt (herefter betegnet  \r\n\r\n &#187;vurderingsdag&#171;). </LI>  \r\n\r\n<LI>(3) En sådan markedsværdi skal beregnes i en konvertibel valuta og frit  \r\n\r\n kunne overføres på basis af markedets vekselrate, der eksisterer for den  \r\n\r\n valuta på vurderingsdagen. Kompensation skal betales rettidigt og skal  \r\n\r\n indeholde renter baseret på markedsniveau fra ekspropriationsdagen frem til  \r\n\r\n betalingsdagen. </LI>  \r\n\r\n<LI>(4) Den berørte investor skal have ret til omgående at få prøvet  \r\n\r\n lovligheden af den foranstaltning, der er blevet truffet mod investeringen og  \r\n\r\n af erstatningsvurderingen i overensstemmelse med de principper, der er  \r\n\r\n fastsat i denne artikels 1. sektion, ved sagsanlæg på den eksproprierende  \r\n\r\n kontraherende parts territorium. </LI>  \r\n\r\n<LI>(5) Når en kontraherende part eksproprierer firma eller virksomhedsmidler  \r\n\r\n på sit territorium, som er inkorporeret eller konstitueret ved dennes lov, og  \r\n\r\n i hvilken investorer fra den anden kontraherende part har en investering,  \r\n\r\n herunder igennem aktier eller andele, skal reglerne i denne artikel sikre  \r\n\r\n omgående, tilstrækkelig og effektiv kompensation til de investorers  \r\n\r\n investering, for enhver skade eller formindskelse af den rimelige  \r\n\r\n markedsværdi forårsaget af ekspropriationen. </LI>  \r\n\r\n</UL>  \r\n\r\n<P>Artikel 6 </P>  \r\n\r\n<P> <I>Erstatning for tab</I>  </P>  \r\n\r\n<UL CLASS=PLAIN-LIST>  \r\n\r\n<LI>(1) Investorer fra en kontraherende part, hvis investeringer på den anden  \r\n\r\n kontraherende parts territorium lider tab på grund af krig eller anden væbnet  \r\n\r\n konflikt, revolution, national undtagelsestilstand, revolte, oprør eller  \r\n\r\n uroligheder på sidstnævnte kontraherende parts territorium, skal gives en  \r\n\r\n behandling af sidstnævnte kontraherende part, hvad angår genindsættelse i  \r\n\r\n tidligere rettigheder, skadesløsholdelse, erstatning eller anden  \r\n\r\n fyldestgørelse, der ikke er mindre gunstig end den, som sidstnævnte  \r\n\r\n kontraherende part giver sine egne investorer eller investorer fra noget  \r\n\r\n tredjeland (den set fra investors synspunkt mest gunstige behandling). </LI>  \r\n\r\n<LI>(2) Uden forrang til sektion 1 i denne artikel, skal en kontraherende  \r\n\r\n parts investor, som i en af de i sektion 1 nævnte situationer, lider et tab  \r\n\r\n på den anden kontraherende parts territorium som følge af: </LI>  \r\n\r\n<LI>(a) rekvisition af dens investering eller dele deraf foretaget af den  \r\n\r\n andens styrker eller autoriteter, eller </LI>  \r\n\r\n<LI>(b) ødelæggelse af dens investering eller deraf af den andens styrker  \r\n\r\n eller autoriteter, som ikke var nødvendige på grund af situationen, </LI>  \r\n\r\n</UL>  \r\n\r\n<P>skal ydes fuld erstatning eller kompensation som i alle tilfælde skal være  \r\n\r\n omgående, tilstrækkelig og effektiv. </P>  \r\n\r\n<P>Artikel 7 </P>  \r\n\r\n<P> <I>Hjemtagning og overførsel af </I></P>  \r\n\r\n<P>kapital og udbytte </P>  \r\n\r\n<UL CLASS=PLAIN-LIST>  \r\n\r\n<LI>(1) Hver kontraherende part skal med hensyn til investeringer på sit  \r\n\r\n teritorium af den anden kontraherende parts investorer uden forsinkelse  \r\n\r\n tillade overførsel ind og ud af teritoriet af: </LI>  \r\n\r\n<LI>(a) startkapitalen og enhver yderligere kapital til vedligeholdelse og  \r\n\r\n udvikling af en investering; </LI>  \r\n\r\n<LI>(b) den investerede kapital eller provenuet af hel eller delvis  \r\n\r\n likvidation eller overdragelse af investeringen; </LI>  \r\n\r\n<LI>(c) renter, dividender, profit og andre realiserede udbytter; </LI>  \r\n\r\n<LI>(d) betalingerne, som udgør afdrag på gæld vedrørende investeringer og  \r\n\r\n forfaldne renter; </LI>  \r\n\r\n<LI>(e) betalinger afledt af rettigheder nævnt i artikel 1, 1. sektion, iv i  \r\n\r\n denne aftale; </LI>  \r\n\r\n<LI>(f) ubrugte indtægter og andre udbytter oppebåret af de fremmde  \r\n\r\n statsborgere som har arbejde i forbindelse med en investering; </LI>  \r\n\r\n<LI>(g) kompensation, restitution, godtgørelse eller anden afgørelse jf.  \r\n\r\n artikel 5 og 6. </LI>  \r\n\r\n<LI>(2) Overførsler i henhold til stykke (1) i denne artikel skal ske i en  \r\n\r\n frit konvertibel valuta og uden hindring. </LI>  \r\n\r\n<LI>(3) Overførsler skal foretages til markedsvekselkursen gældende på  \r\n\r\n overførselsdagen med hensyn til loco-transaktioner i den valuta, hvori  \r\n\r\n overførslen sker. I mangel af et marked for fremmed valuta skal den kurs, der  \r\n\r\n anvendes, være den seneste vekselkurs anvendt ved omregning af valutaer til  \r\n\r\n særlige trækningsrettigheder (SDRs). </LI>  \r\n\r\n</UL>  \r\n\r\n<P>Artikel 8 </P>  \r\n\r\n<P> <I>Subrogation</I>  </P>  \r\n\r\n<P>Hvis en kontraherende part eller dennes designerede agent foretager  \r\n\r\n betaling til sine egne investorer under en garanti, den har givet med hensyn  \r\n\r\n til en investering på den anden kontraherende parts territorium, skal  \r\n\r\n sidstnævnte kontraherende part anerkende: </P>  \r\n\r\n<UL CLASS=PLAIN-LIST>  \r\n\r\n<LI>(a) overdragelsen af en hvilken som helst rettighed eller fordring fra  \r\n\r\n investoren til førstnævnte kontraherende part eller dennes designerede agent,  \r\n\r\n hvad enten den foretages i henhold til lov eller retshandel i dette land,  \r\n\r\n såvel som </LI>  \r\n\r\n<LI>(b) at førstnævnte kontraherende part eller dennes designerede agent er  \r\n\r\n berettiget til i kraft af subrogation at udøve investorens rettigheder og  \r\n\r\n gennemtvinge investorens fordringer og skal påtage sig forpligtelserne  \r\n\r\n vedrørende investeringen. </LI>  \r\n\r\n</UL>  \r\n\r\n<P>Artikel 9 </P>  \r\n\r\n<P> <I>Tvister mellem en kontraherende </I></P>  \r\n\r\n<P>part og en investor </P>  \r\n\r\n<UL CLASS=PLAIN-LIST>  \r\n\r\n<LI>(1) Enhver tvist, som måtte opstå mellem en investor fra den ene  \r\n\r\n kontraherende part og den anden kontraherende part i forbindelse med en  \r\n\r\n investering på den anden kontraherende parts territorium skal gøres til  \r\n\r\n genstand for forhandlinger mellem tvistens parter. </LI>  \r\n\r\n<LI>(2) Hvis en tvist mellem en investor fra den ene kontraherende part og  \r\n\r\n den anden kontraherende part fortsætter med at eksistere efter en periode på  \r\n\r\n tre måneder, skal investor være berettiget til at henføre sagen til enten  \r\n\r\n</LI>  \r\n\r\n<LI>(a) Det Internationale Center for Bilæggelse af Investeringstvister i  \r\n\r\n henhold til Konventionen om Bilæggelse af Investeringstvister mellem Stater  \r\n\r\n og Statsborgere i andre Stater, der blev åbnet for undertegnelse i Washington  \r\n\r\n den 18. marts 1965, eller i tilfælde af, at begge kontraherende parter ikke  \r\n\r\n er medlemmer af denne konvention, </LI>  \r\n\r\n<LI>(b) en voldgiftsmand eller en international ad hoc voldgiftsdomstol  \r\n\r\n nedsat i henhold de voldgiftsregler, der gælder for FN's Kommission for  \r\n\r\n International Handelsret. </LI>  \r\n\r\n</UL>  \r\n\r\n<P>Artikel 10 </P>  \r\n\r\n<P> <I>Tvister mellem de kontraherende parter</I>  </P>  \r\n\r\n<UL CLASS=PLAIN-LIST>  \r\n\r\n<LI>(1) Tvister mellem de kontraherende parter vedrørende fortolkningen og  \r\n\r\n anvendelsen af denne overenskomst bør så vidt muligt bilægges gennem  \r\n\r\n forhandlinger mellem de kontraherende parter. </LI>  \r\n\r\n<LI>(2) Hvis en sådan tvist ikke kan bilægges inden for tre måneder fra  \r\n\r\n forhandlingernes begyndelse, skal den efter anmodning fra enhver af de  \r\n\r\n kontraherende parter forelægges for en voldgiftsdomstol. </LI>  \r\n\r\n<LI>(3) En sådan voldgiftsdomstol skal nedsættes for hver enkelt sag på  \r\n\r\n følgende måde: </LI>  \r\n\r\n<LI>(a) Inden for tre måneder fra modtagelsen af begæringen om voldgift, skal  \r\n\r\n hver kontraherende part udpege et medlem af domstolen. Disse to medlemmer  \r\n\r\n skal derpå vælge en statsborger fra et tredjeland, som med de kontraherende  \r\n\r\n parters godkendelse skal udpeges til formand for domstolen. Formanden skal  \r\n\r\n udpeges inden for tre måneder fra datoen for udpegelsen af de to andre  \r\n\r\n medlemmer. </LI>  \r\n\r\n<LI>(b) Hvis de nødvendige udpegelser ikke har fundet sted inden for nogen af  \r\n\r\n de angivne perioder, kan enhver af de kontraherende parter i mangel af anden  \r\n\r\n aftale opfordre præsidenten for Den Internationale Domstol til at foretage de  \r\n\r\n nødvendige udpegelser. Hvis præsidenten er statsborger i den ene  \r\n\r\n kontraherende part, eller hvis han på anden måde er forhindret i at udføre  \r\n\r\n den nævnte funktion, skal vicepræsidenten opfordres til at foretage de  \r\n\r\n nødvendige udpegelser. Hvis vicepræsidenten er statsborger i den ene  \r\n\r\n kontraherende part, eller hvis han også er forhindret i at udføre den nævnte  \r\n\r\n funktion, skal det medlem af Den Internationale Domstol, som er den næste i  \r\n\r\n anciennitet, og som ikke er statsborger i en af de kontraherende parter,  \r\n\r\n opfordres til at foretage de nødvendige udpegelser. </LI>  \r\n\r\n<LI>(c) Voldgiftsdomstolen skal anvende bestemmelserne i denne overenskomst,  \r\n\r\n andre overenskomster indgået mellem de kontraherende parter og folkerettens  \r\n\r\n gældende procedureregler. Den skal træffe sin afgørelse ved  \r\n\r\n flertalsafgørelse. Voldgiftsdomstolen fastsætter sin egen procedure. </LI>  \r\n\r\n<LI>(d) Domstolens afgørelser er endelige og bindende for de stridende  \r\n\r\n kontraherende parter. </LI>  \r\n\r\n<LI>(e) Hver kontraherende part skal bære omkostningerne for sit eget medlem  \r\n\r\n ved domstolen og for sin repræsentation i voldgiftsagen. Omkostningerne til  \r\n\r\n formanden og de øvrige omkostninger skal bæres ligeligt af de kontraherende  \r\n\r\n parter. </LI>  \r\n\r\n</UL>  \r\n\r\n<P>Artikel 11 </P>  \r\n\r\n<P> <I>Konsultationer</I>  </P>  \r\n\r\n<P>Enhver af de kontraherende parter kan foreslå den anden part at konsultere  \r\n\r\n om en hvilken som helst sag, der vedrører anvendelsen af denne overenskomst.  \r\n\r\n Konsultationerne skal efter forslag fra en af de kontraherende parter  \r\n\r\n afholdes på et sted og et tidspunkt, der er opnået enighed om gennem  \r\n\r\n diplomatiske kanaler. </P>  \r\n\r\n<P>Artikel 12 </P>  \r\n\r\n<P> <I>Overenskomstens anvendelsesområde</I>  </P>  \r\n\r\n<P>Bestemmelser i denne overenskomst skal omfatte investeringer foretaget af  \r\n\r\n den ene kontraherende parts investorer på den anden kontraherende parts  \r\n\r\n territorium før eller efter overenskomstens ikraftræden. </P>  \r\n\r\n<P>Artikel 13 </P>  \r\n\r\n<P> <I>Ændringer</I>  </P>  \r\n\r\n<P>Ved ikræfttrædelsen af denne overenskomst eller på et hvilket som helst  \r\n\r\n senere tidspunkt kan bestemmelserne i denne overenskomst ændres. Enhver  \r\n\r\n ændring skal være skriftlig og undertegnet af begge kontraherende parter.  \r\n\r\n Sådanne ændringer skal træde i kraft, når de kontraherende parter har meddelt  \r\n\r\n hinanden, at de forfatningsmæssige krav for ikrafttrædelsen er blevet  \r\n\r\n opfyldt. </P>  \r\n\r\n<P>Artikel 14 </P>  \r\n\r\n<P> <I>Territorial udvidelse</I>  </P>  \r\n\r\n<P>Denne overenskomst skal ikke gælde for Færøerne og Grønland. </P>  \r\n\r\n<P>Bestemmelserne i denne overenskomst kan udvides til at omfatte Færøerne og  \r\n\r\n Grønland i henhold til aftale herom ved noteveksling mellem de kontraherende  \r\n\r\n parter. </P>  \r\n\r\n<P>Artikel 15 </P>  \r\n\r\n<P> <I>Ikrafttræden</I>  </P>  \r\n\r\n<P>Denne overenskomst træder i kraft tredive dage efter den dato, på hvilken  \r\n\r\n de kontraherende parters regeringer skriftligt har meddelt hinanden, at de  \r\n\r\n forfatningsmæssige krav for denne overenskomsts ikrafttræden er blevet  \r\n\r\n opfyldt. </P>  \r\n\r\n<P>Artikel 16 </P>  \r\n\r\n<P> <I>Varighed og ophør</I>  </P>  \r\n\r\n<UL CLASS=PLAIN-LIST>  \r\n\r\n<LI>(1) Denne overenskomst skal forblive i kraft i ti år og skal </LI>  \r\n\r\n</UL>  \r\n\r\n<P>0 derefter fortsat være i kraft, medmindre </P>  \r\n\r\n<P>en kontraherende part efter udløbet af den oprindelige periode på ti år,  \r\n\r\n skriftligt meddeler den anden kontraherende part sin hensigt om at opsige  \r\n\r\n overenskomsten. Meddelelsen om opsigelse får virkning et år efter, at den er  \r\n\r\n modtaget af den anden kontraherende part. </P>  \r\n\r\n<UL CLASS=PLAIN-LIST>  \r\n\r\n<LI>(2) For så vidt angår investeringer foretaget før den dato, hvor  \r\n\r\n meddelelsen om opsigelse af denne overenskomst får virkning, skal  \r\n\r\n bestemmelserne i artiklerne 1 til 12 forblive i kraft for yderligere en  \r\n\r\n tiårsperiode fra denne dato. </LI>  \r\n\r\n</UL>  \r\n\r\n<P>TIL BEKRÆFTELSE HERAF har undertegnede, behørigt bemyndigede af deres  \r\n\r\n respektive regeringer, underskrevet denne overenskomst. </P>  \r\n\r\n<P>UDFÆRDIGET i to eksemplarer i København den 13. marts 1995 på engelsk.  \r\n\r\n</P>  \r\n\r\n<P>For Kongeriget </P>  \r\n\r\n<P>Danmarks regering </P>  \r\n\r\n<P> <B>Poul Nielson</B>  </P>  \r\n\r\n<P>For Mongoliets regering </P>  \r\n\r\n<P> <B>Puntsagiin Jasrai</B>  </P>  \r\n\r\n<P>Overenskomsten, der ikke omfatter Færøerne og Grønland, trådte i kraft den  \r\n\r\n 2. marts 1996 i medfør af artikel 15. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 4. december  \r\n\r\n 1997 </I> </P>  \r\n\r\n<P CLASS=UNDERSKREVET-AF ALIGN=CENTER>Niels Helveg Petersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/12/1997"
        },
        {
            "displayName": "Accession",
            "displayValue": "L19970012164"
        },
        {
            "displayName": "Entydig dokumentidentifikation",
            "displayValue": "CM045931"
        },
        {
            "displayName": "Dato for førstegangsindlæggelse",
            "displayValue": "16/03/1998"
        },
        {
            "displayName": "Dato for indlæggelse",
            "displayValue": "26/10/1998"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "121"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "04/12/1997"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Ressortministeriets journalnummer",
            "displayValue": "Udenrigsministeriet, N.4, J.nr. 400.E.11/Mongoliet/12."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}