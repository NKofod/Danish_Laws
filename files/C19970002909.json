{
    "id": 84858,
    "title": "Personligt erstatningsansvar for A-skatterestancer og AM-bidrag vedr. selskaber med begrænset ansvar. ",
    "documentTypeId": "140",
    "isSagsforlobPeriodValid": false,
    "shortName": "CIR nr 29 af 18/03/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Personligt erstatningsansvar for  \r\n\r\n A-skatterestancer og AM-bidrag vedr. selskaber med begrænset ansvar. </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Indledning </P>  \r\n\r\n<P>Domstolene har i en række sager godkendt, at der under visse betingelser  \r\n\r\n kan pålægges personligt erstatningsansvar for tab, der er påført det  \r\n\r\n offentlige ved manglende afregning af indeholdte A-skatter. </P>  \r\n\r\n<P>Senest har Højesteret i dom af 24. november 1994, refereret i UfR 1995 s.  \r\n\r\n 43, pålagt direktøren for et aktieselskab personligt erstatningsansvar for  \r\n\r\n selskabets A-skatterestance. </P>  \r\n\r\n<P CLASS=PUNKT> <B>2.</B> Betingelserne er: </P>  \r\n\r\n<P>- Selskabet skal være ophørt som insolvent med restancer af  \r\n\r\n A-skat/AM-bidrag, eller det offentlige skal på anden måde have konstateret et  \r\n\r\n tab, f.eks. i forbindelse med en akkord. </P>  \r\n\r\n<P>- Den erstatningsansvarlige skal have handlet culpøst. Han skal således  \r\n\r\n allerede på det tidspunkt, hvor lønningerne blev udbetalt, have indset eller  \r\n\r\n burde have indset, at selskabet ikke havde tilstrækkelige midler til at  \r\n\r\n betale de tilhørende A-skatter og AM-bidrag. </P>  \r\n\r\n<P>- Han skal derudover have haft en væsentlig økonomisk interesse og/eller  \r\n\r\n været enerådende i selskabets anliggender. Disse forudsætninger kan samtidigt  \r\n\r\n opfyldes af flere personer. Det er således ikke afgørende, om de pågældende  \r\n\r\n ejede nogen del af selskabets kapital. </P>  \r\n\r\n<P CLASS=PUNKT> <B>3.</B> Indberetning af erstatningsansvar </P>  \r\n\r\n<P> <B>3.1 Regionens indberetning </B>  </P>  \r\n\r\n<P>Regionen skal indberette sager om erstatningsansvar til Told- og  \r\n\r\n Skattestyrelsen, hvis den skønner, at betingelserne derfor er opfyldt. </P>  \r\n\r\n<P>Hvis Told- og Skattestyrelsen herefter rejser erstatningssag ved  \r\n\r\n domstolene, sker det ved civilt søgsmål. </P>  \r\n\r\n<P>Regionen kan også indberette erstatningssag i forbindelse med indberetning  \r\n\r\n af straffesag efter reglerne i SD-cirkulære 1988-20. I disse tilfælde vil  \r\n\r\n Told- og Skattestyrelsen anmode domstolen om at tage stilling til  \r\n\r\n erstatningsansvaret i forbindelse med straffesagen. </P>  \r\n\r\n<P>I det omfang regionen afslutter en straffesag administrativt, bemyndiges  \r\n\r\n regionen også til at indgå forlig om erstatningsansvar. </P>  \r\n\r\n<P> <B>3.2 Bevisbyrden</B>  </P>  \r\n\r\n<P>Skattemyndighederne har bevisbyrden for, at der er handlet culpøst. Til  \r\n\r\n brug for bedømmelsen af, om der skal rejses erstatningskrav, må følgende  \r\n\r\n materiale vedlægges ved sagens indberetning til styrelsen. </P>  \r\n\r\n<P>- Opgørelse over restancen excl. renter og påkravsgebyrer fordelt på  \r\n\r\n tilsvarsmåneder. </P>  \r\n\r\n<P>- Redegørelse for tvangsinddrivelsens forløb, herunder oplysning om udlæg  \r\n\r\n eller anden sikkerhed. Det skal fremgå, på hvilke tidspunkter regionen har  \r\n\r\n været i forbindelse med de ansvarlige. </P>  \r\n\r\n<P>- Den indeholdelsespligtiges skriftlige forklaring om årsagen til  \r\n\r\n restancens opståen. Afgives erklæringen mundtligt i forbindelse med  \r\n\r\n sagsbehandlingen, skal referat heraf af bevismæssige grunde så vidt muligt  \r\n\r\n være læst og underskrevet af den indeholdelsespligtige. </P>  \r\n\r\n<P>- Foreliggende rapporter vedrørende kontrolbesøg i det tidsrum, hvori  \r\n\r\n restancen er opstået. </P>  \r\n\r\n<P>Følgende regnskabsmateriale: </P>  \r\n\r\n<P>- Virksomhedens regnskaber for de 3 seneste indkomstår. </P>  \r\n\r\n<P>- Bekræftede udskrifter af bestyrelsens forhandlingsprotokol og  \r\n\r\n revisionsprotokoller vedrørende forhold af betydning for sagen. </P>  \r\n\r\n<P>- Statusoversigt og kuratorindberetning, jf. konkurslovens §§ 116 og 125.  \r\n\r\n</P>  \r\n\r\n<P>- Oplysning om personlige skatterestancer. </P>  \r\n\r\n<P>- Oplysninger om indkomst- og formueforhold for de seneste 3 indkomstår  \r\n\r\n for de personer, der ønskes pålagt erstatningspligt, med henblik på en  \r\n\r\n bedømmelse af, om et eventuelt erstatningsbeløb vil kunne inddrives hos de  \r\n\r\n erstatningspligtige. </P>  \r\n\r\n<P CLASS=PUNKT> <B>4.</B> Generelle bemærkninger </P>  \r\n\r\n<P>Erstatningsspørgsmålet kan kun afgøres på grundlag af de almindelige  \r\n\r\n erstatningsregler, hvorfor hæftelsesbestemmelserne i kildeskattelovens § 69,  \r\n\r\n stk. 2, og lov om arbejdsmarkedsfonde § 15, stk. 3, ikke kan anvendes. Det  \r\n\r\n betyder, at erstatningskravet ikke kan tillægges renter efter  \r\n\r\n kildeskatteloven og arbejdsmarkedsfondsloven, men alene procesrente. Det  \r\n\r\n betyder endvidere, at det ikke kan inddrives efter de særlige regler for  \r\n\r\n inddrivelse af skatterestancer og arbejdsmarkedsbidrag. </P>  \r\n\r\n<P>Når styrelsen rejser et erstatningskrav, skal det registreres i det  \r\n\r\n centrale fordringsregister, og den indeholdelsespligtige skal orienteres om  \r\n\r\n registreringen. Først derefter kan kravet anvendes til modregning. </P>  \r\n\r\n<P CLASS=PUNKT> <B>5.</B> Ophævelsesbestemmelse </P>  \r\n\r\n<P>SD-cirkulære 1982-15 af 4. juni 1982 ophæves. </P>  \r\n\r\n<P>Frantz Howitz </P>  \r\n\r\n<P>/Jesper Pålsson </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>TSSCir06 </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/03/1997"
        },
        {
            "displayName": "Accession",
            "displayValue": "C19970002909"
        },
        {
            "displayName": "Entydig dokumentidentifikation",
            "displayValue": "CM044308"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "19/10/2006"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "29"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "18/03/1997"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "99/92-800-00054"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}