{
    "id": 52359,
    "title": "Bestemmelser om personeladministration i det lokale civilforsvar. Afsnit 16, Forholdsattester, Afsnit 17, Fællesbestemmelser om hvilke administrative foranstaltninger, der bør træffes ved ændringer i personellets forhold, Afsnit 18, Oversigt over    det personelle beredskab - Se \"redaktionelle noter\" ",
    "documentTypeId": "590",
    "isSagsforlobPeriodValid": false,
    "shortName": "BST nr 9665 af 22/02/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om personeladministration i det  \r\n\r\n lokale civilforsvar. Afsnit 16, Forholdsattester, Afsnit 17,  \r\n\r\n Fællesbestemmelser om hvilke administrative foranstaltninger, der bør træffes  \r\n\r\n ved ændringer i personellets forhold, Afsnit 18, Oversigt over det personelle  \r\n\r\n beredskab - Se &quot;redaktionelle noter&quot; </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>16.</B> Forholdsattester </P>  \r\n\r\n<P>Forholdskaraktererne er kun til brug under tjenesten i civilforsvaret, men  \r\n\r\n en værneplitig er efter begæring berettiget til at få oplysning om de  \r\n\r\n forholdskarakterer der er meddelt ham ved CF-kasernen og ved den lokale  \r\n\r\n civilforsvarsmyndighed. </P>  \r\n\r\n<P>Forholdsattest udstedes normalt ikke. Såfremt en offentlig myndighed  \r\n\r\n kræver forholdsattest som betingelse for ansættelse, må en sådan udstedes af  \r\n\r\n vedkommende lokale civilforsvarsmyndighed. Forholdsattest må kun udleveres  \r\n\r\n til den pågældende selv eller med hans samtykke til den myndighed, der skal  \r\n\r\n bruge attesten. Et eksempel på en forholdsattest er optaget som bilag 24.  \r\n\r\n</P>  \r\n\r\n<P>Forholdsattesten må kun udtale sig om brugbarhed og forhold i tjenesten,  \r\n\r\n men ikke om egnethed til udnævelse til højere grad. </P>  \r\n\r\n<P CLASS=PUNKT> <B>17.</B> Fællesbestemmelser om hvilke administrative  \r\n\r\n foranstaltninger, der bør træffes ved ændringer i personellets forhold. </P>  \r\n\r\n<P>A. Midlertidig flytning på grund af befalingsmandsuddannelse </P>  \r\n\r\n<P>Ved kursusdeltagelse på civilforsvarets centrale skoler forbliver samtlige  \r\n\r\n papirer hos stamafdelingen, der efter meddelelse fra skolen foretager  \r\n\r\n notering på stamkort og uddannelseskort om eventuel udnævnelse til højere  \r\n\r\n grad, samt indberetter civilforsvarsstyrelsen med kopi til VPAFD. </P>  \r\n\r\n<P>B. Flytning til ny stamafdeling </P>  \r\n\r\n<P>1) Værnepligtigt personel </P>  \r\n\r\n<P>Ved modtagelsen af ny ændringslister noterer den fraflyttende stamafdeling  \r\n\r\n adresseændringen og ændringen af stamafdeling på den værnepligtiges stamkort  \r\n\r\n og ajourfører den pågældendes øvrige papirer. Den værnepligtiges papirer og  \r\n\r\n eventuel korrespondance sendes hurtigst muligt til den nye stamafdeling.  \r\n\r\n Oplysninger om den værnepligtiges uddannelsesforhold m.v., herunder om  \r\n\r\n meddelte udsættelser, udeblivelser, sygdom o. lign., skal noteres på  \r\n\r\n stamkortet. Supplerende oplysninger, som af pladsmæssige grunde ikke kan  \r\n\r\n noteres på stamkortet, men som har betydning for den nye stamafdeling, skal  \r\n\r\n vedlægges værnepligtspapirerne. </P>  \r\n\r\n<P>Ved forsendelse af disse papirer benyttes forsendelsesliste (CF-formular  \r\n\r\n 478), hvoraf et eksemplar findes som bilag 25. </P>  \r\n\r\n<P>Den ekstraordinære indkaldelsesordre makuleres. </P>  \r\n\r\n<P>Ved den tilflyttende stamafdeling arkiveres kort og papirer i kartotek  \r\n\r\n m.v. Der udfærdiges ny mødebefaling til udskiftning i tjenestebogen af den  \r\n\r\n eksisterende mødebefaling, som makuleres, samt ny ekstraordinær  \r\n\r\n indkaldelsesordre. </P>  \r\n\r\n<P>2) Ikke værnepligtigt personel </P>  \r\n\r\n<P>I tilfælde, hvor en frivillig flytter fra en kommune til en anden og  \r\n\r\n fortsat ønsker at stå til rådighed for civilforsvaret, bør den fraflyttende  \r\n\r\n stamafdeling sende meddelelse herom til den tilflyttende stamafdeling under  \r\n\r\n vedlæggelse af den pågældendes stamkort og øvrige papirer. </P>  \r\n\r\n<P>Den tilflyttede afdeling sørger for udfærdigelse af ny mødebefaling. </P>  \r\n\r\n<P>C. Flytning til udlandet eller forsvinden </P>  \r\n\r\n<P>Stamafdelingen foretager på grundlag af den modtagne meddelelse om  \r\n\r\n ændringen fornøden notering på stamkortet og alle andre papirer opbevares  \r\n\r\n fortsat. </P>  \r\n\r\n<P>Hvis stamafdelingen kan forudse, at opholdet i udlandet vil strække sig  \r\n\r\n over mere end er 1/2 år, skal eventuel udleveret udrustning inddrages. </P>  \r\n\r\n<P>D. Dødsfald </P>  \r\n\r\n<P>Den pågældendes papirer bortset fra stamkortet makuleres. Eventuel  \r\n\r\n udleveret udrustning inddrages. </P>  \r\n\r\n<P>E. Opgivelse af dansk indfødsret </P>  \r\n\r\n<P>Når stamafdelingen modtager meddelelse om, at den pågældende har opgivet  \r\n\r\n sin danske indfødsret, foretager stamafdelingen notering heraf på stamkortet.  \r\n\r\n</P>  \r\n\r\n<P>De øvrige papirer bortset fra stamkortet makuleres, og eventuel udleveret  \r\n\r\n udrustning inddrages. </P>  \r\n\r\n<P>F. Ny sessionsbehandling </P>  \r\n\r\n<P>Såfremt stamafdelingen finder, at der er grundlag for at ændre en  \r\n\r\n værnepligtigs egnethedsvedtegning, indstilles pågældende til ny  \r\n\r\n sessionsbehandling. Med indstillingen indsendes evt. lægeerklæringer direkte  \r\n\r\n til vedkommende udskrivningskreds, jf. bilag 26. </P>  \r\n\r\n<P>Genpart af indstillingen fremsendes samtidig til Civilforsvarsstyrelsen,  \r\n\r\n Værnepligtsafdelingen, som herefter oversender pågældendes bedømmelseskort  \r\n\r\n til udskrivningskredsen. </P>  \r\n\r\n<P>Hvis den værnepligtige på en ny session bedømmes &#187;Egnet&#171; (E)  \r\n\r\n eller &#187;Begrænset egnet&#171; (B), indgår han påny i lokaluddannelsen og  \r\n\r\n overføres herefter til mobiliseringsstyrken på normal vis. </P>  \r\n\r\n<P>Bedømmes den værnepligtige &#187;Begrænset egnet til  \r\n\r\n garnisonstjeneste&#171; (B:GT), udgår han af lokaluddannelsen. Udrustningen  \r\n\r\n inddrages, og pågældende indgår i mobiliseringsstyrken, idet der på  \r\n\r\n stamkortet anføres at han kun må udføre garnisionstjeneste (telefonpasning,  \r\n\r\n kontor- og stabstjeneste). </P>  \r\n\r\n<P>Meddelelse om, at en værnepligtig er fundet &#187;uegnet til  \r\n\r\n værnepligtstjeneste&#171; (U), skal opbevares i 5 år. Øvrige papirer bortset  \r\n\r\n fra stamkort makuleres, og den udleverede udrustning inddrages. </P>  \r\n\r\n<P>Sessionen udleverer et bevis om egnetheden til den værnepligtige til  \r\n\r\n indsættelse i tjenestebogen. </P>  \r\n\r\n<P>Evt. meddelelse om uegnethed til værnepligtstjeneste opbevares i 5 år.  \r\n\r\n</P>  \r\n\r\n<P>Øvrige papirer bortset fra stamkort makuleres, og evt. udleveret  \r\n\r\n udrustning inddrages. </P>  \r\n\r\n<P>De værnepligtige modtager selv ved sessionsbehandlingen et bevis for  \r\n\r\n sessionens afgørelse i tilfælde af uegnethed. </P>  \r\n\r\n<P>G. Overførsel til civilt arbejde </P>  \r\n\r\n<P>Ansøgning om overførsel til civilt arbejde skal normalt være indsendt  \r\n\r\n inden 4 uger efter indkaldelsesordrens modtagelse. Der kan dispenseres fra 4  \r\n\r\n ugers reglen, såfremt den værnepligtige på rimelig måde kan sandsynliggøre,  \r\n\r\n at der først efter fristens udløb er opstået en egentlig  \r\n\r\n samvittighedskonflikt hos ham. </P>  \r\n\r\n<P>Ved ansøgning om overførsel til civilt arbejde under den kasernemæssige  \r\n\r\n uddannelse skal tjenestestedet foretage en konkret vurdering af ansøgerens  \r\n\r\n bevæggrunde og herunder fremkomme med en udtalelse, indeholdende en vurdering  \r\n\r\n af, om den værnepligtiges samvittighedskonflikt er blevet bestyrket under  \r\n\r\n tjenesten på en sådan måde, at der foreligger særlige omstændigheder i det  \r\n\r\n konkrete tilfælde. </P>  \r\n\r\n<P>Overførsel til civilt arbejde kan endvidere ske på et hvilket som helst  \r\n\r\n tidspunkt efter den kasernemæssige uddannelse. </P>  \r\n\r\n<P>Tjenestetiden ved civilt arbejde svarer til varigheden af den tjeneste  \r\n\r\n inden for civilforsvaret, som den værnepligtige overføres fra. </P>  \r\n\r\n<P>Der henvises til Værnepligtsstyrelsens vejledning for værnepligtige, der  \r\n\r\n af samvittighedsgrunde ønsker sig fritaget for militærtjeneste m.v. jf. bilag  \r\n\r\n 27. Ansøgninger indsendes til Civilforsvarsstyrelsen, Værnepligtsafdelingen  \r\n\r\n bilagt stamkort samt oplysninger om den værnepligtiges eventuelle resterende  \r\n\r\n tjenestetid. </P>  \r\n\r\n<P>H. Ophør af fortsat uddannelse på grund af overskridelse af fristen  for  \r\n\r\n afvikling </P>  \r\n\r\n<P>Med hjemmel i §10 i personelbekendtgørelsen, jf. bilag 6, har  \r\n\r\n Civilforsvarsstyrelsen fastsat, at de værnepligtige skal indkaldes  snarest  \r\n\r\n muligt til lokal uddannelse efter hjemsendelsen fra den kasernemæssige  \r\n\r\n grunduddannelse. </P>  \r\n\r\n<P>Uddannelsen på 100 timer bør afvikles over en periode på højst 2 år med  \r\n\r\n ikke over 50 timer om året. Uddannelsen skal være afsluttet inden 3 1/2 år  \r\n\r\n efter hjemsendelsen fra kaserneuddannelsen. Den værnepligtige kan ikke  \r\n\r\n indkaldes til afvikling af resterende uddannelse efter dette tidspunkt, med  \r\n\r\n mindre der foreligger særlige grunde til forlængelse af fristen. </P>  \r\n\r\n<P>Der henvises til civilforsvarsstyrelsens bestemmelser om tilvejebringelse,  \r\n\r\n uddannelse m.v. af personel til det lokale civilforsvar, hvor de nærmere  \r\n\r\n regler er fastsat. </P>  \r\n\r\n<P>Hvis en værnepligtig ikke kan pålægges yderligere tjeneste som følge af en  \r\n\r\n overskridelse af de gældende frister, forbliver den pågældende i nummer som  \r\n\r\n værnepligtig ved stamafdelingen indtil udløbet af det kalenderår, i hvilket  \r\n\r\n han fylder 50 år, og kan fortsat indkaldes til lejlighedsvise mønstringer og  \r\n\r\n øvelser af kortere varighed. Stamafdelingen foretager notering herom på  \r\n\r\n stamkortet og inddrager den udleverede udrustning. </P>  \r\n\r\n<P>K. Ophør af fortsat uddannelse på grund af straf </P>  \r\n\r\n<P>Værnepligtige, der 2 gange er dømt eller har vedtaget bøder for at nægte  \r\n\r\n at gøre civilforsvarstjeneste, jf. civilforsvarsloven §35, stk. 1, nr. 1 (lov  \r\n\r\n nr. 253 af 27. maj 1981), kan ikke indkaldes påny. Den pågældende forbliver i  \r\n\r\n nummer som værnepligtig ved stamafdelingen indtil udløbet af det kalenderår,  \r\n\r\n i hvilket han fylder 50 år, men indkaldes kun ved mobilisering.  \r\n\r\n Stamafdelingen foretager notering på stamkortet om, at den pågældende kun kan  \r\n\r\n indkaldes ved mobilisering og foretager snarest indberetning om udfaldet af  \r\n\r\n straffesagen til civilforsvarsstyrelsen. Den udleverede udrustning inddrages.  \r\n\r\n</P>  \r\n\r\n<P>L. Udelukkelse af værnepligt på grund af straf </P>  \r\n\r\n<P>Ifølge værnepligtslovens §4 kan den, der for forsætlig lovovertrædelse er  \r\n\r\n idømt ubetinget straf af fængsel i mindst 5 måneder eller forvaring efter  \r\n\r\n straffelovens §70, udelukkes fra værnepligtstjeneste på visse nærmere angivne  \r\n\r\n betingelser. Afgørelse herom træffes af sessionen og meddeles stamafdelingen  \r\n\r\n af Civilforsvarsstyrelsen. Stamafdelingen opbevarer meddelelsen i 5 år,  \r\n\r\n medens de øvrige værnepligtspapirer bortset fra stamkortet makuleres.  \r\n\r\n Eventuel udleveret udrustning inddrages straks, når sag efter §4 rejses. </P>  \r\n\r\n<P>M Designering til anden tjeneste </P>  \r\n\r\n<P>Stamafdelingen foretager notering herom på stamkortet, den ekstraordinære  \r\n\r\n indkaldelsesordre tilintetgøres, og eventuel udleveret udrustning inddrages.  \r\n\r\n Ved ophævelse af meddelt designering udfærdiges ny ekstraordinær  \r\n\r\n indkaldelsesordre, og der foretages notering herom på stamkortet. </P>  \r\n\r\n<P>N. Sletning på grund af alder (50 år) </P>  \r\n\r\n<P>Samtlige værnepligtspapirer bortset fra stamkortet kan makuleres. </P>  \r\n\r\n<P CLASS=PUNKT> <B>18.</B> Oversigt over det personelle beredskab </P>  \r\n\r\n<P>Til brug ved civilforsvarsstyrelsens koordinering og løbende ajourføring  \r\n\r\n af oversigtsmateriale vedrørende det personelle beredskab udarbejdes 1 gang  \r\n\r\n årligt en oversigt over det personelle beredskab hos vedkommende stamafdeling  \r\n\r\n pr. 1. oktober. </P>  \r\n\r\n<P>Der er udarbejdet en ny blanket, fælles for § 18, stk. 1 og § 18, </P>  \r\n\r\n<P>stk. 2-kommuner. Blanketten findes som bilag 28. Blanketten indsendes </P>  \r\n\r\n<P>i 2 eksemplarer til Civilforsvarsstyrelsen gennem vedkommende </P>  \r\n\r\n<P>CF-region hvert år inden den 15. oktober. CF-regionen indsender det </P>  \r\n\r\n<P>ene eksemplar samt et samlet skema for hele regionen til </P>  \r\n\r\n<P>Civilforsvarsstyrelsen senest 1. november. </P>  \r\n\r\n<P>Efter samme regler indsender politikredsene deres oversigter, som er </P>  \r\n\r\n<P>optaget som bilag 28b. </P>  \r\n\r\n<P>Blanketterne udfyldes som anført i pkt. VIII i instruksen, der er optrykt  \r\n\r\n som bilag 8. </P>  \r\n\r\n</DIV>",
    "isHistorical": true,
    "editorialNotes": [
        "'personeladmin* + lokale civilforsvar'",
        "I feltet \"Forskriftens titel\" skrives",
        "Den samlede forskrift findes ved at søge:",
        "\"Forskriften\" Bestemmelser om personeladministration i det lokale civilforsvar er opdelt i flere dokumenter."
    ],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19900966508"
        },
        {
            "displayName": "Entydig dokumentidentifikation",
            "displayValue": "CM011192"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Bestemmelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9665"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "22/02/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Beredskabsstyrelsen"
        },
        {
            "displayName": "Ressortministeriets journalnummer",
            "displayValue": "Civilforsvarsstyrelsen 4.kt.j.nr.85-4320-e.2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}