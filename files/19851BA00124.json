{
    "id": 106084,
    "title": "1985 BSF 124   FORSLAG TIL FOLKETINGSBESLUTNING OM LÆGERS OG PATIENTERS RETSTILLING   VEDRØRENDE BEHANDLING AF PATIENTER, SOM IKKE ØNSKER UDSIGTSLØS   LIVSFORLÆNGENDE BEHANDLING ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 124",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 124 </P>  \r\n\r\n<P></P>  \r\n\r\n<P>Forslag til folketingsbeslutning om lægers og patienters retstilling  \r\n\r\n vedrørende behandling af patienter, som ikke ønsker udsigtsløs  \r\n\r\n livsforlængende behandling </P>  \r\n\r\n<P></P>  \r\n\r\n<P>Fremsat af Ole Espersen (S) Joanna Rønn (S) Erik B. Smith (S) Bernhard  \r\n\r\n Baunsgaard (RV) </P>  \r\n\r\n<P></P>  \r\n\r\n<P>den 11. marts 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget henstiller til regeringen at nedsætte en arbejdsgruppe </P>  \r\n\r\n<P>med henblik på at skabe en klarere retstilstand for behandling/ </P>  \r\n\r\n<P>ikke-behandling af patienter med håbløse sygdomme, så menneskers </P>  \r\n\r\n<P>ret til en naturlig og værdig død sikres. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Igennem en årrække har der været bestræbelser i gang for at afklare </P>  \r\n\r\n<P>den komplicerede retstilstand omkring behandling eller </P>  \r\n\r\n<P>ikke-behandling af patienter i terminalfasen, dvs. når udsigten </P>  \r\n\r\n<P>til helbredelse eller fortsættelse af liv under acceptable vilkår </P>  \r\n\r\n<P>ikke længere er til stede. </P>  \r\n\r\n<P>Landsforeningen Mit Livstestamente har igennem adskillige år arbejdet </P>  \r\n\r\n<P>herpå, i de seneste par år i enighed med Den almindelige danske </P>  \r\n\r\n<P>Lægeforening. </P>  \r\n\r\n<P>Landsforeningen fremsatte i sin tid opfordringer til den tidligere </P>  \r\n\r\n<P>regering, som indstillede, at man søgte at opnå enighed med Den </P>  \r\n\r\n<P>almindelige danske Lægeforening, bl.a. fordi man fandt, at </P>  \r\n\r\n<P>problemerne var komplicerede, og at det især var væsentligt at </P>  \r\n\r\n<P>have lægestandens indforståelse med et resultat. </P>  \r\n\r\n<P>Den almindelige danske Lægeforening og Landsforeningen Mit </P>  \r\n\r\n<P>Livstestamente er nu enedes om et sådant fælles ønske, og det er </P>  \r\n\r\n<P>forslagsstillernes opfattelse, at ønsket snarest bør imødekommes. </P>  \r\n\r\n<P>I overensstemmelse med de to foreningers ønske foreslår </P>  \r\n\r\n<P>forslagsstillerne følgende kommissorium for arbejdsgruppen: </P>  \r\n\r\n<P>1. At undersøge behovet for gennemførelse af regler ved lov eller på </P>  \r\n\r\n<P>anden måde, der fastslår, at en læge ikke handler ulovligt, når </P>  \r\n\r\n<P>vedkommende beslutter at standse eller undlader at påbegynde en </P>  \r\n\r\n<P>behandling, der er nytteløs, og som alene tilsigter at udskyde en </P>  \r\n\r\n<P>naturlig afslutning på livet. </P>  \r\n\r\n<P>2. At overveje, hvorledes patientens retsstilling i den omhandlede </P>  \r\n\r\n<P>situation bør være, herunder specielt om patientens ønsker med </P>  \r\n\r\n<P>hensyn til behandling, respektive standsning eller </P>  \r\n\r\n<P>ikke-påbegyndelse af behandling, bør respekteres af lægen. I denne </P>  \r\n\r\n<P>forbindelse bør det overvejes, om patienten har ret til, efter </P>  \r\n\r\n<P>eller uden opfordring til lægen, at blive orienteret om sygdommens </P>  \r\n\r\n<P>karakter, behandlingsmulighederne og konsekvenserne af behandling/ </P>  \r\n\r\n<P>ikke-behandling. </P>  \r\n\r\n<P>3. At overveje, om en døende patient, hvis tilstand udelukker </P>  \r\n\r\n<P>mulighed for tilkendegivelse af ønsker, har krav på, at et </P>  \r\n\r\n<P>tidligere udtrykkeligt fremsat ønske f.eks. i form af et </P>  \r\n\r\n<P>livstestamente skal respekteres af lægen. </P>  \r\n\r\n<P>4. At overveje, hvilke krav med hensyn til form, indhold, </P>  \r\n\r\n<P>registrering, tilbagekaldelse m.v. der bør stilles for, at et </P>  \r\n\r\n<P>livstestamente eventuelt kan tillægges nævnte retlige eller </P>  \r\n\r\n<P>faktiske betydning. </P>  \r\n\r\n<P>I denne forbindelse bør det undersøges, hvorledes det kan sikres, at </P>  \r\n\r\n<P>tilstedeværelsen af et livstestamente kommer til den behandlende </P>  \r\n\r\n<P>læges kundskab. </P>  \r\n\r\n<P>5. At overveje, om det i forbindelse med en eventuel fastlæggelse af </P>  \r\n\r\n<P>retsregler vedrørende punkt 1 og 2 bør tilkendegives, at </P>  \r\n\r\n<P>forlængelse af liv ikke er en absolut værdi i sig selv, men at </P>  \r\n\r\n<P>lægens virke skal tilgodese patientens interesse under hensyntagen </P>  \r\n\r\n<P>til en tålelig livskvalitet og patientens egne ønsker med hensyn </P>  \r\n\r\n<P>til forlængelse af livet i den terminale fase. </P>  \r\n\r\n<P>I denne forbindelse bør overvejes, i hvilket omfang og under hvilke </P>  \r\n\r\n<P>betingelser patienten bør behandles med smertestillende midler i </P>  \r\n\r\n<P>tilfælde, hvor dette kan medføre en fremskyndelse af </P>  \r\n\r\n<P>dødstidspunktet. </P>  \r\n\r\n<P>6. At fremsende eventuelle forslag som følge af de ovennævnte </P>  \r\n\r\n<P>undersøgelser og overvejelser til indenrigsministeren. </P>  \r\n\r\n<P>Indenrigsministeren har afslået at imødekomme ønsket om nedsættelse </P>  \r\n\r\n<P>af en arbejdsgruppe som den foreslåede ud fra den betragtning, at </P>  \r\n\r\n<P>det må være rigtigst at afvente resultatet af udvalgsarbejdet </P>  \r\n\r\n<P>vedrørende hjernedøden som dødskriterium og den debat, dette vil </P>  \r\n\r\n<P>rejse. </P>  \r\n\r\n<P>Det er forslagsstillernes opfattelse, at spørgsmålet om fastlæggelse </P>  \r\n\r\n<P>af dødskriterier ikke har en sådan sammenhæng med det her rejste </P>  \r\n\r\n<P>problem, at en sammenkædning er nødvendig eller rimelig. Uanset </P>  \r\n\r\n<P>hvilke dødskriterier man vil nå frem til, vil dette være uden </P>  \r\n\r\n<P>betydning for forudgående terminalfase. </P>  \r\n\r\n<P>Som bilag vedlægges afskrift af Den almindelige danske Lægeforenings </P>  \r\n\r\n<P>og Landsforeningen Mit Livstestamentes fælles henvendelse af 26. </P>  \r\n\r\n<P>november 1984 til justitsministeren (bilag 1), </P>  \r\n\r\n<P>indenrigsministerens svar af 11. juni 1985 (bilag 2) samt de to </P>  \r\n\r\n<P>foreningers fornyede fælles henvendelse af 8. juli 1985 (bilag 3). </P>  \r\n\r\n<P>Bilag 1 </P>  \r\n\r\n<P>Afskrift af brev til justitsminister Erik Ninn-Hansen, dateret 26. </P>  \r\n\r\n<P>november 1984 </P>  \r\n\r\n<P>Landsforeningen Mit Livstestamente har siden sin stiftelse i 1976 </P>  \r\n\r\n<P>haft en omfattende korrespondance og mødevirksomhed med såvel </P>  \r\n\r\n<P>lægeforeningen som justitsministeriet, rigsadvokaten, </P>  \r\n\r\n<P>indenrigsministeriet og sundhedsstyrelsen med henblik på at få </P>  \r\n\r\n<P>indført en retstilstand, der sikrer menneskets ret til en værdig </P>  \r\n\r\n<P>død i situationer, hvor alle behandlingsmuligheder må anses for </P>  \r\n\r\n<P>udtømt. Det har i dette øjemed været et af landsforeningens </P>  \r\n\r\n<P>hovedformål at få anerkendt de såkaldte livstestamenter som </P>  \r\n\r\n<P>retligt forpligtende for de behandlende læger. </P>  \r\n\r\n<P>Under lægeforeningens mødevirksomhed og korrespondance med </P>  \r\n\r\n<P>landsforeningen er man blevet orienteret om, at justitsminister </P>  \r\n\r\n<P>Ole Espersen ved et møde med Landsforeningen Mit Livstestamente </P>  \r\n\r\n<P>den 29. april 1982 skal have meddelt, at der under forudsætning af </P>  \r\n\r\n<P>lægeforeningens positive medvirken ville kunne påregnes nedsat en </P>  \r\n\r\n<P>arbejdsgruppe med den opgave at undersøge mulighederne for retlig </P>  \r\n\r\n<P>regulering af de problemer, som den teknologiske udvikling har </P>  \r\n\r\n<P>medført for læger og patienter i relation til spørgsmålet om, i </P>  \r\n\r\n<P>hvilket omfang lægen skal respektere et tidligere tilkendegivet </P>  \r\n\r\n<P>ønske fra patienten om ikke at påbegynde behandling eller at </P>  \r\n\r\n<P>ophøre med behandling i situationer, hvor alle </P>  \r\n\r\n<P>behandlingsmuligheder er udtømt. </P>  \r\n\r\n<P>I denne anledning skal man meddele, at lægeforeningen og </P>  \r\n\r\n<P>landsforeningen har udarbejdet vedlagte kommissorium for en sådan </P>  \r\n\r\n<P>arbejdsgruppe, som man herefter venligst skal anmode Dem om at </P>  \r\n\r\n<P>nedsætte. Det bemærkes herved, at såvel lægeforeningen som </P>  \r\n\r\n<P>Landsforeningen Mit Livstestamente ønsker at blive repræsenteret i </P>  \r\n\r\n<P>den nævnte arbejdsgruppe. </P>  \r\n\r\n<P>På vegne </P>  \r\n\r\n<P>Den almindelige danske Lægeforening </P>  \r\n\r\n<P>Landsforeningen Mit Livstestamente </P>  \r\n\r\n<P>Bilag 2 </P>  \r\n\r\n<P>København, den 11. juni 1985 1. s. kt. j.nr. 5700/ 0-17/ 1983. SL/ </P>  \r\n\r\n<P>ABP </P>  \r\n\r\n<P>Landsforeningen Mit Livstestamente </P>  \r\n\r\n<P>Jægersborgvej 68, st. </P>  \r\n\r\n<P>2800 Lyngby </P>  \r\n\r\n<P>Indenrigsministeriet har fra justitsministeren modtaget en fælles </P>  \r\n\r\n<P>henvendelse fra lægeforeningen og Landsforeningen Mit </P>  \r\n\r\n<P>Livstestamente om nedsættelse af et udvalg med den opgave at </P>  \r\n\r\n<P>undersøge mulighederne for retlig regulering af de problemer, der </P>  \r\n\r\n<P>gør sig gældende vedrørende livstestamenter. </P>  \r\n\r\n<P>Jeg er enig i, at sundhedsvæsenet må sikre mennesker retten til en </P>  \r\n\r\n<P>naturlig og værdig død, og jeg forstår derfor også, at en nærmere </P>  \r\n\r\n<P>afklaring af disse problemstillinger er vigtige spørgsmål for de </P>  \r\n\r\n<P>to foreninger. </P>  \r\n\r\n<P>Det fremgår af foreningens udkast til kommissorium for et eventuelt </P>  \r\n\r\n<P>udvalgsarbejde, at der er tale om problemstillinger, som er </P>  \r\n\r\n<P>særdeles vanskelige og komplicerede. Det er min umiddelbare </P>  \r\n\r\n<P>opfattelse, at det er meget usikkert, om der kan fastlægges klare </P>  \r\n\r\n<P>retningslinier for behandling/ ikke-behandling af patienter med </P>  \r\n\r\n<P>håbløse sygdomme. Sagen rejser efter min opfattelse de samme </P>  \r\n\r\n<P>etiske og retlige spørgsmål, som en stillingtagen til </P>  \r\n\r\n<P>dødskriteriet vil rejse; omend sidstnævnte nok kan formuleres </P>  \r\n\r\n<P>noget mere klart. </P>  \r\n\r\n<P>Da der netop for tiden pågår et udvalgsarbejde i sundhedsstyrelsen om </P>  \r\n\r\n<P>hjernedøden som dødskriterium, vil jeg finde det rigtigst, at </P>  \r\n\r\n<P>spørgsmålet om eventuel nedsættelse af et udvalg vedrørende </P>  \r\n\r\n<P>livstestamentet afventer resultatet af dette udvalgsarbejde og den </P>  \r\n\r\n<P>debat dette vil rejse. </P>  \r\n\r\n<P>En stillingtagen hertil vil endvidere give en bedre baggrund for </P>  \r\n\r\n<P>livstestamentespørgsmålet, ligesom en løsning af </P>  \r\n\r\n<P>dødskriteriespørgsmålet eventuelt kan løse en del af de forhold, </P>  \r\n\r\n<P>der er omfattet af livstestamenter. </P>  \r\n\r\n<P>Jeg har med tilsvarende skrivelse underrettet justitsministeren samt </P>  \r\n\r\n<P>lægeforeningen. </P>  \r\n\r\n<P>Med venlig hilsen </P>  \r\n\r\n<P>Britta Schall Holberg </P>  \r\n\r\n<P>Bilag 3 </P>  \r\n\r\n<P>Den 8. juli 1985 </P>  \r\n\r\n<P>Indenrigsminister Britta Schall Holberg </P>  \r\n\r\n<P>Indenrigsministeriet </P>  \r\n\r\n<P>Christiansborg Slotsplads 1 </P>  \r\n\r\n<P>1218 København K </P>  \r\n\r\n<P>Vedrørende 1. s. kt. j.nr. 5700/ 0-17/ 1983. SL/ ABP </P>  \r\n\r\n<P>Med indenrigsministerens skrivelse af 11. juni 1985 har Den </P>  \r\n\r\n<P>almindelige danske Lægeforening og Landsforeningen Mit </P>  \r\n\r\n<P>Livstestamente modtaget svar på de nævnte foreningers fælles </P>  \r\n\r\n<P>henvendelse af 26. november 1984 til justitsministeren, hvilken </P>  \r\n\r\n<P>henvendelse af justitsministeren er videregivet til besvarelse af </P>  \r\n\r\n<P>indenrigsministeren. </P>  \r\n\r\n<P>I indenrigsministerens nævnte svarskrivelse meddeles, at ministeren </P>  \r\n\r\n<P>ikke kan imødekomme den fremsatte anmodning om nedsættelse af et </P>  \r\n\r\n<P>udvalg med den opgave at undersøge mulighederne for en afhjælpning </P>  \r\n\r\n<P>af den bestående retsusikkerhed om lægers og patienters </P>  \r\n\r\n<P>retsstilling vedrørende behandling i patientens terminalfase, idet </P>  \r\n\r\n<P>ministeren henviser til, at spørgsmålet om eventuel nedsættelse af </P>  \r\n\r\n<P>et sådant udvalg må afvente resultatet af det udvalgsarbejde, der </P>  \r\n\r\n<P>er i gang vedrørende dødskriteriet. </P>  \r\n\r\n<P>Som det fremgår af henvendelsen til justitsministeren og det </P>  \r\n\r\n<P>medsendte udkast til kommissorium, er baggrunden for de to </P>  \r\n\r\n<P>foreningers henvendelse til justitsministeren en stigende </P>  \r\n\r\n<P>bekymring for, om den gældende retsstilstand yder læger </P>  \r\n\r\n<P>tilstrækkeligt spillerum for vurdering af, i hvilket omfang en </P>  \r\n\r\n<P>patients tidligere udtrykkeligt meddelte ønske om standsning af </P>  \r\n\r\n<P>udsigtsløs livsforlængelse bør respekteres. Det bemærkes i den </P>  \r\n\r\n<P>forbindelse, at mange lægers bekymring i denne sammenhæng beror på </P>  \r\n\r\n<P>de nugældende bestemmelser i straffeloven vedrørende dødshjælp </P>  \r\n\r\n<P>m.v., som hidrører fra 1930, og som med den siden da skete, </P>  \r\n\r\n<P>medicinsk- teknologiske udvikling ikke længere kan anses for </P>  \r\n\r\n<P>up-to-date. </P>  \r\n\r\n<P>Den almindelige danske Lægeforening og Landsforeningen Mit </P>  \r\n\r\n<P>Livstestamente finder, at de i henvendelsen fremdragne problemer </P>  \r\n\r\n<P>om lægens og patientens retsstilling i patientens terminalfase er </P>  \r\n\r\n<P>af overvejende juridisk karakter og principielt uafhængige af </P>  \r\n\r\n<P>resultaterne af nævnte udvalgsarbejde vedrørende dødskriteriet. Da </P>  \r\n\r\n<P>det således ikke i første række er et lægefagligt problem, men i </P>  \r\n\r\n<P>højere grad et juridisk, skal foreningerne henstille, at </P>  \r\n\r\n<P>indenrigsministeren tager den trufne beslutning op til fornyet </P>  \r\n\r\n<P>overvejelse, eventuelt med henblik på tilbageføring af sagen til </P>  \r\n\r\n<P>behandling i justitsministeriet. </P>  \r\n\r\n<P>Vi tillader os i øvrigt at henlede ministerens opmærksomhed på, at 7 </P>  \r\n\r\n<P>af folketingets partier deltog i en offentlig høring den 23. marts </P>  \r\n\r\n<P>1985 på H. C. Ørsted Instituttet i København foranlediget af </P>  \r\n\r\n<P>Landsforeningen Mit Livstestamente, hvor partiernes repræsentanter </P>  \r\n\r\n<P>alle gav udtryk for deres støtte til forslaget om en hurtig </P>  \r\n\r\n<P>behandling af de omhandlede problemer, og at flere af </P>  \r\n\r\n<P>repræsentanterne var indstillede på at søge sagen fremmet gennem </P>  \r\n\r\n<P>en folketingsbeslutning. </P>  \r\n\r\n<P>På vegne </P>  \r\n\r\n<P>Den almindelige danske Lægeforening </P>  \r\n\r\n<P>(Erik Holst </P>  \r\n\r\n<P>Landsforeningen Mit Livstestamente </P>  \r\n\r\n<P>(Arne Kold </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00124"
        },
        {
            "displayName": "Entydig dokumentidentifikation",
            "displayValue": "CL005723"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "124"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}