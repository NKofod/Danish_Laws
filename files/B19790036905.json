{
    "id": 47273,
    "title": "Anordning om Akademiet for de skønne Kunster ",
    "documentTypeId": "60",
    "isSagsforlobPeriodValid": false,
    "shortName": "BEK nr 369 af 10/08/1979",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Anordning om Akademiet for de skønne Kunster  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Akademiet for de skønne Kunster virker til  \r\n\r\n kunstens fremme og som statens rådgiver i kunstneriske spørgsmål. </P>  \r\n\r\n<P CLASS=STK> <I>Stk. 2. </I> Akademiet behandler henvendelser fra statslige  \r\n\r\n myndigheder. Akademiet kan på eget initiativ indhente oplysninger fra og  \r\n\r\n fremsætte erklæringer over for statslige myndigheder og institutioner samt  \r\n\r\n over for offentligheden. </P>  \r\n\r\n<P CLASS=STK> <I>Stk. 3. </I> Akademiet står til rådighed som rådgiver i  \r\n\r\n kunstneriske spørgsmål for amtskommunale og kommunale myndigheder. </P>  \r\n\r\n<P CLASS=STK> <I>Stk. 4. </I> Akademiet yder bistand til statens kunstskoler,  \r\n\r\n i henhold til de for skolerne gældende regler. </P>  \r\n\r\n<P CLASS=STK> <I>Stk. 5. </I> Akademiet uddeler efter herom i reglement  \r\n\r\n fastsatte regler de medaljer, præmier og priser, der henhører under  \r\n\r\n Akademiet. </P>  \r\n\r\n<P CLASS=STK> <I>Stk. 6. </I> Akademiets virksomhed udøves gennem  \r\n\r\n Akademirådet, jfr. § 4. </P>  \r\n\r\n<P>Kunstnersamfundet </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Kunstnersamfundet vælger medlemmerne af  \r\n\r\n Akademiet for de skønne Kunster samt halvdelen af medlemmerne i Akademirådets  \r\n\r\n og Kunstnersamfundets Jury, jfr. § 5. </P>  \r\n\r\n<P CLASS=STK> <I>Stk. 2. </I> Kunstnersamfundets medlemmer er inden for  \r\n\r\n sektionerne malere, billedhuggere og arkitekter, herunder udøvere af  \r\n\r\n tilgrænsende kunstarter flg.: </P>  \r\n\r\n</DIV>  \r\n\r\n<P CLASS=PUNKT> <B>1.</B> Kunstnere, der har vundet Akademiets årspris. </P>  \r\n\r\n<P CLASS=PUNKT> <B>2.</B> Kunstnere, der som medlem af en arbejdsgruppe har  \r\n\r\n vundet Akademiets årspris, og hvis kunstneriske virksomhed anerkendes af  \r\n\r\n Juryen. </P>  \r\n\r\n<P CLASS=PUNKT> <B>3.</B> Billedkunstnere, der har udstillet 5 gange på  \r\n\r\n censureret udstilling, og hvis kunstneriske virksomhed anerkendes af Juryen.  \r\n\r\n</P>  \r\n\r\n<P CLASS=PUNKT> <B>4.</B> Arkitekter, som har udført selvstændige arbejder,  \r\n\r\n som har opnået Juryens anerkendelse. </P>  \r\n\r\n<P CLASS=PUNKT> <B>5.</B> Billedkunstnere og arkitekter, der uden at opfylde  \r\n\r\n de foran nævnte betingelser på grundlag af mindst tilsvarende  \r\n\r\n kvalifikationer, har opnået Juryens anerkendelse med mindst 2/3 af  \r\n\r\n jurymedlemmernes stemmer. </P>  \r\n\r\n<P CLASS=STK> <I>Stk. 3. </I> Medlemskab af Kunstnersamfundet forudsætter  \r\n\r\n dansk indfødsret eller fast bopæl i Danmark. </P>  \r\n\r\n<P>Akademiet for de skønne Kunster </P>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Akademiet for de skønne Kunster består af indtil  \r\n\r\n 72 medlemmer som vælges for en periode af seks år. </P>  \r\n\r\n<P CLASS=STK> <I>Stk. 2. </I> Hver af Kunstnersamfundets tre sektioner vælger  \r\n\r\n blandt sine medlemmer 20 kunstnere til Akademiet samt 10 suppleanter for  \r\n\r\n disse. Halvdelen heraf fratræder hvert tredie år efter tur. </P>  \r\n\r\n<P CLASS=STK> <I>Stk. 3. </I> Akademirådet vælger indtil 12 medlemmer af  \r\n\r\n Akademiet og er ved valget ikke udelukkende bundet til kunstnerbestanden.  \r\n\r\n Disse medlemmer er hverken valgberettigede eller valgbare ved valget til  \r\n\r\n Akademirådet, jfr. § 4, stk. 1. Valg kan finde sted indenfor en seksårig  \r\n\r\n valgperiode med virkning for resten af denne. </P>  \r\n\r\n<P CLASS=STK> <I>Stk. 4. </I> I Akademiet kan indvælges indenlandske såvel  \r\n\r\n som udenlandske æresmedlemmer, som ikke behøver at være knyttet til  \r\n\r\n kunstnerbestanden. </P>  \r\n\r\n<P CLASS=STK> <I>Stk. 5. </I> Akademiets medlemmer, jfr. stk. 2 og 3, har  \r\n\r\n pligt til at lade sig indvælge i de udvalg, som Akademirådet nedsætter, og  \r\n\r\n bistår i øvrigt rådet ved løsning af de opgaver, som påhviler rådet. </P>  \r\n\r\n<P CLASS=STK> <I>Stk. 6. </I> Akademiets præsident vælges af Akademirådet,  \r\n\r\n jfr. § 4, stk. 3. </P>  \r\n\r\n<P>Akademirådet </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Akademirådet består af 12 medlemmer, valgt for  \r\n\r\n en periode af 2 år af og blandt de af Kunstnersamfundet valgte medlemmer af  \r\n\r\n Akademiet. Rådet er sammensat af 3 faggrupper, hver bestående af 4  \r\n\r\n repræsentanter for hver af akademiets sektioner, valgt sektionsvis. På  \r\n\r\n tilsvarende måde vælges 6 suppleanter, to for hver sektion. </P>  \r\n\r\n<P CLASS=STK> <I>Stk. 2. </I> Halvdelen af hver faggruppes medlemmer  \r\n\r\n fratræder efter tur hvert år. I tilfælde, hvor et medlem indtræder i eller  \r\n\r\n bliver valgt som suppleant til Akademirådet midt i en valgperiode gælder  \r\n\r\n medlemskabet dog kun for den resterende del af valgperioden. Bliver et medlem  \r\n\r\n af Akademiet ved indgangen til det sidste år af sin valgperiode valgt til  \r\n\r\n medlem af eller suppleant til Akademirådet gælder dette valg kun 1 år,  \r\n\r\n medmindre den pågældende bliver genvalgt til Akademiet. </P>  \r\n\r\n<P CLASS=STK> <I>Stk. 3. </I> Akademirådet vælger hvert år af sin midte  \r\n\r\n rådets formand, der tillige er Akademiets præsident. Umiddelbart genvalg kan  \r\n\r\n kun finde sted 2 gange. </P>  \r\n\r\n<P CLASS=STK> <I>Stk. 4. </I> Akademirådets formand kan ikke tillige være  \r\n\r\n rektor for en af statens arkitekt- eller billedkunstskoler eller  \r\n\r\n konservatorskolen. </P>  \r\n\r\n<P CLASS=STK> <I>Stk. 5. </I> I tilfælde af forfald udpeger vedkommende  \r\n\r\n rådsmedlem sin suppleant blandt de valgte suppleanter. Subsidiært indkaldes  \r\n\r\n den suppleant, der er valgt med det højeste antal stemmer. </P>  \r\n\r\n<P>Akademirådets og Kunstnersamfundets Jury </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Juryen optager medlemmer i Kunstnersamfundet,  \r\n\r\n jfr. § 2, samt udtaler sig over ansøgninger om økonomisk støtte til  \r\n\r\n udstillinger. </P>  \r\n\r\n<P CLASS=STK> <I>Stk. 2. </I> Juryen består af 12 medlemmer af  \r\n\r\n Kunstnersamfundet, heraf 4 fra hver sektion. Akademirådet og  \r\n\r\n Kunstnersamfundet vælger hver halvdelen med 2 fra hver sektion. Inden for  \r\n\r\n hver halvdel vælges 6 suppleanter. </P>  \r\n\r\n<P CLASS=STK> <I>Stk. 3. </I> Valgene til Juryen sker for 6 år. Hvert tredie  \r\n\r\n år fratræder halvdelen af de medlemmer og suppleanter, der er valgt af  \r\n\r\n Kunstnersamfundet, og halvdelen af de medlemmer og suppleanter, der er valgt  \r\n\r\n af Akademirådet. Umiddelbart genvalg kan ikke finde sted. </P>  \r\n\r\n<P CLASS=STK> <I>Stk. 4. </I> I tilfælde af forfald indtræder den suppleant,  \r\n\r\n der er valgt for samme valgperiode og af samme valggruppe. Subsidiært  \r\n\r\n indtræder suppleanter i følgende orden: den suppleant, der er valgt for en  \r\n\r\n anden valgperiode af den samme valggruppe, den suppleant, der valgt for samme  \r\n\r\n valgperiode af den anden valggruppe, den suppleant, der er valgt for en anden  \r\n\r\n valgperiode af den anden valggruppe. </P>  \r\n\r\n<P CLASS=STK> <I>Stk. 5. </I> Udtræder medlemmer af Juryen i løbet af en  \r\n\r\n seks-årig valgperiode kan Akademirådet foretage supplerende valg til Juryen  \r\n\r\n for resten af valgperioden, også såfremt de pågældende medlemmer er valgt af  \r\n\r\n Kunstnersamfundet. </P>  \r\n\r\n<P>Regler om valg, organisation og virksomhed </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> De nærmere regler om de ovenfor nævnte organers  \r\n\r\n valg, organisation og virksomhed, herunder om i hvilket omfang sådanne regler  \r\n\r\n kan udformes af Akademirådet, fastsættes af ministeren for kulturelle  \r\n\r\n anliggender. </P>  \r\n\r\n<P>Fællesregler for Det kgl. danske Kunstakademis institutioner </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Akademiet for de skønne Kunster og Det kgl.  \r\n\r\n danske Kunstakademis skoler udgør tilsammen Det kgl. danske Kunstakademis  \r\n\r\n institutioner. Formanden for Akademirådet afgør sammen med formanden for  \r\n\r\n Kunstakademiets fællesudvalg alle spørgsmål om personale, lokaler, samlinger  \r\n\r\n m. m., der vedrører forholdet mellem Akademiet og Kunstakademiets skoler.  \r\n\r\n</P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Denne anordning træder i kraft den 1. september  \r\n\r\n 1979. </P>  \r\n\r\n<P CLASS=STK> <I>Stk. 2. </I> Kgl. anordning af 22. september 1970 om  \r\n\r\n Akademiet for de skønne Kunster ophæves. </P>  \r\n\r\n<P CLASS=STK> <I>Stk. 3. </I> Overordentlige medlemmer og æresmedlemmer valgt  \r\n\r\n under tidligere anordninger bevarer deres medlemskab. </P>  \r\n\r\n<P>Overgangsbestemmelser </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Kunstnere, der ved denne anordnings ikrafttræden  \r\n\r\n er medlemmer af Kunstnersamfundet, bevarer deres medlemskab. </P>  \r\n\r\n<P CLASS=STK> <I>Stk. 2. </I> Medlemmer af Akademiet og Juryen samt disses  \r\n\r\n suppleanter valgt pr. 1. april 1976 bevarer deres medlemskab til 31. marts  \r\n\r\n 1981, medens medlemmer valgt pr. 1. april 1978 bevarer deres medlemskab til  \r\n\r\n 31. marts 1984. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Gråsten slot, den 10. august  \r\n\r\n 1979 </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P ALIGN=CENTER>I Dronningens navn: </P>  \r\n\r\n<P CLASS=UNDERSKREVET-AF ALIGN=CENTER>INGRID </P>  \r\n\r\n<P ALIGN=CENTER>Dronning af Danmark </P>  \r\n\r\n<P ALIGN=CENTER>Rigsforstander </P>  \r\n\r\n<P CLASS=MINISTER ALIGN=RIGHT>/NIELS MATTHIASEN </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/08/1979"
        },
        {
            "displayName": "Accession",
            "displayValue": "B19790036905"
        },
        {
            "displayName": "Entydig dokumentidentifikation",
            "displayValue": "CM006063"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "27/05/1999"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "369"
        },
        {
            "displayName": "År for udstedelse",
            "displayValue": "1979"
        },
        {
            "displayName": "Dato for underskrift",
            "displayValue": "10/08/1979"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Akademirådet"
        },
        {
            "displayName": "Ressortministeriets journalnummer",
            "displayValue": "Min.f.kult.anl.3.kt.j.nr. 42800-3-79"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}