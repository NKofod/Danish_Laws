{
    "id": 154491,
    "title": "Ankestyrelsens principafgørelse C-16-06 om merudgifter - personkreds - insulinkrævende diabetes",
    "documentTypeId": "240",
    "isSagsforlobPeriodValid": true,
    "shortName": "KEN nr 10881 af 01/07/2006",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse C-16-06 om merudgifter - personkreds - insulinkrævende diabetes</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En kvinde med insulinkrævende diabetes var berettiget til hjælp til dækning af nødvendige merudgifter. Kvinden var således på baggrund af sin diabetes efter en lægelig vurdering omfattet af den personkreds, der kunne modtage hjælp til dækning af nødvendige merudgifter ved den daglige livsførelse. Videre udgjorde de skønnede merudgifter som følge af diabeteslidelsen i kvindens tilfælde mindst 500 kr. pr. måned.</p>\r\n   <p class=\"TekstGenerel\">Vedrørende vurderingen af, at kvinden var omfattet af personkredsen, blev der lagt vægt på, at hendes diabetes uden insulinbehandling ville være akut livstruende eller betyde en umiddelbar risiko for væsentligt og varigt nedsat funktionsevne.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social service - lovbekendtgørelse nr. 1187 af 7. december 2005 - § 84, stk. 1 og § 84, stk. 3</p>\r\n<p>Lov om social service - lovbekendtgørelse nr. 979 af 1. oktober 2008 - § 100</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sagen drejede sig om en kvinde, der led af diabetes. Sygdommen blev i begyndelsen rubriceret som en type II-diabetes. Efter nogen tid begyndte kvinden at tage insulin som supplement til tabletbehandlingen. Af et journaluddrag fra hospitalet fremgik bl.a., at kvinden nu blev rubriceret som havende en type I-diabetes. Hun kunne ikke undvære insulinbehandlingen aktuelt. Hun ville måske nok kunne overleve her og nu uden insulin, men risikoen for komplikationer ville klart forøges uden insulin. I løbet af kort tid ville kvinden efter hospitalets vurdering blive absolut insulinkrævende, og hun ville ikke kunne undvære insulin, uden at hun gik i en diabetisk syreforgiftning.</p>\r\n<p>Kvinden søgte kommunen om hjælp til dækning af nødvendige merudgifter ved den daglige livsførelse som følge af sin diabetes. Efter det i sagen oplyste, var der merudgifter til insulin og diætkost på 494 kr. om måneden samt udgifter til bus til 3 gange kontrol om året med 7 kr. om måneden. Hertil kom udgifter til fornyelse af kørekort med 17 kr. om måneden. Der var således merudgifter for i alt 518 kr. om måneden.</p>\r\n<p>Kommunen meddelte kvinden afslag på hendes ansøgning om merudgiftsydelse, idet hun ikke fandtes omfattet af personkredsen i servicelovens § 84. Kommunen lagde vægt på oplysningerne om kvindens funktionsevne suppleret med en lægefaglig vurdering samt på SM C-29-04.</p>\r\n<p>Det Sociale Nævn ændrede kommunens afgørelse, således at det blev pålagt kommunen at bevilge kvinden tilskud efter servicelovens § 84, stk. 3, idet nævnet anså det for sandsynliggjort, at kvindens skønnede merudgifter til insulin, diætkost m.v. udgjorde mindst 6.000 kr. årligt.</p>\r\n<p>Nævnet fandt, at kvinden ifølge et journaluddrag fra hospitalet var rubriceret som havende type I-diabetes, som uden insulinbehandling gav klart forøget risiko for komplikationer.</p>\r\n<p>Nævnet fandt endvidere, at det var sandsynliggjort, at kvinden havde merudgifter på grund af sin diabetes på mindst 500 kr. om måneden.</p>\r\n<p>I kommunens klage til Ankestyrelsen var det bl.a. anført, at kommunen vurderede, at der var tale om en afgørelse af især generel betydning for retsanvendelsen på området, når det gjaldt vurdering og afgrænsning af personkredsen i servicelovens § 84, stk. 1.</p>\r\n<p>I SM C-29-04 indgik der i præmisserne begrebet \"livstruet\". Vurderet uafhængigt af den løbende behandling ville type I-diabetikkeren være livstruet meget akut, idet organismen var ophørt med at producere insulin for stedse. I aktuelle afgørelse var der konkret tale om, at kvinden havde type II-diabetes, der var karakteriseret ved, at organismen stadig selv producerede insulin. Tabletbehandlingen blev suppleret med insulin for at opnå bedre dækning, men kvinden ville ikke umiddelbart være livstruet, hvis denne behandling blev undladt.</p>\r\n<p>Endvidere var denne supplerende behandling med insulin ikke nødvendigvis varig, idet bedre kostomlægning og motion kunne mindske eller eliminere behovet for den supplerende insulinbehandling.</p>\r\n<p>Kommunen bemærkede yderligere, at der ikke blev skelnet klart mellem de to typer diabetes, idet der i kvindens tilfælde blev talt om en såkaldt rubriceret type I-diabetes, hvor konsekvenserne af undladelse af en given behandling klart forøgede risikoen for komplikationer, uden at kvinden klart ville befinde sig i en livstruet situation. Nævnets vurdering lå efter kommunens opfattelse langt fra principperne i SM C-29-04.</p>\r\n<p>Sagen blev behandlet i principielt møde for at belyse personkredsen for servicelovens § 84 og som supplement til Social Meddelelse SM C-29-04 om hjælp til dækning af merudgifter til insulin og diætkost til en ansøger, som led af insulinkrævende diabetes.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at kvinden var berettiget til hjælp til dækning af nødvendige merudgifter som følge af sin diabetes.</p>\r\n<p>Begrundelsen var, at kvinden på baggrund af sin diabetes efter en lægelig vurdering fandtes at være omfattet af den personkreds, der kunne modtage hjælp til dækning af nødvendige merudgifter ved den daglige livsførelse. Begrundelsen var videre, at de skønnede merudgifter som følge af diabeteslidelsen i kvindens tilfælde udgjorde mindst 500 kr. pr. måned.</p>\r\n<p>Det var en betingelse for at være omfattet af personkredsen i servicelovens § 84, at der var tale om en varigt nedsat funktionsevne, hvorved måtte forstås en langvarig lidelse, hvis konsekvenser for den enkelte var af indgribende karakter i den daglige tilværelse, og som medførte, at der måtte sættes ind med betydelige hjælpeforanstaltninger.</p>\r\n<p>Vurderingen af, om funktionsevnen var tilstrækkeligt nedsat til, at en person var omfattet af personkredsen, skulle foretages uafhængigt af den løbende medicinske behandling, jf. principperne i Sociale Meddelelser SM C-29-04 og SM C-6-06.</p>\r\n<p>Vedrørende personkredsspørgsmålet lagde Ankestyrelsen vægt på, at kvindens diabetes uden insulinbehandling ville være akut livstruende eller betyde en umiddelbar risiko for væsentligt og varigt nedsat funktionsevne. Det fremgik således af et journaluddrag fra hospitalet, at kvinden ikke aktuelt kunne undvære insulinbehandling. Hun ville måske nok kunne overleve her og nu uden insulin, men risikoen for komplikationer ville klart forøges uden insulin.</p>\r\n<p>Vedrørende størrelsen af de skønnede merudgifter som følge af kvindens diabetes lagde Ankestyrelsen vægt på, at der var sandsynliggjort merudgifter på 518 kr. pr. måned. Ifølge det i sagen oplyste, drejede det sig om merudgifter til insulin, diætkost, transport i forbindelse med kontrol på hospitalet samt fornyelse af kørekort.</p>\r\n<p>Ankestyrelsen tiltrådte således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 1. juli 2016, da den er erstattet af principafgørelse 35-16."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20061088125"
        },
        {
            "displayName": "Entydig dokumentidentifikation",
            "displayValue": "BS007289"
        },
        {
            "displayName": "Dato for indlæggelse",
            "displayValue": "02/07/2016"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10881"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "01/07/2006"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 3500234-06"
        },
        {
            "displayName": "Stikord",
            "displayValue": "C-16-06"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}