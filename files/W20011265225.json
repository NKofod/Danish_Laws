{
    "id": 9534,
    "title": "Klage over manglende diagnosticering af brystkræft i forbindelse med operation",
    "documentTypeId": "240",
    "isSagsforlobPeriodValid": true,
    "shortName": "KEN nr 12652 af 31/12/2001",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n<I>En 51-&aring;rig kvinde fik konstateret en knude i h&oslash;jre bryst. Ved  \r\n\r\n mammografi blev der fundet tegn p&aring; en ondartet knude i brystet.  \r\n\r\n Patienten blev herefter unders&oslash;gt af en 1. reservel&aelig;ge, der  \r\n\r\n beskrev en ikke &oslash;m knude i h&oslash;jre bryst svarende til kl. 9. Der  \r\n\r\n blev udtaget en v&aelig;vspr&oslash;ve til mikroskopisk unders&oslash;gelse.  \r\n\r\n Nogle dage senere blev det af en overl&aelig;ge anf&oslash;rt i journalen, at  \r\n\r\n der var f&oslash;lt en knude i h&oslash;jre bryst kl. 10. Det blev videre  \r\n\r\n anf&oslash;rt, at knuden ved ultralydsunders&oslash;gelse var suspekt  \r\n\r\n ondartet, men at der var ikke noget suspekt ved mammografi.  \r\n\r\n V&aelig;vspr&oslash;ven viste brystets almindelige bindev&aelig;v, men man  \r\n\r\n ville alligevel tilbyde at fjerne knuden.</P>  \r\n\r\n<P>Patienten blev herefter indlagt med henblik p&aring; at f&aring; fjernet  \r\n\r\n knuden. Den fejlagtige oplysning fra journalnotatet om, at  \r\n\r\n mammografiunders&oslash;gelsen ikke havde vist noget suspekt, blev gentaget i  \r\n\r\n journalen af en 1. reservel&aelig;ge.</P>  \r\n\r\n<P>Ved operationen blev der foretaget indsnit i h&oslash;jre bryst p&aring;  \r\n\r\n det sted, hvor der tidligere var udtaget v&aelig;vspr&oslash;ve ved  \r\n\r\n n&aring;l. Det underliggende v&aelig;v blev fjernet, men det fremg&aring;r  \r\n\r\n ikke af journalen, at knuden blev lokaliseret. Resultatet af mikroskopisk  \r\n\r\n unders&oslash;gelse viste normalt brystv&aelig;v og ingen tegn p&aring; en  \r\n\r\n isolerbar knude.</P>  \r\n\r\n<P>Imidlertid syntes patienten, at der fortsat var \"uro\" i brystet, hvorfor  \r\n\r\n hun blev henvist til fornyet ultralydsunders&oslash;gelse og mammografi. Ved  \r\n\r\n fornyet biopsi p&aring; et andet sygehus konstaterede man, at der var tale om  \r\n\r\n en kr&aelig;ftknude.</P>  \r\n\r\n<P>Der blev klaget over, at der ved operationen kun blev fjernet godartet  \r\n\r\n brystkirtelv&aelig;v uden knude p&aring; trods af, at ultralydscanning og  \r\n\r\n mammografi viste, at det drejede sig om en ondartet knude.</I><B><BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Klage over manglende diagnosticering af  \r\n\r\n brystkr&aelig;ft i forbindelse med operation</P>  \r\n\r\n</FONT>  \r\n\r\n<P>&nbsp;</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\"></P>  \r\n\r\n<P>Patientklagen&aelig;vnet lagde v&aelig;gt p&aring;, at det i forbindelse  \r\n\r\n med den ambulante konsultation ved overl&aelig;gen blev besluttet, at hele  \r\n\r\n knuden skulle fjernes, og at det blev noteret i journalen, at knuden var lidt  \r\n\r\n suspekt p&aring; ultralyd, men ikke suspekt ved mammografi. I betragtning af,  \r\n\r\n at mammografi- og ultralydunders&oslash;gelsen havde vist suspekte forhold,  \r\n\r\n fandt n&aelig;vnet anledning til at kritisere, at overl&aelig;gen ikke  \r\n\r\n refererede unders&oslash;gelsessvaret korrekt i journalen. N&aelig;vnet lagde  \r\n\r\n tillige v&aelig;gt p&aring;, at unders&oslash;gelsessvaret l&aring; i  \r\n\r\n journalen.</P>  \r\n\r\n<P>Vedr&oslash;rende den unders&oslash;gelse, der efterf&oslash;lgende blev  \r\n\r\n foretaget af en 1. reservel&aelig;ge lagde n&aelig;vnet v&aelig;gt p&aring;,  \r\n\r\n at det var dennes opgave at sikre sig, at patienten var klar til at blive  \r\n\r\n opereret den f&oslash;lgende dag. I betragtning af, at n&aring;lebiopsier kan  \r\n\r\n vanskeligg&oslash;re identifikation af knuden, og at der var tale om en knude  \r\n\r\n p&aring; ca. 1 cm, hvilket er p&aring; gr&aelig;nsen til det f&oslash;lelige,  \r\n\r\n fandt n&aelig;vnet, at det var s&aelig;rlig vigtigt at unders&oslash;ge, om  \r\n\r\n knuden kunne f&oslash;les f&oslash;r operationen. Da der imidlertid ikke af  \r\n\r\n journalen fremgik oplysning om, at der blev foretaget en  \r\n\r\n brystunders&oslash;gelse, fandt n&aelig;vnet at m&aring;tte l&aelig;gge til  \r\n\r\n grund, at 1. reservel&aelig;gen ikke sikrede sig, om knuden var til stede og  \r\n\r\n i bekr&aelig;ftende fald, hvor den var placeret. N&aelig;vnet fandt herefter,  \r\n\r\n at der var grundlag for kritik af 1. reservel&aelig;gen. </P>  \r\n\r\n<P>Med hensyn til operationen lagde n&aelig;vnet v&aelig;gt p&aring;, at  \r\n\r\n kirurgen ikke kunne f&oslash;le knuden ved den unders&oslash;gelse, han  \r\n\r\n foretog forud for operationen. N&aelig;vnet lagde endvidere v&aelig;gt  \r\n\r\n p&aring;, at kirurgen lod sig vejlede af det tidligere biopsisted. Det var  \r\n\r\n n&aelig;vnets vurdering, at dette ikke er en sikker metode, men n&aelig;vnet  \r\n\r\n fandt samtidig, at det under de givne omst&aelig;ndigheder var den relevante  \r\n\r\n fremgangsm&aring;de.</P>  \r\n\r\n<P>Yderligere lagde n&aelig;vnet v&aelig;gt p&aring;, at patologen under  \r\n\r\n indgrebet oplyste, at der ikke med sikkerhed kunne p&aring;vises en svulst i  \r\n\r\n det fjernede v&aelig;vsstykke, hvorefter kirurgen valgte at afslutte  \r\n\r\n operationen og afvente det endelige svar fra patologen. N&aelig;vnet fandt  \r\n\r\n herefter ikke grundlag for at udtale kritik af overl&aelig;gen p&aring; trods  \r\n\r\n af, at det ikke lykkedes at genfinde og fjerne knuden.</P>  \r\n\r\n<P>Med hensyn til den behandling patienten modtog af overl&aelig;gen ved  \r\n\r\n udskrivelsen lagde n&aelig;vnet v&aelig;gt p&aring;, at behandlingen blev  \r\n\r\n afsluttet, uden at det blev aftalt yderligere kontrol. N&aelig;vnet lagde  \r\n\r\n v&aelig;gt p&aring;, at det m&aring;tte forventes, at der ved operationen  \r\n\r\n blev p&aring;vist en veldefineret knude. Det kunne ogs&aring; forventes, at  \r\n\r\n der var tale om en kr&aelig;ftknude ud fra det billeddiagnostiske resultat.  \r\n\r\n Det fremg&aring;r ligeledes af operationsbeskrivelsen, at kirurgen var i  \r\n\r\n vanskeligheder, idet knuden ikke blev fundet, hverken af kirurgen eller ved  \r\n\r\n unders&oslash;gelsen af det fjernede v&aelig;v. Det var s&aring;ledes  \r\n\r\n n&aelig;vnets vurdering, at de i journalen foreliggende oplysninger tydede  \r\n\r\n p&aring;, at knuden ikke var blevet fjernet under operationen. N&aelig;vnet  \r\n\r\n fandt, at overl&aelig;gen burde have gjort sig disse overvejelser og p&aring;  \r\n\r\n denne baggrund have aftalt kontrolunders&oslash;gelse. N&aelig;vnet fandt  \r\n\r\n herefter anledning til kritik af overl&aelig;gen.</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [
        "Sundhedsvæsenets Patientklagenævns Årsberetning for 2001"
    ],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/01/2003"
        },
        {
            "displayName": "Accession",
            "displayValue": "W20011265225"
        },
        {
            "displayName": "Entydig dokumentidentifikation",
            "displayValue": "AI001133"
        },
        {
            "displayName": "Dato for indlæggelse",
            "displayValue": "08/04/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "12652"
        },
        {
            "displayName": "År for udstedelse",
            "displayValue": "2001"
        },
        {
            "displayName": "Dato for underskrift",
            "displayValue": "31/12/2001"
        },
        {
            "displayName": "Administrerende myndighed",
            "displayValue": "Sundhedsvæsenets Patientklagenævn"
        },
        {
            "displayName": "Ressortministeriets journalnummer",
            "displayValue": "Sundhedsministeriet,<br />Sundhedsvæsenets Patientklagenævn, j.nr. 65-0001/98"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}