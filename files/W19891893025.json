{
    "id": 37258,
    "title": "Ejendomssalg, ejertid. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18930 af 05/12/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I et tilfælde, hvor en bygning oprindelig var opført på lejet grund,  \r\n\r\n og grunden senere var købt af lejeren, blev der ved beregningen af ejertidens  \r\n\r\n længde i henhold til ejendomsavancebeskatningslovens § 6 anset at være tale  \r\n\r\n om successiv erhvervelse af 2 selvstændige faste ejendomme. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ejendomssalg, ejertid. (* 1) </H1>  \r\n\r\n<P></P>  \r\n\r\n<P>A klagede over den for indkomståret 1987 foretagne ændring af den  \r\n\r\n selvangivne særlige indkomst for så vidt angik spørgsmålet om beregningen af  \r\n\r\n ejertidens længde i henhold til ejendomsavancebeskatningslovens § 6 ved salg  \r\n\r\n af en grund. </P>  \r\n\r\n<P>Af sagens oplysninger fremgik, at klageren i 1957 havde købt et jordareal.  \r\n\r\n I 1976 havde han solgt en del af arealet til det af ham beherskede selskab B  \r\n\r\n ApS. Klageren havde herefter lejet det nævnte jordstykke af selskabet og  \r\n\r\n opført en restaurationsbygning herpå i årene 1976-77. I april 1985 havde  \r\n\r\n klageren købt grunden tilbage fra selskabet for kontant 230.000 kr.,  \r\n\r\n hvorefter han i 1987 havde solgt såvel restaurationsbygningerne som grunden.  \r\n\r\n</P>  \r\n\r\n<P>De stedlige skattemyndigheder havde fundet, at der var tale om to  \r\n\r\n forskellige anskaffelsestidspunkter for henholdsvis bygninger og grund. Dette  \r\n\r\n medførte for klagerens vedkommende, at grundens anskaffelsestidspunkt var i  \r\n\r\n 1985. Der var i den forbindelse henvist til punkt 22 i cirkulæret til  \r\n\r\n ejendomsavancebeskatningsloven. </P>  \r\n\r\n<P>For Landsskatteretten anførte klagerens revisor, at der udover  \r\n\r\n skattemyndighedernes opgørelsesmåde var yderligere 2 måder at behandle  \r\n\r\n spørgsmålet om, hvorledes grunden skulle indgå i den skattemæssige  \r\n\r\n avanceopgørelse. Grund og bygning kunne behandles som en enhed med  \r\n\r\n anskaffelsestid for det først anskaffede - hvilket var bygningen i 1976 -  \r\n\r\n eller også kunne grund og bygning behandles hver for sig og salgsprisen  \r\n\r\n opdeles, således at der blev taget hensyn til ejertiden før overdragelsen til  \r\n\r\n selskabet, hvorefter ejertiden i alt udgjorde 22 år. Det var dog revisors  \r\n\r\n opfattelse, at den første metode måtte være den korrekte, idet det første køb  \r\n\r\n på et matrikelnummer var afgørende for den samlede ejendoms  \r\n\r\n anskaffelsestidspunkt. </P>  \r\n\r\n<P>I den foreliggende situation, hvor klageren først havde erhvervet (opført)  \r\n\r\n bygningerne som bygninger på lejet grund, og derefter senere havde erhvervet  \r\n\r\n grunden, fandt Landsskatteretten i relation til  \r\n\r\n ejendomsavancebeskatningslovens § 6 om reduktion af avancebeskatningen efter  \r\n\r\n længden af ejertid, at tilfældet burde behandles som en successiv erhvervelse  \r\n\r\n af 2 selvstændige faste ejendomme. Der henvistes i den forbindelse også til,  \r\n\r\n at en bygning på lejet grund blev anset for en selvstændig ejendom i  \r\n\r\n vurderingsmæssig henseende, således at såvel bygninger som grund vurderedes  \r\n\r\n hver for sig. Grunden fandtes herefter ved avanceopgørelsen at være erhvervet  \r\n\r\n af klageren i 1985, og den påklagede ansættelse blev derfor stadfæstet. </P>  \r\n\r\n<P>LV 1988, H 1.2.1. </P>  \r\n\r\n</DIV>",
    "isHistorical": false,
    "editorialNotes": [
        "side 139"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19891893025"
        },
        {
            "displayName": "Entydig dokumentidentifikation",
            "displayValue": "CA005193"
        },
        {
            "displayName": "Dato for indlæggelse",
            "displayValue": "20/08/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18930"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "05/12/1989"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1989-6-611"
        },
        {
            "displayName": "Stikord",
            "displayValue": "EJENDOMSSALG"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}