{
    "id": 155019,
    "title": "Ankestyrelsens principafgørelse N-10-05 om fleksjob - beregningsgrundlag - tilskud - fri bil og telefon - selvstændig virksomhed",
    "documentTypeId": "240",
    "isSagsforlobPeriodValid": true,
    "shortName": "KEN nr 10769 af 01/12/2005",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse N-10-05 om fleksjob - beregningsgrundlag - tilskud - fri bil og telefon - selvstændig virksomhed</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Tillæg i form af fri bil og telefon kunne ikke indgå i beregningsgrundlaget for fastsættelse af tilskud til fleksjob i selvstændig virksomhed.</p>\r\n   <p class=\"TekstGenerel\">Ankestyrelsen fandt ikke, at tillæg til telefon og bil var sædvanlige tillæg for nyansatte uden kvalifikationer efter SID Industriens overenskomst.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om en aktiv beskæftigelsesindsats - lovbekendtgørelse nr. 685 af 29. juni 2005 - § 75</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Efter en arbejdsulykke kunne klager ikke længere fortsætte sine hidtidige arbejdsopgaver i sin selvstændige produktionsvirksomhed med to deltidsansatte. Han kunne ikke fremover påtage sig fysisk hårdt arbejde og hans arbejdsfunktioner ville derfor blive at skabe en kundekreds, telefonpasning, mødeaktiviteter og administrative opgaver.</p>\r\n<p>Han fik herefter bevilget fleksjob i egen virksomhed og tilskuddet blev fastsat på grundlag af SID Industriens overenskomst for nyansatte uden faglige kvalifikationer.</p>\r\n<p>Klager havde fastsat en månedsløn til sig selv på 25.000,- kr.</p>\r\n<p>Kommunen gav afslag på tilksud til udgifter til bil og telefon i forbindelse med fleksjob i egen virksomhed.</p>\r\n<p>Nævnet stadfæstede kommunens afgørelse med den begrundelse, at klager blev kompenseret i forhold til lovens regler om løntilskud, da der i forbindelse med etableringen af fleksjobbet i hans virksomhed blev fastsat en månedsløn på 25.000 kr. til brug for beregningen af løntilskuddet.</p>\r\n<p>Klagers repræsentant gjorde gældende, at bil og telefon var en del af lønnen i fleksjob nøjagtig som i andre job på almindelige vilkår, når den pågældende skulle have mulighed for at køre rundt til potentielle kunder og at bil og telefon indgik i ansættelseskontrakten på lige vilkår med pensionsindbetalinger.</p>\r\n<p>Sagen blev behandlet i principielt møde for at afklare, om fri bil og telefon kunne indgå i beregningsgrundlaget i forbindelse med fastsættelse af tilskuddet til selvstændig virksomhed.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at udgifter til telefon og bil ikke kunne indgå i beregningsgrundlaget for fastsættelse af tilskuddet til fleksjob i selvstændig virksomhed.</p>\r\n<p>Ankestyrelsen udtalte, at tillæg, der var obligatoriske og relaterede sig til selve lønnen og fulgte af lov eller overenskomst, kunne indgå i den løn, hvorefter tilskud blev beregnet. Ligeledes ville tillæg, der var sædvanlige på det pågældende ansættelsesområde, eventuelt kunne indgå.</p>\r\n<p>Dog fandt Ankestyrelsen ikke, at tillæg til telefon og bil var sædvanlige tillæg for nyansatte uden kvalifikationer efter SID Industriens overenskomst.</p>\r\n<p>Ankestyrelsen tog ikke stilling til, om SID Industriens overenskomst var det rette overenskomstmæssige grundlag for beregning af tilskuddet.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20051076925"
        },
        {
            "displayName": "Entydig dokumentidentifikation",
            "displayValue": "BS007815"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10769"
        },
        {
            "displayName": "År for udstedelse",
            "displayValue": "2005"
        },
        {
            "displayName": "Dato for underskrift",
            "displayValue": "01/12/2005"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 2000373-05"
        },
        {
            "displayName": "Stikord",
            "displayValue": "N-10-05"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}