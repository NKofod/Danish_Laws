{
    "id": 156400,
    "title": "Ankestyrelsens principafgørelse D-21-97 om forvaltningsloven - forhalet helbredelse - ugyldig forvaltningsakt - dagpenge",
    "documentTypeId": "240",
    "isSagsforlobPeriodValid": true,
    "shortName": "KEN nr 9344 af 15/07/1997",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse D-21-97 om forvaltningsloven - forhalet helbredelse - ugyldig forvaltningsakt - dagpenge</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En kommunes afgørelse om standsning af dagpenge på grund af forhalelse af helbredelsen blev anset for ugyldig, fordi den hvilede på nye oplysninger af væsentlig betydning til ugunst for lønmodtageren, uden at partshøring var gennemført.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>14-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om dagpenge ved sygdom eller fødsel - lovbekendtgørelse nr. 549 af 23. juni 1995 - § 8, stk. 1, nr. 2</p>\r\n<p>Forvaltningsloven - lov nr. 571 af 19. december 1985 - § 19, stk. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Lønmodtageren blev sygemeldt den 15. september 1994.</p>\r\n<p>Lønmodtageren var til undersøgelse på hospital den 10. marts 1995. Ifølge udskrivningsbrevet fra hospitalet havde der ikke kunnet konstateres nogen egentlig forklaring på hans symptomer. Det blev konkluderet, at der hurtigst muligt burde igangsættes et øvelsesprogram, i starten suppleret med behandling.</p>\r\n<p>Den 13. marts 1995 påbegyndte lønmodtageren behandling på en fysiurgisk klinik.</p>\r\n<p>I forbindelse med opfølgning af dagpengesagen modtog kommunen den 26. maj 1995 attest, dateret den 5. maj 1995, om uarbejdsdygtighed fra lønmodtagerens læge. Det fremgik heraf, at den fysiurgiske behandlingbeklageligvis var afbrudt på grund af misforståelser/uoverens stemmelser. Attesten sygemeldte lønmodtageren for yderligere 4 uger.</p>\r\n<p>Kommunen kontaktede samme dag telefonisk fysiurgisk klinik, hvor det blev meddelt, at lønmodtageren var blevet afsluttet efter 3 udeblivelser, som efter klinikkens opfattelse havde været ubegrundede.</p>\r\n<p>Kommunen prøvede forgæves at kontakte lønmodtageren telefonisk.</p>\r\n<p>Kommunen traf den 26. maj 1995 afgørelse om, at lønmodtageren ikke havde ret til dagpenge fra den 26. maj 1995, idet han var udeblevet flere gange fra aftalte behandlinger på fysiurgisk klinik. I anken oplyste lønmodtageren bl.a., at han gik til fysioterapi, som han selv betalte, og at det ikke var rigtigt, at han skulle være udeblevet fra behandling på fysiurgisk klinik 3 gange. Første gang lå han i sengen med influenza. Anden gang var det fysioterapeuten, der aflyste, og 3. gang var det aftalt, at både lønmodtageren og hans kæreste kunne melde afbud, hvis han på grund af dårligt vejr ikke kunne komme tilbage fra et week-end ophold på en øde ø. Da han kom hjem havde han ringet til klinikken, men havde fået at vide, at han ikke kunne komme der mere på grund af udeblivelse.</p>\r\n<p>Egen læge anførte i statusbedømmelse af 26. juni 1995, at der ikke var tvivl om, at lønmodtageren var syg og stærkt smerteforpint, samt at de fysiurgiske behandlinger aldrig havde hjulpet på smerterne.</p>\r\n<p>Fysiurgisk klinik forklarede i brev af 29. juni 1995 nærmere klinikkens praksis, hvorefter en patient afsluttes i tilfælde af udeblivelser uden afbud eller gentagne afbud. Begrundelsen var, at fysioterapeut- bemandingen var så sparsom, at der var lange ventelister, og at det som regel ikke kunne lade sig gøre at indkalde en patient med kort varsel, når der ved afbud bliver en ledig tid. Mange afbud betød således en høj spildprocent, hvilket klinikken fandt uacceptabelt.</p>\r\n<p>Dagpengeudvalget tiltrådte kommunens afgørelse.</p>\r\n<p>Lønmodtagerens fagforening indbragte sagen for Folketingets Ombudsmand den 6. september 1996. Forbundet klagede over manglende partshøring.</p>\r\n<p>Dagpengeudvalget genoptog herefter sagen.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Lønmodtageren havde fortsat ret til dagpenge fra den 26. maj 1995.</p>\r\n<p>Efter forvaltningslovens § 19, stk. 1,  må en myndighed ikke træffe afgørelse i en sag, hvis en part ikke kan antages at være bekendt med, at myndigheden er i besiddelse af bestemte oplysninger vedrørende sagens faktiske omstændigheder, før myndigheden har gjort parten bekendt med oplysningerne og givet denne lejlighed til at fremkomme med en udtalelse. Det gælder dog kun, hvis oplysningerne er til ugunst for den pågældende part og er af væsentlig betydning for sagens afgørelse.</p>\r\n<p>Dagpengeudvalget lagde ved afgørelsen vægt på, at oplysningen i lægeattest af 5. maj 1995 om, at den fysiurgiske behandling var afbrudt på grund af misforståelser/uoverensstemmelse var til ugunst for lønmodtageren og af væsentlig betydning for kommunens afgørelse.</p>\r\n<p>Dagpengeudvalget lagde endvidere vægt på, at kommunen ikke gennemførte partshøring af lønmodtageren vedrørende disse oplysninger. Dagpengeudvalget fandt derfor, at kommunens afgørelse om at standse dagpengene fra den 26. maj 1995 var ugyldig.</p>\r\n<p>Dagpengeudvalget ændrede således kommunens og sin egen tidligere afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19970934425"
        },
        {
            "displayName": "Entydig dokumentidentifikation",
            "displayValue": "BS009191"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9344"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "15/07/1997"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 700903-95"
        },
        {
            "displayName": "Stikord",
            "displayValue": "D-21-97"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}