{
    "id": 39828,
    "title": "Om kommuners adgang til at yde tilskud til regionale eller landsdækkende foreninger, der varetager idrætslige og kulturelle formål, herunder til disse foreningers administrationsudgifter ",
    "documentTypeId": "250",
    "isSagsforlobPeriodValid": false,
    "shortName": "UDT nr 9028 af 02/01/1995",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En kommune kan i henhold til de uskrevne retsgrundsætninger om  \r\n\r\n kommunernes opgavevaretagelse yde tilskud til kultur- og idrætsaktiviteter  \r\n\r\n m.v. i kommunen. </I> </P>  \r\n\r\n<P> <I>Et tilskud kan ydes til en eller flere foreninger med henblik på at  \r\n\r\n tilvejebringe bygningsmæssige faciliteter til brug for de pågældende  \r\n\r\n foreninger. </I> </P>  \r\n\r\n<P> <I>En kommune kan endvidere yde tilskud til kultur- og idrætsforeningers  \r\n\r\n administrationsudgifter, bl.a. ved at yde tilskud til tilvejebringelse af  \r\n\r\n administrationsfaciliteter af sædvanlig omfang for en forening af den  \r\n\r\n pågældende karakter. </I> </P>  \r\n\r\n<P> <I>Som udgangspunkt er det en forudsætning for ydelse af sådanne tilskud,  \r\n\r\n at samtlige de aktiviteter, som foreningen varetager, ville kunne varetages  \r\n\r\n af kommunen selv, og at optagelse i foreningen ikke er begrænset af  \r\n\r\n kriterier, som ikke er saglige i forhold til aktiviteten. En kommune er dog  \r\n\r\n ikke afskåret fra at yde støtte til en forening, der også varetager  \r\n\r\n ikke-kommunale formål. I så fald må kommunen sikre sig, at det kommunale  \r\n\r\n tilskud alene anvendes til den støtteberettigede aktivitet. </I> </P>  \r\n\r\n<P> <I>Tilskud kan som udgangspunkt alene ydes til foranstaltninger, der er  \r\n\r\n begrundet i almene interesser hos en kommunes egne borgere. </I> </P>  \r\n\r\n<P> <I>Hertil udtalt, at en kommune dog kan yde tilskud til, at en regional  \r\n\r\n eller landsdækkende forening varetager sine aktiviteter helt eller delvist i  \r\n\r\n den pågældende kommune, forudsat at kommunen har en væsentlig interesse heri.  \r\n\r\n En sådan interesse vil f.eks. foreligge, når en sådan bygning anvendes til  \r\n\r\n formål, som i det væsentligste er at interesse for kommunens borgere. </I>  \r\n\r\n</P>  \r\n\r\n<P> <I>En ren økonomisk eller mere ubestemt interesse i bygningens placering  \r\n\r\n i den pågældende kommune frem for i en anden kommune vil derimod ikke være  \r\n\r\n tilstrækkelig. Der er endvidere en samlet kommunal og samfundsmæssig  \r\n\r\n interesse i, at kommunerne ikke under- eller overbyder hinanden. </I> </P>  \r\n\r\n<P> <I>I det konkrete tilfælde fandtes en kommune ikke at have den fornødne  \r\n\r\n væsentlige interesse i at stille et areal vederlagsfrit til rådighed for  \r\n\r\n Danske Gymnastik- og Idrætsforeninger Vestjylland som ønsker at bygge et  \r\n\r\n kontorhus. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Om kommuners adgang til at yde tilskud til  \r\n\r\n regionale eller landsdækkende foreninger, der varetager idrætslige og  \r\n\r\n kulturelle formål, herunder til disse foreningers administrationsudgifter  \r\n\r\n</H1>  \r\n\r\n<P></P>  \r\n\r\n<P>Tilsynsrådet for Ringkjøbing Amt har i brev af 27. maj 1994 anmodet  \r\n\r\n Indenrigsministeriet om en udtalelse i anledning af, at Ringkøbing Byråd ved  \r\n\r\n brev af 25. april 1994 har forespurgt tilsynsrådet, hvorvidt kommunen  \r\n\r\n vederlagsfrit kan stille en 1505 m2 stor grund til rådighed for Danske  \r\n\r\n Gymnastik- og Idrætsforeninger Vestjylland. </P>  \r\n\r\n<P>Det fremgår af Ringkøbing Byråds brev, at kommunens forespørgsel er  \r\n\r\n begrundet i et ønske fra Danske Gymnastik- og Idrætsforeninger Vestjyllands  \r\n\r\n side om selv at bygge et kontorhus. Ringkøbing Byråd oplyser dog, at kommunen  \r\n\r\n endnu ikke har rettet henvendelse til Danske Gymnastik- og Idrætsforeninger  \r\n\r\n Vestjylland angående placering af kontorhuset i Ringkøbing. </P>  \r\n\r\n<P>Af forespørgslen fra Ringkøbing Byråd fremgår endvidere, at grundens værdi  \r\n\r\n vil være 162.540 kr., samt at udgiften til udstykning påtænkes afholdt af  \r\n\r\n kommunen. </P>  \r\n\r\n<P>Af den vedlagte kopi af vedtægter for Danske Gymnastik- og  \r\n\r\n Idrætsforeninger fremgår bl.a. følgende: </P>  \r\n\r\n<P>&#187; § 1: Navn: </P>  \r\n\r\n<P>Landsforeningens navn er Danske Gymnastik- og Idrætsforeninger, DGI. </P>  \r\n\r\n<P> § 2: Formål: </P>  \r\n\r\n<P>Danske Gymnastik- og Idrætsforeningers formål er ved idræt og andet  \r\n\r\n kulturelt virke at styrke det frivillige foreningsarbejde for at fremme den  \r\n\r\n folkelige oplysning. </P>  \r\n\r\n<P> § 5: Medlemsforhold: </P>  \r\n\r\n<P>Danske Gymnastik- og Idrætsforeninger består af amtsforeninger, der  \r\n\r\n tilslutter sig Danske Gymnastik- og Idrætsforeningers formål. </P>  \r\n\r\n<P>Stk. 2: Amtsforeninger har foreninger som medlemmer. </P>  \r\n\r\n<P>Stk. 3: Afgørelsen om optagelse eller eksklusion af amtsforeninger træffes  \r\n\r\n på årsmødet efter indstilling fra Landsledelsen.&#171; </P>  \r\n\r\n<P>Indenrigsministeriet skal på denne baggrund vejledende udtale følgende om  \r\n\r\n kommuners mulighed for at yde støtte til regionale eller landsdækkende  \r\n\r\n foreninger, der varetager idrætslige og kulturelle formål: </P>  \r\n\r\n<P>En kommune kan i henhold til de uskrevne retsgrundsætninger om komunernes  \r\n\r\n opgavevaretagelse - de såkaldte kommunalfuldmagtsregler - yde tilskud til  \r\n\r\n kultur- og idrætsaktiviteter m.v. i kommunen. Sådanne tilskud kan ydes til en  \r\n\r\n eller flere foreninger med henblik på at tilvejebringe bygningsmæssige  \r\n\r\n faciliteter til brug for de pågældende foreninger. </P>  \r\n\r\n<P>En kommune kan endvidere yde tilskud til kultur- og idrætsforeningers  \r\n\r\n administrationsudgifter. Sådanne tilskud kan bl.a. ydes med henblik på at  \r\n\r\n tilvejebringe administrationsfaciliteter af sædvanligt omfang for en forening  \r\n\r\n af den pågældende karakter. </P>  \r\n\r\n<P>Det er som udgangspunkt en forudsætning, at samtlige de aktiviteter, som  \r\n\r\n foreningen varetager, ville kunne varetages af kommunen selv, og at optagelse  \r\n\r\n i foreningen ikke er begrænset af kriterier, som ikke er saglige i forhold  \r\n\r\n til aktiviteten. </P>  \r\n\r\n<P>En kommune er dog normalt ikke afskåret fra at yde støtte til en kommunal  \r\n\r\n aktivitet, som varetages i foreninger, der også varetager ikke-kommunale  \r\n\r\n formål. Kommunen må imidlertid i så fald sikre sig, at det kommunale tilskud  \r\n\r\n alene anvendes til den støtteberettigede aktivitet. </P>  \r\n\r\n<P>En kommune kan som udgangspunkt kun yde støtte til foranstaltninger, der  \r\n\r\n er begrundet i almene interesser hos kommunens egne borgere, jf. Claus Haagen  \r\n\r\n Jensen, Kommunalret, 1972, side 56-61, Erik Harder, Dansk Kommunalforvaltning  \r\n\r\n 2 Opgaver, 2. udg., 1987, side 33-40, Jens Garde og Jørgen Mathiassen,  \r\n\r\n Kommunalret, 1991, side 34-36 og betænkning 1268/1994, side 186. Se endvidere  \r\n\r\n tilsyneladende noget anderledes Mogens Heide-Jørgensen, Den kommunale  \r\n\r\n interesse, 1993, side 261-268. </P>  \r\n\r\n<P>En kommune kan således ikke yde støtte til foranstaltninger, som  \r\n\r\n udelukkende eller i det væsentligste er af interesse for borgere i andre  \r\n\r\n kommuner, i amtskommuner eller i landet som sådant, herunder i form af  \r\n\r\n tilskud til regionale eller landsomfattende foreninger. </P>  \r\n\r\n<P>En kommune kan dog yde støtte til, at en regional eller landsdækkende  \r\n\r\n forening varetager sine aktiviteter helt eller delvist i den pågældende  \r\n\r\n kommune, f.eks. ved at erhverve eller opføre en foreningsbygning i kommunen,  \r\n\r\n såfremt kommunen har en væsentlig interesse heri. En sådan interesse vil  \r\n\r\n f.eks. foreligge, når en sådan bygning anvendes til formål, som i det  \r\n\r\n væsentligste er af interesse for kommunens egne borgere. </P>  \r\n\r\n<P>En ren økonomisk eller en mere ubestemt interesse i bygningens placering i  \r\n\r\n kommunen fremfor i en anden kommune er derimod ikke tilstrækkelig. Over for  \r\n\r\n kommunens interesse i bygningens placering i kommunen kan i sådanne tilfælde  \r\n\r\n stå den negative interesse heri hos andre kommuner, ligesom der er en samlet  \r\n\r\n kommunal og samfundsmæssig interesse i, at kommunerne ikke under- eller  \r\n\r\n overbyder hinanden, jf. herved Karsten Revsbech i Juristen nr. 10/1994, side  \r\n\r\n 422. </P>  \r\n\r\n<P>Således som sagen foreligger oplyst for Indenrigsministeriet, har  \r\n\r\n Ringkøbing Kommune ikke den fornødne væsentlige interesse i, at bygningen  \r\n\r\n placeres i kommunen. </P>  \r\n\r\n<P>Med venlig hilsen </P>  \r\n\r\n<P>Per Hansen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19950902858"
        },
        {
            "displayName": "Entydig dokumentidentifikation",
            "displayValue": "CA007763"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "9028"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "02/01/1995"
        },
        {
            "displayName": "Administrerende myndighed",
            "displayValue": "Indenrigsministeriet"
        },
        {
            "displayName": "Ressortministeriets journalnummer",
            "displayValue": "2.K.KT J.NR. 1994/1115-23"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}