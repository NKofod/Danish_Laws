{
    "id": 107072,
    "title": "1990 BSF 14   FORSLAG TIL FOLKETINGSBESLUTNING OM EN BEDRE UDNYTTELSE AF DEN   EKSISTERENDE BOLIGMASSE VED OMDANNELSE AF EJERBOLIGER TIL LEJEBOLIGER ",
    "documentTypeId": "480",
    "isSagsforlobPeriodValid": false,
    "shortName": "1990/2 BSF 14",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 14 </P>  \r\n\r\n<P></P>  \r\n\r\n<P>Forslag til folketingsbeslutning om en bedre udnyttelse af den  \r\n\r\n eksisterende boligmasse ved omdannelse af ejerboliger til lejeboliger </P>  \r\n\r\n<P></P>  \r\n\r\n<P>Fremsat af Pelle Voigt (SF) Jes Lunde (SF) Riishøj (SF) Ebba Strange (SF)  \r\n\r\n Jens Thoft (SF) </P>  \r\n\r\n<P></P>  \r\n\r\n<P>den 23. januar 1991 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Med henblik på at sikre en bedre udnyttelse af den eksisterende </P>  \r\n\r\n<P>boligmasse opfordrer Folketinget regeringen til: </P>  \r\n\r\n<P> <B>1.</B> At fremsætte lovforslag, så almennyttige boligselskaber kan  \r\n\r\n overtage eksisterende ejerboliger med henblik på at omdanne disse til  \r\n\r\n almennyttige boliger. </P>  \r\n\r\n<P> <B>2.</B> At fremsætte lovforslag, så pensionskasser tilskyndes til at  \r\n\r\n opkøbe eksisterende ejerboliger med henblik på at omdanne disse til  \r\n\r\n lejeboliger. </P>  \r\n\r\n<P> <I>Bemærkninger til forslaget</I>  </P>  \r\n\r\n<P> <I>Generelle bemærkninger</I>  </P>  \r\n\r\n<P>Ejerboligmarkedet er præget af mange tvangsauktioner og mange tomme  \r\n\r\n boliger. En tvangsauktion er i de fleste tilfælde en social tragedie for den  \r\n\r\n familie, det går ud over. Samtidig medfører krisen på ejerboligmarkedet en  \r\n\r\n dårlig fordeling af boligmassen, idet der samtidig med tomme boliger er et  \r\n\r\n stort pres på lejeboligsektoren. Dette er samfundsøkonomisk uhensigtsmæssigt.  \r\n\r\n</P>  \r\n\r\n<P>Der er således grund til nytænkning i ejerboligpolitikken. Det er en  \r\n\r\n forudsætning for dette beslutningsforslag, at så mange som muligt skal have  \r\n\r\n mulighed for at blive boende i deres bolig, og at tomme ejerboliger bør  \r\n\r\n udnyttes. Det bør derfor overvejes, om det ikke - menneskeligt og  \r\n\r\n samfundsøkonomisk - er en fordel at lade familier, for hvem boligudgiften er  \r\n\r\n blevet uoverkommelig, blive boende som lejer i deres bolig. En lejestatus kan  \r\n\r\n derudover give en bedre udnyttelse af de tomme boliger. </P>  \r\n\r\n<P>Ved at overveje lejestatus får den enkelte familie en lavere boligudgift.  \r\n\r\n Til gengæld mister den muligheden for at indkassere en eventuel  \r\n\r\n kapitalgevinst ved senere salg af huset. Det er hensigten i videst muligt  \r\n\r\n omfang at bibeholde de særlige kendetegn ved ejerboligen i form af råderet,  \r\n\r\n ansvar for vedligeholdelse m.v. </P>  \r\n\r\n<P> <I>Bemærkninger til forslagets enkelte punkter</I>  </P>  \r\n\r\n<P>ad 1 </P>  \r\n\r\n<P>Der skal gives mulighed for, at almennyttige boligselskaber opkøber  \r\n\r\n ejerboliger. Dette kan gøres ved, at et almennyttigt boligselskab går ud på  \r\n\r\n det almindelige salgsmarked eller ved, at der træffes en overtagelsesaftale  \r\n\r\n med en boligejer, som er i økonomiske vanskeligheder, men som ønsker at blive  \r\n\r\n boende på lejebasis frem for at sælge huset. </P>  \r\n\r\n<P>Finansieringen kan foregå ved, at der &#187;renses ud&#171; i gamle lån,  \r\n\r\n og at der sker en total omfinansiering med de indekslån, som finansierer det  \r\n\r\n almennyttige nybyggeri. </P>  \r\n\r\n<P>Der skal således afsættes en særskilt kvote i lov om boligbyggeri til  \r\n\r\n omfinansiering af eksisterende ejerboliger. Hvor stor kvoten skal være,  \r\n\r\n overlades til en politisk forhandling, men forslagsstillerne forestiller sig  \r\n\r\n til en begyndelse en kvote svarende til 2.000 enheder. </P>  \r\n\r\n<P>Ejerboligen bliver juridisk overtaget af det almennyttige boligselskab,  \r\n\r\n men der laves en særskilt aftale vedrørende ejerboligens bidrag til den  \r\n\r\n almennyttige afdelings driftsudgifter, og hvorledes ejerboligen i øvrigt kan  \r\n\r\n indpasses i den almennyttige afdeling. Lejeren af en omdannet ejerbolig vil  \r\n\r\n således heller ikke, i alle tilfælde kunne påregne det samme serviceniveau  \r\n\r\n som de øvrige lejere. </P>  \r\n\r\n<P>ad 2 </P>  \r\n\r\n<P>Pensionskasser er i stor udstrækning aktive i forbindelse med nybyggeri af  \r\n\r\n udlejningsejendomme. For at få en bedre udnyttelse af boligmassen vil det  \r\n\r\n være en fordel, om pensionskasser i højere grad går ud på ejerboligmarkedet  \r\n\r\n med henblik på at opkøbe boliger, som kan lejes ud. </P>  \r\n\r\n<P>Der bør derfor gennemføres en ændring af § 3 B i lov om realrenteafgift,  \r\n\r\n så der sker en fritagelse for realrenteafgift ved investeringer i den  \r\n\r\n eksisterende ejerboligsektor. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "23/01/1991"
        },
        {
            "displayName": "Accession",
            "displayValue": "19902BA00014"
        },
        {
            "displayName": "Entydig dokumentidentifikation",
            "displayValue": "CL002686"
        },
        {
            "displayName": "Dato for førstegangsindlæggelse",
            "displayValue": "23/01/1991"
        },
        {
            "displayName": "Dato for indlæggelse",
            "displayValue": "23/01/1991"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "14"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}