{
    "id": 208910,
    "title": "Bekendtgørelse om ansættelse af kunstnerisk og videnskabeligt personale ved de videregående kunstneriske uddannelsesinstitutioner på Uddannelses- og Forskningsministeriets område",
    "documentTypeId": "60",
    "isSagsforlobPeriodValid": true,
    "shortName": "BEK nr 452 af 12/04/2019",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om ansættelse af kunstnerisk og videnskabeligt personale ved de videregående kunstneriske uddannelsesinstitutioner på Uddannelses- og Forskningsministeriets område</p>\r\n<p class=\"Indledning2\">I medfør af § 10, stk. 1, nr. 4, og § 15, stk. 2, i lov om videregående kunstneriske uddannelsesinstitutioner, jf. lovbekendtgørelse nr. 59 af 26. januar 2015, fastsættes efter bemyndigelse:</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Anvendelsesområde</span>\r\n   </span>\r\n</p>\r\n<p class=\"Paragraf\" id=\"id6cf4d62a-dcfc-44e7-b2c2-866de4bda03e\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Bekendtgørelsen finder anvendelse ved ansættelse af medarbejdere i samtlige stillinger omfattet af stillingsstrukturen for kunstnerisk og videnskabeligt personale ved følgende institutioner:</p>\r\n<p class=\"Liste1\">\r\n   <span class=\"Liste1Nr\" id=\"idf02a9fef-cc3f-4c5f-b87e-2f40f59090e1\">1)</span> Arkitektskolen Aarhus.</p>\r\n<p class=\"Liste1\">\r\n   <span class=\"Liste1Nr\" id=\"ida7544718-514b-4794-a41b-3d5f4d44d76b\">2)</span> Det Kongelige Danske Kunstakademis Skoler for Arkitektur, Design og Konservering.</p>\r\n<p class=\"Liste1\">\r\n   <span class=\"Liste1Nr\" id=\"id2af69d93-c273-4f8d-84e3-e2b65463434a\">3)</span> Designskolen Kolding.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Formål</span>\r\n   </span>\r\n</p>\r\n<p class=\"Paragraf\" id=\"id12beea33-fc03-4428-86d7-6b025c4784cc\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Formålet med bekendtgørelsen er at fastlægge overordnede rammer for ansættelse af kunstneriske og videnskabelige medarbejdere samt at give institutionerne mulighed for at udvikle og tilpasse de administrative regler for ansættelse til behovene på de enkelte fagområder og i de enkelte ansættelsessituationer.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Opslag</span>\r\n   </span>\r\n</p>\r\n<p class=\"Paragraf\" id=\"idfa744a6c-a031-4430-9f22-06027f48ce96\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Ansættelse sker efter opslag med mindre andet er anført.</p>\r\n<p class=\"Stk2\">\r\n   <span class=\"StkNr\" id=\"id111aff2a-0067-4fbe-b6fc-44df72e63cb4\">Stk. 2.</span> Opslag af stillinger på professorniveau skal normalt ske internationalt, jf. dog §§ 9-11.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Bedømmelse</span>\r\n   </span>\r\n</p>\r\n<p class=\"Paragraf\" id=\"id826daf56-bf19-49d2-902f-6fb177f55ab6\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Ved besættelse af stillinger på professor- og lektorniveau samt ved bedømmelse af varigt ansattes overgang fra en stilling på adjunktniveau til en stilling på lektorniveau nedsætter rektor et bedømmelsesudvalg, som består af en formand og to eller fire medlemmer, jf. dog §§ 10 og 11.</p>\r\n<p class=\"Stk2\">\r\n   <span class=\"StkNr\" id=\"idb05339d8-be72-4932-966d-d21b3e186a2e\">Stk. 2.</span> Rektor udpeger formanden og medlemmerne, samt fastsætter en frist for afgivelse af udvalgets bedømmelse.</p>\r\n<p class=\"Stk2\">\r\n   <span class=\"StkNr\" id=\"idda388f89-724b-4082-95c5-0f638cdec31f\">Stk. 3.</span> Mindst et medlem af et bedømmelsesudvalg på 3 medlemmer og mindst to medlemmer af et bedømmelsesudvalg på 5 medlemmer skal være personer, der ikke er ansat ved den pågældende institution.</p>\r\n<p class=\"Stk2\">\r\n   <span class=\"StkNr\" id=\"idd11f2e3a-46bc-4233-8522-c2bcd3aea54f\">Stk. 4.</span> Ved besættelse af øvrige stillinger nedsætter rektor et bedømmelsesudvalg eller udpeger en eller flere sagkyndige personer, som skal foretage en samlet faglig bedømmelse af ansøgerne. Der er ikke krav om eksterne medlemmer i disse bedømmelsesudvalg.</p>\r\n<p class=\"Stk2\">\r\n   <span class=\"StkNr\" id=\"idd14bf53a-71df-4a8a-9c42-ed7b55c73228\">Stk. 5.</span> Medlemmer af bedømmelsesudvalg og øvrige sagkyndige personer skal være sagkyndige inden for stillingens område på et niveau, der mindst svarer til det, der forudsættes for stillingen, dog ikke under lektorniveau eller tilsvarende niveau.</p>\r\n<p class=\"Stk2\">\r\n   <span class=\"StkNr\" id=\"id0cf4dc89-9022-4bc8-aa62-9f4394c4d710\">Stk. 6.</span> Institutionen orienterer ansøgerne om bedømmelsesudvalgets sammensætning.</p>\r\n<p class=\"Paragraf\" id=\"id3a3e178e-7f8f-45dd-b05a-2d974f423048\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Bedømmelsesudvalget eller de sagkyndige personer tager stilling til, om ansøgerne besidder de kunstneriske/ forskningsmæssige/undervisningsmæssige og øvrige faglige kvalifikationskrav, som er forudsat i stillingsstrukturen og angivet i opslaget. Der afgives en ikke-prioriteret, begrundet og skriftlig bedømmelse af ansøgernes faglige kvalifikationer til rektor. Hvis der er meningsforskelle mellem udvalgets medlemmer, skal dette fremgå af bedømmelsen.</p>\r\n<p class=\"Stk2\">\r\n   <span class=\"StkNr\" id=\"id042687a2-dc52-48ff-ba97-01ff6c2b4630\">Stk. 2.</span> Hvis medlemmer af et bedømmelsesudvalg i enighed vurderer – eller en sagkyndig person vurderer – at en ansøger helt åbenbart ikke er kvalificeret, kan det i bedømmelsen kort angives, hvilke krævede kvalifikationer der ikke er opfyldt.</p>\r\n<p class=\"Stk2\">\r\n   <span class=\"StkNr\" id=\"id227b4769-7c47-4cc5-b202-209513da5813\">Stk. 3.</span> Bedømmelsesudvalget kan indstille til rektor, at en eller flere ansøgere aflægger prøve/afholder prøveforelæsning. Rektor afgør, om indstillingen skal følges og i givet fald, hvem der kan overvære disse prøver/forelæsninger.</p>\r\n<p class=\"Stk2\">\r\n   <span class=\"StkNr\" id=\"id4d5e291e-2c28-4f9f-b6f2-0a153d9a4e15\">Stk. 4.</span> Alene formanden, medlemmerne og eventuelt en af rektor udpeget sekretær kan deltage i bedømmelsesudvalgets arbejde.</p>\r\n<p class=\"Stk2\">\r\n   <span class=\"StkNr\" id=\"id6732c341-2426-47f8-b517-5844636b80cd\">Stk. 5.</span> Umiddelbart efter at udvalget har afgivet sin bedømmelse, sender institutionen til hver ansøger den del af bedømmelsen, som angår vedkommende ansøger.</p>\r\n<p class=\"Paragraf\" id=\"id2698b8b0-da90-4c2b-8d9e-28caafc812f7\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Rektor kan fastsætte generelle regler for dokumentation af ansøgernes kvalifikationer, herunder regler for omfanget af det materiale, som ansøgerne kan få inddraget i bedømmelsen.</p>\r\n<p class=\"Stk2\">\r\n   <span class=\"StkNr\" id=\"id2150b265-9268-4377-ad89-788bdf195e69\">Stk. 2.</span> Rektor kan efter indstilling fra bedømmelsesudvalget bestemme, at ansøgerne skal have lejlighed til at få inddraget yderligere materiale i bedømmelsen. Der fastsættes i så fald en frist herfor, som alle ansøgere underrettes om.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ansættelse</span>\r\n   </span>\r\n</p>\r\n<p class=\"Paragraf\" id=\"id311cea37-5a50-46aa-a16c-ee64e50c136d\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Rektor træffer beslutning om, hvem der skal ansættes.</p>\r\n<p class=\"Stk2\">\r\n   <span class=\"StkNr\" id=\"id7780f7c8-0df0-4956-b1d9-9688e9ed37bf\">Stk. 2.</span> Rektor nedsætter et ansættelsesudvalg. Rektor kan være medlem af ansættelsesudvalget.</p>\r\n<p class=\"Stk2\">\r\n   <span class=\"StkNr\" id=\"id666fe3ff-0985-4687-b5fa-1ffc1c252cf1\">Stk. 3.</span> Ansættelsesudvalget kan indkalde en eller flere ansøgere til samtale. Ansættelsesudvalget afgiver en begrundet indstilling om, hvilken ansøger der skal ansættes i stillingen.</p>\r\n<p class=\"Stk2\">\r\n   <span class=\"StkNr\" id=\"idf77f2e74-2a0b-407e-9360-6f0d5e21619a\">Stk. 4.</span> En ansøger kan kun ansættes, hvis et flertal af bedømmelsesudvalgets medlemmer eller af de sagkyndige personer har anset vedkommende for fagligt kvalificeret til stillingen. Ønsker rektor ikke stillingen besat på det foreliggende grundlag, beslutter rektor, om stillingen skal opslås på ny eller ikke for tiden søges besat.</p>\r\n<p class=\"Paragraf\" id=\"id9dea721d-9cfb-43e2-8fb9-7614e219024b\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Hvis en stilling bliver ledig inden for seks måneder efter besættelsen, kan rektor beslutte at ansætte en anden af de ansøgere, som et flertal af bedømmelsesudvalget tidligere har fundet kvalificeret til ansættelse. I sådanne tilfælde skal der ikke foretages fornyet opslag og fagkyndig bedømmelse.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ansættelse uden opslag</span>\r\n   </span>\r\n</p>\r\n<p class=\"Paragraf\" id=\"id15f13413-d1ba-459f-a9af-73497cb7c97b\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Rektor kan i ganske særlige tilfælde beslutte, at en stilling på professor- eller lektorniveau besættes uden opslag, hvis der af et fagkyndigt bedømmelsesudvalg i enighed er afgivet en begrundet indstilling herom. Udvalget sammensættes i overensstemmelse med reglerne i § 4, stk. 1.</p>\r\n<p class=\"Stk2\">\r\n   <span class=\"StkNr\" id=\"idbe345a60-82d2-4723-b0fd-69bf647e3788\">Stk. 2.</span> Den pågældendes kvalifikationer skal være tilstrækkeligt godtgjort, og personen skal af udvalget anses for klart bedre kvalificeret end andre, der kunne komme i betragtning ved et normalt opslag.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ansættelse for eksterne midler</span>\r\n   </span>\r\n</p>\r\n<p class=\"Paragraf\" id=\"idced75216-79d1-41b9-9d9c-18a0503edd0e\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Hvis en ekstern bevillingsgiver har stillet mindst halvdelen af midlerne til rådighed til ansættelse af en konkret person, som bevillingsgiveren har udpeget, kan rektor ansætte denne uden opslag, men efter en positiv faglig bedømmelse, jf. § 4, stk. 4.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ansættelse og forlængelse for mindre end et år</span>\r\n   </span>\r\n</p>\r\n<p class=\"Paragraf\" id=\"ide07b9471-015d-4094-8a60-e6670ff4e150\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Tidsbegrænset ansættelse for en periode på op til et år – for udenlandske ansatte på professor- eller lektorniveau dog op til to år – og forlængelse i op til et år kan finde sted uden opslag, forudsat at den pågældende bedømmes fagligt kvalificeret til stillingen, jf. § 4, stk. 4. Overstiger den samlede ansættelsesperiode inklusive forlængelse to år – for udenlandske ansatte på professor- eller lektorniveau dog tre år – skal stillingen slås op, og der skal foretages en faglig bedømmelse, jf. § 4, stk. 1.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Dispensationer og klager</span>\r\n   </span>\r\n</p>\r\n<p class=\"Paragraf\" id=\"id48d30943-8b7d-4104-9fe2-e2b59456f867\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Styrelsen for Institutioner og Uddannelsesstøtte kan i særlige tilfælde dispensere fra bekendtgørelsens bestemmelser.</p>\r\n<p class=\"Paragraf\" id=\"id295b0a57-3ee3-4e19-aa81-4a2caf0b2631\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Institutionens afgørelser efter denne bekendtgørelse kan ikke indbringes for Styrelsen for Institutioner og Uddannelsesstøtte eller anden administrativ myndighed.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ikrafttræden og overgangsbestemmelser</span>\r\n   </span>\r\n</p>\r\n<p class=\"Paragraf\" id=\"id68c9ccac-5ecd-4cf0-a0e5-1c787d7e5c07\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Bekendtgørelsen træder i kraft den 1. maj 2019 og har virkning for stillinger, der opslås og besættes efter dette tidspunkt.</p>\r\n<p class=\"Stk2\">\r\n   <span class=\"StkNr\" id=\"id432a3c96-abec-4163-a88c-2d20395218b1\">Stk. 2.</span> Bekendtgørelse nr. 1208 af 12. oktober 2010 om ansættelse af kunstnerisk/videnskabeligt personale ved visse uddannelsesinstitutioner under Kulturministeriet ophæves.</p><div class=\"Givet\" id=\"Givet\"><p class=\"Givet\" align=\"center\">Styrelsen for Institutioner og Uddannelsesstøtte, den 12. april 2019</p><p class=\"Sign1\" align=\"center\">Nikolaj Veje</p><p class=\"Sign2\" align=\"right\">/ Eva Ranch Christensen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/04/2019"
        },
        {
            "displayName": "Accession",
            "displayValue": "B20190045205"
        },
        {
            "displayName": "Entydig dokumentidentifikation",
            "displayValue": "CE000816"
        },
        {
            "displayName": "Dato for førstegangsindlæggelse",
            "displayValue": "25/04/2019"
        },
        {
            "displayName": "Dato for indlæggelse",
            "displayValue": "25/04/2019"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "452"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "12/04/2019"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Styrelsen for Institutioner og Uddannelsesstøtte"
        },
        {
            "displayName": "Ressortministeriets journalnummer",
            "displayValue": "Uddannelses- og Forskningsmin.,<br />Styrelsen for Institutioner og Uddannelsesstøtte, j.nr. 19/008801 "
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}