{
    "id": 72784,
    "title": "Skrivelse om omdannelse af stillinger som kirketjener, kirkegårdsassistent, kirkegårdsleder og organist til tjenestemandsstillinger. ",
    "documentTypeId": "200",
    "isSagsforlobPeriodValid": false,
    "shortName": "SKR nr 12009 af 01/10/1973",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om omdannelse af stillinger som  \r\n\r\n kirketjener, kirkegårdsassistent, kirkegårdsleder og organist til  \r\n\r\n tjenestemandsstillinger. </H1>  \r\n\r\n<P></P>  \r\n\r\n<BR>  \r\n\r\n<P>Efter stedfunden forhandling med Landsforeningen af  \r\n\r\n menighedsrådsmedlemmer, folkekirkens tjenestemandsorganisationer og økonomi -  \r\n\r\n og budgetministeriet skal man meddele, at kirkeministeriet er villigt til i  \r\n\r\n medfør af § 32, stk.2, i lov om folkekirkens lønningsvæsen m.m. efter  \r\n\r\n indstilling herom fra vedkommende menighedsråd at omdanne stillinger som  \r\n\r\n kirketjener,  kirkegårdsassistent, kirkegårdsleder og organist, der nu  \r\n\r\n aflønnes  med tjenestemandslignende løn, til tjenestemandsstillinger, for så  \r\n\r\n vidt stillingerne efter et konkret skøn over beskæftigelsens omfang og  \r\n\r\n varighed opfylder de i det følgende omtalte almindelige betingelser for  \r\n\r\n tjenestemandsstillinger. Under hensyn til de igangværende overvejelser om  \r\n\r\n indførelse af borgerlig personregistrering er der fortsat ikke mulighed for  \r\n\r\n oprettelse af tjenestemandsstillinger som kordegn. </P>  \r\n\r\n<P>Det er en betingelse, at stillingen giver kirke - eller  \r\n\r\n kirkegårdsfunktionæren heltidsbeskæftigelse, og at dette også kan antages at  \r\n\r\n være tilfældet på længere sigt. For organiststillinger er det en  \r\n\r\n forudsætning, at de lønnes med en kvota på 50% og derover, samt at  \r\n\r\n kirkeministeriet efter oplysninger om stillingsindholdet og arten og omfanget  \r\n\r\n af organistens eventuelle anden beskæftigelse finder grundlag for  \r\n\r\n tjenestemandsansættelse. </P>  \r\n\r\n<P>Det er en betingelse for tjenestemandsansættelse af de nuværende ansatte  \r\n\r\n kirke - og kirkegårdsfunktionærer, at de påtager sig forpligtelse til at tåle  \r\n\r\n udvidelse af deres ansættelsesområde i overensstemmelse med en eventuel  \r\n\r\n senere generel ændring af ansættelsesområdet for vedkommende  \r\n\r\n tjenestemandsgruppe. </P>  \r\n\r\n<P>Endvidere vil ansættelse som tjenestemand være betinget af  \r\n\r\n tilfredsstillende helbredserklæring, og varig ansættelse kan først ske efter  \r\n\r\n prøveansættelse, medmindre betingelserne for varig ansættelse uden  \r\n\r\n prøveansættelse er til stede, jfr.§ 3, stk.5, i kirkeministeriets  \r\n\r\n bekendtgørelse af 20. oktober 1972 om ansættelse som tjenestemand på prøve i  \r\n\r\n folkekirken med senere varig ansættelse for øje. </P>  \r\n\r\n<P>Man skal anmode stiftsøvrigheden om at foranledige, at provstiudvalgene og  \r\n\r\n menighedsråd, under hvilke der er ansat tjenestemandslignende lønnede  \r\n\r\n kirkefunktionærer som kirketjener, kirkegårdsassistent, kirkegårdsleder og  \r\n\r\n organist, gøres bekendt med nærværende cirkulærskrivelse. </P>  \r\n\r\n<P>Indstilling om omdannelse af en stilling til tjenestemandsstilling må  \r\n\r\n indeholde oplysning om: </P>  \r\n\r\n<P CLASS=PUNKT> <B>1.</B> Kirkefunktionærens CPR-nr.(Fødsels- og dåbsattest  \r\n\r\n vedlægges). </P>  \r\n\r\n<P CLASS=PUNKT> <B>2.</B> Kirkefunktionærens nuværende lønramme og  \r\n\r\n indplaceringen heri med angivelse af tidspunktet for næste  \r\n\r\n alderstillægsstigning samt med specifikation af eventuelle tillæg  \r\n\r\n (rådighedstillæg, personlige tillæg m.v.) til lønnen. </P>  \r\n\r\n<P CLASS=PUNKT> <B>3.</B> Det nuværende stillingsindhold. </P>  \r\n\r\n<P CLASS=PUNKT> <B>4.</B> Forventede ændringer heri. </P>  \r\n\r\n<P CLASS=PUNKT> <B>5.</B> Funktionærens kvalifikationer samt oplysning om  \r\n\r\n eventuelt etablerede pensionsforsikringsordhinger. </P>  \r\n\r\n<P CLASS=PUNKT> <B>6.</B> For kvotalønnede organister gives yderligere  \r\n\r\n oplysning om eventuel anden beskæftigelses art og omfang. </P>  \r\n\r\n<P CLASS=PUNKT> <B>7.</B> En erklæring fra den nuværende funktionær om, at  \r\n\r\n han i tilfælde af tjenestemandsansættelse er indforstået med at tåle  \r\n\r\n udvidelse af sit ansættelsesområde i overensstemmelse med eventuelle senere  \r\n\r\n generelle ændringer af ansættelsesområdet for vedkommende  \r\n\r\n tjenestemandsgruppe. </P>  \r\n\r\n<P>Indstilling i overensstemmelse med foranstående bedes indsendt, uanset om  \r\n\r\n indstilling om en stillings omdannelse til tjenestemandsstilling tidligere er  \r\n\r\n indsendt hertil. </P>  \r\n\r\n<P>Såfremt indstillingen imødekommes, vil det påhvile menighedsrådet at  \r\n\r\n træffe foranstaltning til helbredsbedømmelse af kirke - eller  \r\n\r\n kirkegårdsfunktionæren og derefter at ansætte den pågældende i  \r\n\r\n tjenestemandsstillingen, jfr.§ 1, stk.1, 2.pkt. i kirkeministeriets cirkulære  \r\n\r\n af d.d. om ansættelse i tjenestemandsstillinger som kirke- og  \r\n\r\n kirkegårdsfunktionær og om afskedigelse af sådanne tjenestemænd. </P>  \r\n\r\n<P>Ved ledighed i stillinger, som omfattes af nærværende skrivelse, bør der  \r\n\r\n tages stilling til spørgsmålet om stillingens omdannelse til en  \r\n\r\n tjenestemandsstilling, forinden stillingsopslag finder sted. </P>  \r\n\r\n<P>Da den tjenestemandslignende aflønning af organister, der ikke er  \r\n\r\n tjenestemandsansat, af organisationen er søgt ophævet, tages der ved opslag  \r\n\r\n af og ansættelse i organiststillinger på tjenestemandslignende vilkår  \r\n\r\n forbehold om eventuel senere ændring af aflønnings - eller ansættelsesformen.  \r\n\r\n Som eksempel på et opslag med dette forbehold anføres følgende: </P>  \r\n\r\n<P>Ledig stilling som organist ved .............. </P>  \r\n\r\n<P>Stillingen, der ikke er en tjenestemandsstilling, aflønnes efter lønramme  \r\n\r\n 17-23-29 med en kvota på 70%. Forbehold tages om eventuel senere ændring i  \r\n\r\n aflønnings- eller ansættelsesformen. </P>  \r\n\r\n<P>Ansøgeren skal have bestået højeste organisteksamen ved et dansk  \r\n\r\n musikkonservatorium eller have tilsvarende uddannelse. </P>  \r\n\r\n<P>Organisten skal være pligtig at afholde kirkekoncerter samt medvirke ved  \r\n\r\n konfirmandundervisningen i et omfang, som fastsættes nærmere i stillingens  \r\n\r\n regulativ, samt varetage ledelse af kor. </P>  \r\n\r\n<P>Ansøgninger indsendes til menighedsrådet for ........(Adr.) </P>  \r\n\r\n<P>senest den ............ </P>  \r\n\r\n<P>Det viste eksempel træder i stedet for det i bilag til cirkulærskrivelse  \r\n\r\n af 16. december 1970 anførte eksempel 4. </P>  \r\n\r\n<P>Dorte Bennedsen </P>  \r\n\r\n<P>/N.Holm </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19731200954"
        },
        {
            "displayName": "Entydig dokumentidentifikation",
            "displayValue": "CM031980"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "12009"
        },
        {
            "displayName": "År for udstedelse",
            "displayValue": "1973"
        },
        {
            "displayName": "Dato for underskrift",
            "displayValue": "01/10/1973"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}