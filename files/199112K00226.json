{
    "id": 111026,
    "title": "1991 LSF 226   FORSLAG TIL LOV OM ÆNDRING AF LOV OM MIDLERTIDIG REGULERING AF   BOLIGFORHOLDENE (VEDLIGEHOLDELSE OG OPRETNING) ",
    "documentTypeId": "400",
    "isSagsforlobPeriodValid": false,
    "shortName": "1991/1 LSF 226",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 226 </P>  \r\n\r\n<P></P>  \r\n\r\n<P>Forslag til Lov om ændring af lov om midlertidig regulering af  \r\n\r\n boligforholdene (Vedligeholdelse og opretning) </P>  \r\n\r\n<P></P>  \r\n\r\n<P>Fremsat af Pelle Voigt (SF) Gade (SF) Holger K. Nielsen (SF) </P>  \r\n\r\n<P></P>  \r\n\r\n<P>den 18. februar 1992 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om midlertidig regulering af boligforholdene, jf. lovbekendtgørelse  \r\n\r\n nr. 714 af 25. oktober 1991, som ændret ved lov nr. 931 af 27. december 1991,  \r\n\r\n foretages følgende ændringer: </P>  \r\n\r\n<P> <B>1.</B> I <I>§ 18, stk. 1,</I> indsættes efter 3. pkt. som nyt punktum:  \r\n\r\n</P>  \r\n\r\n<P>&#187;Herudover skal udlejeren på kontoen afsætte det beløb, der ifølge  \r\n\r\n det gældende huslejebudget opkræves som henlæggelser til fornyelser, jf. § 8,  \r\n\r\n stk. 1, 1. punktum.&#171; </P>  \r\n\r\n<P> <B>2.</B> I <I>§ 18</I> indsættes efter stk. 4 som nyt stykke: </P>  \r\n\r\n<P> <I>&#187;Stk. 5.</I> Beløb afsat efter nærværende paragraf indsættes på  \r\n\r\n en konto for ejendommen i Grundejernes Investeringsfond, jf. kapitel III  \r\n\r\n A.&#171; </P>  \r\n\r\n<P> <B>3.</B>  <I>§ 19, stk. 1, 1. pkt.,</I> affattes således: </P>  \r\n\r\n<P>&#187;På kontoen efter § 18 kan fradrages beløb, der er anvendt til  \r\n\r\n opfyldelsen af udlejerens pligt til anden vedligeholdelse end omhandlet i §  \r\n\r\n 21 i lov om leje, eller beløb anvendt til opfyldelsen af udlejerens pligt til  \r\n\r\n at foretage fornyelser af tekniske installationer eller beløb anvendt til  \r\n\r\n brandsikring og opretning.&#171; </P>  \r\n\r\n<P> <B>4.</B> I <I>§ 20, stk. 3, § 22 a, stk. 1, 1. pkt., § 22 a, stk. 4, 1.  \r\n\r\n pkt., § 22 a, stk. 8, 1. pkt., § 22 e, stk. 1</I> og <I>stk. 2,</I> og <I>§  \r\n\r\n 61 a, stk. 1, sidste punktum,</I> ændres &#187;§ 18 a og § 18 b&#171; til:  \r\n\r\n &#187;§§ 18, 18 a og 18 b&#171;. </P>  \r\n\r\n<P> <B>5.</B> I <I>§ 22, stk. 2, 2. pkt., § 22, stk. 1, 1. pkt., § 22 d, stk.  \r\n\r\n 1, sidste punktum,</I> og <I>§ 22 g, stk. 1, 1. pkt.,</I> ændres &#187;§ 18 a  \r\n\r\n eller § 18 b&#171; til: &#187;§§ 18, 18 a eller 18 b&#171;. </P>  \r\n\r\n<P> <B>6.</B> I <I>§ 22 b, stk. 3,</I> ændres &#187;§ 18 b&#171; til:  \r\n\r\n &#187;§§ 18, 18 a eller 18 b&#171;. </P>  \r\n\r\n<P> <B>7.</B>  <I>§ 22 b, stk. 4,</I> udgår. </P>  \r\n\r\n<P> <B>8.</B> I <I>§ 22 e, stk. 4,</I> ændres &#187;§ 18 b&#171; til: &#187;§  \r\n\r\n 18 og § 18 b&#171;. </P>  \r\n\r\n<P> <B>9.</B> I <I>§ 54, stk. 1, 1. pkt.,</I> ændres &#187;§ 18 a, § 18  \r\n\r\n b&#171; til: &#187;§ 18, § 18 a, § 18 b&#171;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. januar 1993. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Lovforslaget indebærer regnskabs- og bindingspligt for samtlige de midler,  \r\n\r\n der via den omkostningsbestemte husleje opkræves til udvendig vedligeholdelse  \r\n\r\n og fornyelse af tekniske installationer. Dette er en udvidelse i forhold til  \r\n\r\n de nuværende regler, hvor der slet ingen regnskabspligt er for  \r\n\r\n fornyelsesmidlerne og kun er pligt til binding i Grundejernes  \r\n\r\n Investeringsfond for § 18 a og § 18 b (vedligeholdelsesmidlerne). </P>  \r\n\r\n<P>Det har gennem årene vist sig, at en del udlejere anvender  \r\n\r\n vedligeholdelses- og henlæggelsesmidlerne uhensigtsmæssigt. Der er adskillige  \r\n\r\n lejersager, der har illustreret, at hensættelserne er blevet anvendt helt i  \r\n\r\n strid med deres formål og dermed i vid udstrækning kommer til at udgøre en  \r\n\r\n slags ekstra afkast. </P>  \r\n\r\n<P>Problemerne afdækkes typisk i de sager, hvor lejerforeninger og  \r\n\r\n beboerrepræsentationer har haft ressourcer til minutiøst at gennemgå  \r\n\r\n regnskaber og bilag for § 18-konti og fornyelser af tekniske installationer,  \r\n\r\n mens problemerne er langt mindre udtalte for § 18 a- og § 18 b-kontiene, der  \r\n\r\n jo er bundet i Grundejernes Investeringsfond og omfattet af regler om en vis  \r\n\r\n beboerindflydelse på midlernes anvendelse. </P>  \r\n\r\n<P>De regnskaber, der er revideret efter afdækning af problemerne, viser, at  \r\n\r\n der generelt afsættes rigelige midler til den løbende vedligeholdelse af  \r\n\r\n ejendommene og til den løbende fornyelse af de tekniske installationer, når  \r\n\r\n blot midlerne anvendes effektivt efter deres formål. </P>  \r\n\r\n<P>En forøgelse af de beløb, der skal afsættes, vil ikke slå igennem i form  \r\n\r\n af tilsvarende forøget vedligeholdelse. Derimod vil de nuværende  \r\n\r\n afsætningsbeløb kunne give væsentligt forøget vedligeholdelse og fornyelse,  \r\n\r\n hvis alle midlerne anvendes lige så effektivt, som det i dag er tilfældet med  \r\n\r\n § 18 b-midlerne. </P>  \r\n\r\n<P> <I>Bemærkninger til lovforslagets enkelte bestemmelser</I>  </P>  \r\n\r\n<P>Til nr. 1 </P>  \r\n\r\n<P>Med den foreslåede ændring indføres regnskabspligt for de midler, der via  \r\n\r\n den omkostningsbestemte husleje afsættes til fornyelse af tekniske  \r\n\r\n installationer, idet midlerne skal afsættes på ejendommens §  \r\n\r\n 18-vedligeholdelseskonto. </P>  \r\n\r\n<P>Fornyelsesmidlernes post på huslejebudgettet er i dag typisk af samme  \r\n\r\n størrelsesorden som § 18-hensættelserne; for nogle ejendomme er  \r\n\r\n fornyelsesbeløbet endog større. </P>  \r\n\r\n<P>På trods heraf er der altså i dag ingen regnskabspligt overhovedet for  \r\n\r\n fornyelsesmidlerne, og mange af ovennævnte problemer består netop i  \r\n\r\n grænseproblemer mellem vedligeholdelse og fornyelse, hvor udgifter, der burde  \r\n\r\n dækkes over fornyelsesmidlerne, trækkes over § 18-vedligeholdelseskontoen.  \r\n\r\n</P>  \r\n\r\n<P>Regnskabspligt og en fælles konto for de to typer afsætning vil løse disse  \r\n\r\n problemer fremover. </P>  \r\n\r\n<P>Til nr. 2 </P>  \r\n\r\n<P>Ved ændringen indføres pligt til binding i Grundejernes Investeringsfond  \r\n\r\n for de vedligeholdelses- og fornyelsesmidler, der afsættes efter § 18. Dermed  \r\n\r\n vil der være bindingspligt for alle henlæggelserne. Dette indebærer: </P>  \r\n\r\n<P>- Forøgede renteindtægter, der tilfalder kontoen. </P>  \r\n\r\n<P>- Grundejernes Investeringsfond påser, at alle hensættelser anvendes efter  \r\n\r\n deres formål. </P>  \r\n\r\n<P>- Alle hensættelser omfattes af beboerindflydelsen på Grundejernes  \r\n\r\n Investeringsfond-midlerne </P>  \r\n\r\n<P>Til nr. 3-9 </P>  \r\n\r\n<P>Konsekvensændringer som følge af ændringerne i nr. 1 og 2. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "19/06/1992"
        },
        {
            "displayName": "Accession",
            "displayValue": "199112K00226"
        },
        {
            "displayName": "Entydig dokumentidentifikation",
            "displayValue": "CL002564"
        },
        {
            "displayName": "Dato for førstegangsindlæggelse",
            "displayValue": "19/06/1992"
        },
        {
            "displayName": "Dato for indlæggelse",
            "displayValue": "19/06/1992"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "226"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}