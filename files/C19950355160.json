{
    "id": 80869,
    "title": "At-meddelelse nr. 1.01.8, september 1995, erstatter december 1993 Ventilation på faste arbejdssteder ",
    "documentTypeId": "180",
    "isSagsforlobPeriodValid": false,
    "shortName": "VEJ nr 3551 af 01/09/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>At-meddelelse nr. 1.01.8, september 1995,  \r\n\r\n erstatter december 1993 Ventilation på faste arbejdssteder </H1>  \r\n\r\n<P></P>  \r\n\r\n<BR>  \r\n\r\n<P>Denne At-meddelelse oplyser om krav til ventilation, herunder om udsugning  \r\n\r\n fra forurenende processer, og vejleder om, hvordan kravene kan opfyldes. </P>  \r\n\r\n<P>Arbejdsmiljølovgivningen fastsætter, </P>  \r\n\r\n<P>- at arbejdsrum skal have tilstrækkelig tilførsel af frisk luft uden  \r\n\r\n generende træk, </P>  \r\n\r\n<P>- at der ved arbejdsprocesser, hvor der udvikles luftarter, støv el.  \r\n\r\n lign., der er sundhedsskadelige eller eksplosive, eller udvikles røg,  \r\n\r\n mikroorganismer, aerosoler, ildelugt eller anden generende luftforurening,  \r\n\r\n skal etableres procesventilation. </P>  \r\n\r\n<P> <B>Naturligt luftskifte</B>  </P>  \r\n\r\n<P>Der vil altid forekomme et naturligt luftskifte gennem utætheder i  \r\n\r\n bygningskonstruktioner, ved brug af døre og vinduer, gennem ventiler og  \r\n\r\n lignende til det fri. </P>  \r\n\r\n<P>Det naturlige luftskifte kan være tilstrækkeligt til at ventilere  \r\n\r\n arbejdsrum, hvor der ikke forekommer forurening eller indeklimagener. Det kan  \r\n\r\n fx være kontorer med få personer, lagerlokaler og lignende. </P>  \r\n\r\n<P>Hvis der fx ryges i rummet, eller der forekommer generende varme fra  \r\n\r\n teknisk udstyr, kan der dog være behov for øget ventilation for at opnå en  \r\n\r\n tilfredsstillende luftkvalitet, om nødvendigt ved mekanisk almen ventilation,  \r\n\r\n jf. nedenfor og At-meddelelse 1.01.9 om indeklima. </P>  \r\n\r\n<P>Naturligt luftskifte må ikke give problemer med generende træk, dårlig  \r\n\r\n luftfordeling i lokalet, dårlig varme/kuldefordeling. </P>  \r\n\r\n<P>Nyere bygninger er meget tætte og giver et meget lille naturligt  \r\n\r\n luftskifte gennem utætheder i bygningskonstruktioner. Det kan derfor være  \r\n\r\n nødvendigt med et antal rigtigt placerede ventiler og aftræk, for at det  \r\n\r\n naturlige luftskifte fungerer. </P>  \r\n\r\n<P>Hvis der ikke på forsvarlig måde kan opnås tilstrækkelig luftfornyelse i  \r\n\r\n arbejdsrummet ved naturligt luftskifte, skal der indrettes mekanisk  \r\n\r\n ventilation, enten som almen ventilation eller procesventilation eller en  \r\n\r\n kombination af disse. </P>  \r\n\r\n<P> <B>Almen ventilation</B>  </P>  \r\n\r\n<P>Ved almen ventilation forstås mekanisk ventilation, der tilfører hele  \r\n\r\n rummet frisk luft og udsuger luft i tilsvarende mængder. </P>  \r\n\r\n<P>Almen ventilation er egnet, når der skal ventileres for varme og  \r\n\r\n forurening, der afgives i små koncentrationer mange steder i rummet. Dette er  \r\n\r\n fx tilfældet i rum, hvor flere personer opholder sig, hvor der er rygning,  \r\n\r\n varmeafgivende kontormaskiner eller sker afdunstninger fra overflader af  \r\n\r\n inventar og bygningsdele. </P>  \r\n\r\n<P>Den indblæste luft skal være frisk og have en passende temperatur, se  \r\n\r\n nærmere Ventilationsanlæg, generelt. </P>  \r\n\r\n<P>Den friske luft, der indblæses til rummet, kan i begrænset omfang blandes  \r\n\r\n med udsuget luft fra arbejdsrummet. Det er dog en betingelse, at den udsugede  \r\n\r\n luft er renset og ikke stammer fra procesventilationsanlæg. Den indblæste  \r\n\r\n luft skal dog altid have en så stor friskluftandel, at CO2-værdien i rummet  \r\n\r\n holdes lav, se nærmere At-meddelelse 1.01.9 om indeklima. </P>  \r\n\r\n<P>+++ FIGUR 1 +++ </P>  \r\n\r\n<P>Nødvendig mængde frisk luft l/s (m3)/h pr. person </P>  \r\n\r\n<P> <B>Fig. 1.</B> Den mængde af frisk luft, der er nødvendig for at bringe  \r\n\r\n koncentrationen af luftforureninger fra mennesker, bygningsmaterialer,  \r\n\r\n inventar og lignende ned på et acceptabelt niveau. Vejledende fra DS (Dansk  \r\n\r\n Standard) 447 om ventilation. Arbejdstilsynet kræver minimum 8 (m3) luftrum  \r\n\r\n pr. person, se nærmere At-meddelelse 1.01.3 om arbejdsrum på faste  \r\n\r\n arbejdssteder. </P>  \r\n\r\n<P>Almen ventilation er normalt ikke tilstrækkelig, hvis der foregår  \r\n\r\n forurenende arbejdsprocesser. I så fald kræves en procesventilation. </P>  \r\n\r\n<P>Fortrængningsventilation med indblæsning af frisk luft ved gulv og  \r\n\r\n udsugning af forurenet luft ved loft betragtes normalt som almen ventilation.  \r\n\r\n</P>  \r\n\r\n<P> <B>Procesventilation</B>  </P>  \r\n\r\n<P>Procesventilation består af en udsugning, der fjerner forureningen på  \r\n\r\n udviklingsstedet, og af en mekanisk indblæsning, der tilfører frisk luft.  \r\n\r\n</P>  \r\n\r\n<P>Procesventilation kræves, når der ved en arbejdsproces sker udvikling af  \r\n\r\n luftarter, støv eller lignende, der er sundhedsskadelige eller eksplosive,  \r\n\r\n eller udvikling af røg, mikroorganismer, aerosoler, ildelugt eller anden  \r\n\r\n generende luftforurening. </P>  \r\n\r\n<P>Procesventilation kræves, selv om den forurenende arbejdsproces ikke er  \r\n\r\n kontinuerlig, blot den er jævnlig gentagen og af en vis varighed. </P>  \r\n\r\n<P>Procesventilationen skal indrettes, så den nedbringer luftforureningen  \r\n\r\n effektivt, dvs. den skal nedbringe luftforureningen så meget, som det er  \r\n\r\n teknisk muligt. </P>  \r\n\r\n<P>Det er ikke tilstrækkeligt at nedbringe forureningen til en eventuel  \r\n\r\n grænseværdi, hvis det er muligt og rimeligt under hensyntagen til den  \r\n\r\n tekniske udvikling at fjerne luftforureningen yderligere. En grænseværdi er  \r\n\r\n ikke udtryk for en projekteringsnorm. </P>  \r\n\r\n<P>Om grænseværdier og deres anvendelse ved vurderingen af de sikkerheds- og  \r\n\r\n sundhedsmæssige forhold i arbejdsmiljøet henvises til At-anvisning nr.  \r\n\r\n 3.1.0.2. om grænseværdier for stoffer og materialer. </P>  \r\n\r\n<P>Hvis forureningen ikke kan fjernes effektivt på udviklingsstedet, skal  \r\n\r\n arbejdsprocessen henlægges til et særligt rum, kabine eller lignende, hvor  \r\n\r\n der ikke udføres andet arbejde. Rummet skal være udstyret med tilstrækkelig  \r\n\r\n mekanisk ventilation. </P>  \r\n\r\n<P>Ved arbejde med visse produkter fx malevarer, lime, udfyldningsmidler,  \r\n\r\n tryk- og serigrafifarver, fortyndingsmidler, klargøringsmidler,  \r\n\r\n kræftfremkaldende stoffer og materialer m.m., er der særlige krav til  \r\n\r\n ventilation. Dette følger af bekendtgørelser herom bl.a. om arbejde med  \r\n\r\n kodenummererede produkter og om foranstaltninger til forebyggelse af  \r\n\r\n kræftrisikoen ved arbejde med stoffer og materialer m.v.. </P>  \r\n\r\n<P>I visse tilfælde er det ikke muligt at fjerne forureningen effektivt i  \r\n\r\n sådanne særlige rum, kabiner o.l. Der skal i så fald under arbejde anvendes  \r\n\r\n egnede personlige værnemidler, herunder luftforsynet åndedrætsværn. </P>  \r\n\r\n<P> <B>Procesventilationens udformning</B>  </P>  \r\n\r\n<P>Procesventilation kan udformes, enten som en udsugning fra en indkapslet  \r\n\r\n proces, se fig. 2, eller ved en punktudsugning, der fjerner forureningen tæt  \r\n\r\n på det sted, hvor den udvikles. Se fig. 3 og 4. </P>  \r\n\r\n<P>+++ FIGUR 2 +++ </P>  \r\n\r\n<P>+++ FIGUR 3 +++ </P>  \r\n\r\n<P>Den luftmængde, der er nødvendig for at suge forureningen bort, afhænger  \r\n\r\n af, hvor tæt på og hvor i forhold til forureningskilden udsugningsåbningen  \r\n\r\n placeres, og hvordan selve udsugningsåbningen udformes. Se fig. 5. </P>  \r\n\r\n<P>Ved udformningen af punktudsugningen er det vigtigt at huske, at jo  \r\n\r\n længere væk fra forureningskilden punktudsugningen placeres, des dårligere er  \r\n\r\n udsugningsevnen. Derimod har en indblæsning virkning i en ret lang afstand  \r\n\r\n fra indblæsningsåbningen. Denne virkning af en indblæsning kan bruges til at  \r\n\r\n &#187;styre&#171; forureningen hen mod en udsugning. Se fig. 6. </P>  \r\n\r\n<P>Ved udformningen skal det sikres, at punktudsugningen generer  \r\n\r\n arbejdsoperationerne mindst muligt. </P>  \r\n\r\n<P>Man skal være opmærksom på, at ukontrollerede luftstrømme i arbejdsrummet  \r\n\r\n kan medføre en utilsigtet spredning af luftforureningen. Luftstrømninger  \r\n\r\n opstår ved indblæsning af luft, ved temperaturforskelle ved fx  \r\n\r\n varmeprocesser, maskiner med bevægelige dele, eller personer der bevæger sig.  \r\n\r\n Efter nyinstallation eller ved væsentlig ændring af produktionsforholdene bør  \r\n\r\n luftstrømmene i arbejdsrummet derfor undersøges. De kan iagttages ved at  \r\n\r\n sprede røg i rummet, fx med en røgpistol. Stinkskabes udsugningseffektivitet  \r\n\r\n måles efter DS (Dansk Standard) 457. </P>  \r\n\r\n<P>+++ FIGUR 4 +++ </P>  \r\n\r\n<P>+++ FIGUR 5 +++ </P>  \r\n\r\n<P>+++ FIGUR 6 +++ </P>  \r\n\r\n<P> <B>Kontrolanordning med alarm</B>  </P>  \r\n\r\n<P>Procesventilationsanlæg skal på hver enkelt udsugning være forsynet med en  \r\n\r\n kontrolanordning, der angiver utilstrækkelig funktion. Kontrolanordningen kan  \r\n\r\n fx være en pressostat. </P>  \r\n\r\n<P>En kontrolanordning på procesventilationsanlæggets hovedstreng er dog  \r\n\r\n tilstrækkelig, hvis den enkelte udsugning ikke er selvstændigt mekanisk  \r\n\r\n drevet og ventilationsanlægget holdes i funktionsdygtig stand ved  \r\n\r\n leverandøren eller anden sagkyndig. </P>  \r\n\r\n<P>Kontrolanordningen skal udløse en signalgivning (alarm) i form af et lys-  \r\n\r\n eller lydsignal, hvis den utilstrækkelige funktion kan medføre en påvirkning  \r\n\r\n af sundhedsskadelige luftarter, støv e.l. eller udgøre en risiko for  \r\n\r\n eksplosion. Se nærmere bekendtgørelse om sikkerhedsskiltning og anden form  \r\n\r\n for signalgivning vedr. lejlighedsvis signalgivning m.m.. </P>  \r\n\r\n<P>Alarmen skal nemt kunne identificeres til den enkelte udsugning eller  \r\n\r\n hovedstreng og skal placeres i arbejdslokalet på et sted, hvor den tydeligt  \r\n\r\n kan ses eller høres af de ansatte. </P>  \r\n\r\n<P>De ansatte skal instrueres i funktionen af kontrolanordningen og alarmen  \r\n\r\n samt i de forholdsregler, der skal træffes, når alarmen udløses. </P>  \r\n\r\n<P>Afbrydes den normale energitilførsel, skal alarmen være tilsluttet en  \r\n\r\n anden energikilde fx batteribackup eller en anden sikringsgruppe, medmindre  \r\n\r\n den sundhedsskadelige påvirkning m.m. ophører samtidig med, at  \r\n\r\n energitilførslen afbrydes. Se nærmere regler om eksplosionsfarlige områder,  \r\n\r\n herunder eksplosionssikring af elektriske installationer og  \r\n\r\n lufthastighedsmålinger. </P>  \r\n\r\n<P>Kontrolanordninger og alarmer skal i fornødent omfang afprøves med  \r\n\r\n regelmæssige mellemrum. </P>  \r\n\r\n<P>Ovennævnte gælder også ved etablering af kontrolanordninger og alarmer  \r\n\r\n efter bekendtgørelse om arbejde med kodenummererede produkter, samt efter  \r\n\r\n bekendtgørelse om foranstaltninger til forebyggelse af kræftrisikoen ved  \r\n\r\n arbejde med stoffer og materialer m.v.. </P>  \r\n\r\n<P> <B>Recirkulation</B>  </P>  \r\n\r\n<P>Luft, der suges ud ved procesventilation, må ikke føres tilbage til  \r\n\r\n arbejdsrummet eller andre lokaler, men skal føres til det fri. Bemærk at  \r\n\r\n miljømyndighederne kan have krav hertil, jf. også side 4. </P>  \r\n\r\n<P> <B>Varmegenvinding</B>  </P>  \r\n\r\n<P>Ved varmegenvinding i forbindelse med procesventilation skal det sikres,  \r\n\r\n at den friske luft til indblæsning ikke forurenes af  \r\n\r\n udsugningsluften/afkastluften i varmeveksleren. Dette betyder fx, at  \r\n\r\n roterende varmevekslere ikke bør bruges ved procesventilation. </P>  \r\n\r\n<P> <B>Ventilationsanlæg generelt </B></P>  \r\n\r\n<P>Indretning </P>  \r\n\r\n<P>Ventilationsanlæg skal normalt indrettes med afbalancerede indblæsnings-  \r\n\r\n og udsugningsmængder, dvs. at der indblæses frisk luft i en mængde, der  \r\n\r\n svarer til den udsugede mængde. Dog kan man i arbejdsrum, der ikke ønskes  \r\n\r\n forurenet fra omgivelserne, holde overtryk, det vil sige, der indblæses mere  \r\n\r\n luft i rummet, end der suges ud. </P>  \r\n\r\n<P>Den luft, der indblæses, skal være frisk og have en passende temperatur.  \r\n\r\n</P>  \r\n\r\n<P>Frisk luft er den bedst mulige udeluft fra området, dvs. udeluft fra  \r\n\r\n omgivelserne, der tages ind på en sådan måde, at den er mindst muligt  \r\n\r\n forurenet fra nærliggende skorstene, trafikmidler, naboindustrier og ikke  \r\n\r\n mindst fra egne afkast af udsuges luft. Hvis udeluftindtagene og afkastene er  \r\n\r\n uheldigt placeret i forhold til hinanden, kan der opstå risiko for, at den  \r\n\r\n forurenede luft føres tilbage til arbejdsrummet. Man skal ligeledes være  \r\n\r\n opmærksom på temperaturforhold ved placeringen af udeluftindtag, så luften  \r\n\r\n ikke unødigt opvarmes af solen, sorte tage eller solopvarmede facader. </P>  \r\n\r\n<P>Hvis udeluftkvaliteten er mindre god, anbefales det, at indblæsningsluften  \r\n\r\n filtreres for gasser og støvforureninger. Filtre bør forsynes med filtervagt.  \r\n\r\n</P>  \r\n\r\n<P>Afkastningsluften fra udsugningen skal i flere tilfælde også filtreres og  \r\n\r\n evt. opsamles m.m. inden afkast til det fri efter regler i miljølovgivningen.  \r\n\r\n</P>  \r\n\r\n<P>I arbejdsrummet skal indblæsning og udsugning placeres hensigtsmæssigt i  \r\n\r\n forhold til aktiviteterne. Luften bør indblæses, så den går fra de rene  \r\n\r\n områder til mindre rene områder, hvor udsugningen skal være placeret. </P>  \r\n\r\n<P>Opmærksomheden henledes på krav om særlige sikkerhedsforanstaltninger,  \r\n\r\n hvor der forekommer støv, gasser og dampe, der er eksplosions- eller  \r\n\r\n brandfarlige. Der skal ventileres på en sådan måde, at koncentrationerne  \r\n\r\n holdes på et sikkert niveau under den nedre eksplosionsgrænse.  \r\n\r\n Ventilationsanlæg skal indrettes, så de opfylder de særlige krav herom i fx  \r\n\r\n stærkstrømsbekendtgørelsen, beredskabsloven og lov om gasanlæg. </P>  \r\n\r\n<P>Ventilationen skal indrettes, så trækgener undgås. Risikoen for træk  \r\n\r\n afhænger navnlig af indblæsningsluftens temperatur og hastighed samt  \r\n\r\n indblæsningsåbningens placering og udformning, mens udsugningens placering  \r\n\r\n har ringe betydning herfor. Indblæsningsluften skal derfor opvarmes i  \r\n\r\n fornødent omfang, og lufthastigheden bør ikke overstige 0,15 m/s ved  \r\n\r\n stillesiddende arbejde og 0,4 m/s ved fysisk arbejde. </P>  \r\n\r\n<P> <B>Ventilationsanlæggets kanaler</B>  </P>  \r\n\r\n<P>Kanalsystemer skal være udformet således, at der kan skabes en  \r\n\r\n tilstrækkelig stor lufthastighed til at transportere luftforureningen gennem  \r\n\r\n hele kanalsystemet. De skal være indrettet således, at forureningen ikke  \r\n\r\n aflejres i kanalerne og efterhånden blokerer for luftgennemstrømningen. </P>  \r\n\r\n<P>Kanalsystemet skal være udformet og placeret således, at det kan renses og  \r\n\r\n rengøres. Rense- og rengøringsmuligheden skal sikres ved anbringelse af det  \r\n\r\n nødvendige antal renselemme, aftagelige kanalstykker eller lignende. </P>  \r\n\r\n<P>Kanalsystemet skal udformes og placeres under hensyntagen til bygningens  \r\n\r\n opdeling i brandceller og brandsektioner. Kanalsystemet skal sikres mod  \r\n\r\n brandspredning og røgspredning. </P>  \r\n\r\n<P> <B>Støj fra ventilationsanlæg</B>  </P>  \r\n\r\n<P>Ventilationsanlæg skal være indrettet og placeret, så støj undgås. Støjen  \r\n\r\n fra ventilationsanlæg må således ikke bidrage til støjbelastningen i rummet.  \r\n\r\n Støjen fra ventilationsanlæg bør være mindst 10 dB(A) lavere end  \r\n\r\n baggrundsstøjen i arbejdsrummet, hvor anlægget skal etableres. </P>  \r\n\r\n<P>Støj kan modvirkes ved: </P>  \r\n\r\n<P>- anvendelse af runde kanaler </P>  \r\n\r\n<P>- adskillelse af kanaler fra bygningselementer og maskiner ved fx brug af  \r\n\r\n gummimellemlæg </P>  \r\n\r\n<P>- ikke at anvende højere lufthastigheder end nødvendigt </P>  \r\n\r\n<P>- isolering af kanaler, ventilatorer m.v. </P>  \r\n\r\n<P>- anvendelse af lydsluser i kanaler </P>  \r\n\r\n<P>- ikke at anbringe motorer til ventilatorer i arbejdsrummet </P>  \r\n\r\n<P>- hensigtmæssig udformning af armaturer til indblæsning. </P>  \r\n\r\n<P>Det er vigtigt at være opmærksom på, at lyd kan føres via kanalsystemet  \r\n\r\n til arbejdsstedet eller andre rum. Dette kan være årsagen til generende støj  \r\n\r\n og skal i videst muligt omfang undgås. </P>  \r\n\r\n<P> <B>Vedligeholdelse og rengøring</B>  </P>  \r\n\r\n<P>Leverandøren skal med et ventilationsanlæg levere en fyldestgørende  \r\n\r\n brugsanvisning. Hertil hører bl.a. nødvendige angivelser for drift og  \r\n\r\n vedligeholdelse samt et sæt hovedtegninger. </P>  \r\n\r\n<P>Inden ventilationsanlægget tages i brug, bør det sikres, at anlægget  \r\n\r\n leveres indkørt med måleresultater, der godtgør, at anlægget fungerer  \r\n\r\n effektivt. Det gælder også ved enhver væsentlig ændring af anlægget. </P>  \r\n\r\n<P>Ethvert ventilationsanlæg skal kontrolleres, evt. justeres regelmæssigt og  \r\n\r\n holdes forsvarligt rent af personale med særligt kendskab til  \r\n\r\n ventilationsanlæggets funktion og formål. </P>  \r\n\r\n<P>Rengøring af anlægget, herunder kanaler indvendigt, er navnlig påkrævet,  \r\n\r\n</P>  \r\n\r\n<P>- hvis anlægget er tilstoppet </P>  \r\n\r\n<P>- hvis anlæggets funktion iøvrigt er forringet </P>  \r\n\r\n<P>- hvis der i anlægget kan forekomme dannelse af sundhedsskadelige stoffer  \r\n\r\n og materialer fx mikroorganismer. De kan dannes, hvis der udsuges biologisk  \r\n\r\n aktivt støv/materiale. </P>  \r\n\r\n<P>Ved indvendig rengøring eller reparation af kanaler og lignende, hvor der  \r\n\r\n forekommer skadelige stoffer og materialer, skal der benyttes egnet  \r\n\r\n åndedrætsværn og evt. støvafvisende tøj. </P>  \r\n\r\n<P>H. Elo Petersen </P>  \r\n\r\n<P>--------------------------------------------------------------------- </P>  \r\n\r\n<P> <B>BAGGRUND:</B>  </P>  \r\n\r\n<P>- Bekendtgørelse om faste arbejdssteders indretning. </P>  \r\n\r\n<P>- Bekendtgørelse om sikkerhedsskiltning og anden form for signalgivning.  \r\n\r\n</P>  \r\n\r\n<P>--------------------------------------------------------------------- </P>  \r\n\r\n<P>Nummer og dato på nævnte bekendtgørelser findes i At-meddelelse nr.  \r\n\r\n 0.00.2, der indeholder en fuldstændig fortegnelse over gældende love,  \r\n\r\n bekendtgørelser og At-anvisninger om arbejdsmiljø. </P>  \r\n\r\n<P>--------------------------------------------------------------------- </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>I At-meddelelse 0.01.1 findes en fortegnelse over gældende </P>  \r\n\r\n<P>At-meddelelser. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19950355160"
        },
        {
            "displayName": "Entydig dokumentidentifikation",
            "displayValue": "CM040112"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3551"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "01/09/1995"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}