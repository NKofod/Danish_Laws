{
    "id": 144257,
    "title": "Bekendtgørelse om udbetaling af visse pensionsordninger ved livstruende sygdom",
    "documentTypeId": "60",
    "isSagsforlobPeriodValid": true,
    "shortName": "BEK nr 1293 af 13/12/2012",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Anvendelsesområde</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Sygdomme der anses for livstruende</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Dokumentation for livstruende sygdom</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Aftaler om udbetaling af en pensionsordning ved livstruende sygdom</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap5\">Kapitel 5</a>\r\n      </td>\r\n      <td class=\"IndholdsfortegnelseTekst\">Ikrafttræden</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om udbetaling af visse pensionsordninger ved livstruende sygdom</p>\r\n<p class=\"Indledning2\">I medfør af § 10, stk. 3, § 12, stk. 3, § 25, stk. 2, § 29 A, stk. 2, og § 51 i pensionsbeskatningsloven, jf. lovbekendtgørelse nr. 1246 af 15. oktober 2010, som ændret ved lov nr. 922 af 18. september 2012, fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Anvendelsesområde</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Ved udbetaling af kapitalforsikring, opsparing i pensionsøjemed eller supplerende éngangsydelse fra en pensionskasse betales i henhold til pensionsbeskatningslovens § 25, stk. 1, nr. 4, eller § 29 A, stk. 1, 2. pkt., en afgift på 40 pct., hvis ejeren eller pensionskassemedlemmet i overensstemmelse med reglerne i denne bekendtgørelse dokumenterer, at han eller hun lider af én af de livstruende sygdomme, der er anført i kapitel 2. Ved udbetaling i 2013 er afgiften 37,3 pct.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Udbetaling af aldersforsikring, aldersopsparing eller supplerende engangssum i henhold til pensionsbeskatningslovens § 25 A, stk. 1, eller § 29 A, stk. 1, 3. pkt., jf. 5. pkt., er afgiftsfri.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Sygdomme der anses for livstruende</p>\r\n<p class=\"ParagrafGruppeOverskrift\">\r\n   <span id=\"Kap2_X1\">Kræft</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Ved kræft forstås ondartet (malign) svulst (tumor), der mikroskopisk er karakteriseret ved ukontrollabel, infiltrativ vækst ud i tilstødende væv og klinisk ved en tendens til lokalt recidiv og spredning til regionale lymfeknuder og fjernere organer (metastase), herunder malignt melanom (modermærkekræft). Endvidere omfattes alvorlige leukæmiformer, lymfoner (lymfeknudekræft) samt Hodgkins sygdom (stadium II-IV).</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Følgende kræftformer anses uanset stk. 1 som udgangspunkt ikke for livstruende:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk2_Num1\">1)</span> hudkræft, herunder Kaposis sarkom (uden påvist HIV-infektion), og</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk2_Num2\">2)</span> svulster, der ved den mikroskopiske (histologiske) undersøgelse beskrives som præmaligne (forstadier til kræft), såsom</p>\r\n<p class=\"Liste2\">\r\n   <span class=\"Liste2Nr\" id=\"Par2_Stk2_Num2_Lita\">a)</span> celleforandringer i livmoderhalsen (Cervical Intraepithelial Neoplasi (CIN), alle stadier),</p>\r\n<p class=\"Liste2\">\r\n   <span class=\"Liste2Nr\" id=\"Par2_Stk2_Num2_Litb\">b)</span> »carcinoma in situ«,</p>\r\n<p class=\"Liste2\">\r\n   <span class=\"Liste2Nr\" id=\"Par2_Stk2_Num2_Litc\">c)</span> godartede blærepapillomer,</p>\r\n<p class=\"Liste2\">\r\n   <span class=\"Liste2Nr\" id=\"Par2_Stk2_Num2_Litd\">d)</span> Hodgkins sygdom (stadium I) og</p>\r\n<p class=\"Liste2\">\r\n   <span class=\"Liste2Nr\" id=\"Par2_Stk2_Num2_Lite\">e)</span> kronisk lymfatisk leukæmi.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Stk. 2 gælder ikke, såfremt en læge stiller en individuel diagnose, hvorefter den pågældende kræftform må anses for livstruende.</p>\r\n<p class=\"Stk2\">\r\n   <span class=\"StkNr\" id=\"Par2_Stk4\">Stk. 4.</span> Diagnose af en sygdom som omhandlet i stk. 1 eller stk. 3 skal kunne dokumenteres. Når der er tale om en svulst, skal diagnosen være baseret på histologisk eller cytologisk undersøgelse af fjernet svulst eller biopsi heraf foretaget af speciallæge i vævsundersøgelser (patologisk anatomi).</p>\r\n<p class=\"ParagrafGruppeOverskrift\">\r\n   <span id=\"Kap2_X2\">Blodprop i hjertet</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Ved blodprop i hjertet (hjerteinfarkt) forstås akut opstået henfald af en del af hjertets muskulatur som følge af utilstrækkelig blodtilførsel til den pågældende del af hjertet. Diagnosen skal være baseret på mindst to af følgende tre kriterier:</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num1\">1)</span> sygehistorie med typiske, vedvarende brystsmerter,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num2\">2)</span> samtidigt opståede elektrokardiografiske forandringer, forenelige med diagnosen: akut myokardieinfarkt, og</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num3\">3)</span> samtidig signifikant forhøjelse af blodværdierne for mindst 2 af følgende 3 hjertespecifikke enzymer:</p>\r\n<p class=\"Liste2\">\r\n   <span class=\"Liste2Nr\" id=\"Par3_Stk1_Num3_Lita\">a)</span> kreatinfosfokinase (CK),</p>\r\n<p class=\"Liste2\">\r\n   <span class=\"Liste2Nr\" id=\"Par3_Stk1_Num3_Litb\">b)</span> aspartataminmotransferase (ASAT) og</p>\r\n<p class=\"Liste2\">\r\n   <span class=\"Liste2Nr\" id=\"Par3_Stk1_Num3_Litc\">c)</span> mælkesyredehydrogenase (LHD).</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Diagnose af en sygdom som nævnt i stk. 1 skal være stillet på en kardiologisk eller internmedicinsk afdeling, af kardiologisk speciallæge eller af speciallæge i intern medicin.</p>\r\n<p class=\"ParagrafGruppeOverskrift\">\r\n   <span id=\"Kap2_X3\">Bypass-opererede tilfælde af koronarsklerose</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Ved bypass-opererede tilfælde af koronarsklerose forstås planlagt eller foretaget hjertekirurgisk behandling af kranspulsåreforkalkning (revaskularisering) omfattende en eller flere kranspulsårer med anlæggelse af vene- og/eller arterie-grafts, udført hos personer med medicinsk intraktabel angina pectoris.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Med planlagt eller foretaget bypass-operation som nævnt i stk. 1 sidestilles planlagt eller foretaget ballonudvidelse.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Ved planlagt operation som nævnt i stk. 1 og 2 kræves, at personen er accepteret på venteliste.</p>\r\n<p class=\"ParagrafGruppeOverskrift\">\r\n   <span id=\"Kap2_X4\">Hjerteklapkirurgi</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Ved hjerteklapkirurgi forstås planlagt eller foretaget åben hjertekirurgisk behandling af medfødte eller erhvervede hjerteklapsygdomme med indsættelse af kunstige mekaniske eller biologiske hjerteklapproteser.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Ved planlagt behandling som nævnt i stk. 1 kræves, at personen er accepteret på venteliste.</p>\r\n<p class=\"ParagrafGruppeOverskrift\">\r\n   <span id=\"Kap2_X5\">Hjerneblødning</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Ved hjerneblødning (apopleksi) forstås en læsion af hjernen, som medfører objektive neurologiske udfaldssymptomer af mere end 24 timers varighed som følge af infarkt forårsaget af emboli eller trombose, af en subaraknoidalblødning eller af et intercerebralt hæmatom opstået spontant eller som følge af en vaskulær malformation.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Diagnose af en sygdom som nævnt i stk. 1 skal være stillet på en neuromedicinsk eller neurokirurgisk afdeling eller af speciallæge i neuromedicin. Der skal forefindes blivende neurologiske udfald, og der skal foreligge CT-scanning med fund svarende til de i stk. 1 nævnte karlidelser.</p>\r\n<p class=\"ParagrafGruppeOverskrift\">\r\n   <span id=\"Kap2_X6\">Sækformet udvidelse af hjernens pulsårer</span>\r\n</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Sækformet udvidelse af hjernens pulsårer (intrakranialt sakkulat aneurisme) skal være fastslået på grundlag af en røntgenundersøgelse af hjernens pulsårer (angiografi). På grundlag heraf skal personen have fået udført operation eller behandling eller være på venteliste hertil, eller det skal være fastslået, at behandling af tekniske årsager ikke kan gennemføres.</p>\r\n<p class=\"ParagrafGruppeOverskrift\">\r\n   <span id=\"Kap2_X7\">Dissemineret sklerose</span>\r\n</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Ved dissemineret sklerose forstås en kronisk sygdom, der klinisk er karakteriseret af gentagne attakker med neurologiske udfaldssymptomer fra forskellige dele af centralnervesystemet. Der skal have været mere end én veldefineret episode (attak) af symptomer, eller der skal være tale om et fremadskridende forløb. Diagnosen bør være understøttet af mindst ét af følgende tre kriterier:</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num1\">1)</span> forhøjet IgG indeks i hjernerygmarvsvæsken,</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num2\">2)</span> forlænget latens ved VEP; (det er ikke tilstrækkeligt, hvis der klinisk kun er affektion af nervus opticus), eller</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num3\">3)</span> typiske forandringer ved MR-scanning af hjernen, med multiple affektioner af den hvide substans.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Diagnose af en sygdom som nævnt i stk. 1 skal være stillet på en neuromedicinsk eller neurokirurgisk afdeling.</p>\r\n<p class=\"ParagrafGruppeOverskrift\">\r\n   <span id=\"Kap2_X8\">Amyotrofisk lateralsklerose</span>\r\n</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Ved amyotrofisk lateralsklerose (ALS) forstås en fremadskridende sygdom af ukendt årsag med degeneration af det centrale perifere nervesystem.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Diagnose af den i stk. 1 nævnte sygdom skal være stillet på en neuromedicinsk afdeling og være bekræftet ved elektromyografi.</p>\r\n<p class=\"ParagrafGruppeOverskrift\">\r\n   <span id=\"Kap2_X9\">Muskelsvind og neuromuskulære sygdomme</span>\r\n</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Ved muskelsvind og neuromuskulære sygdomme forstås én af følgende sygdomme:</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num1\">1)</span> Limb-Girdle Muskeldystrofi.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num2\">2)</span> Myastenia Gravis.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num3\">3)</span> Distal Muskelatrofi (Charcot-Marie-Tooth).</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num4\">4)</span> Duchenne Muskeldystrofi.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Diagnose af en sygdom som nævnt i stk. 1 skal være stillet på en neurologisk afdeling.</p>\r\n<p class=\"ParagrafGruppeOverskrift\">\r\n   <span id=\"Kap2_X10\">HIV-infektion</span>\r\n</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Ved HIV-infektion forstås infektion med HIV-1.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> HIV-infektion dokumenteres ved positiv HIV-test udført i lægeligt regi.</p>\r\n<p class=\"ParagrafGruppeOverskrift\">\r\n   <span id=\"Kap2_X11\">Nyresvigt</span>\r\n</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Nyresvigt anses for livstruende i sidste fase, der viser sig på den måde, at begge nyrer kronisk og uigenkaldeligt holder op med at fungere, hvilket resulterer i, at enten peritoneal- eller hæmodialyse iværksættes, eller at der planlægges eller gennemføres nyretransplantation.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Ved planlagt nyretransplantation som nævnt i stk. 1 kræves, at personen er accepteret på venteliste.</p>\r\n<p class=\"ParagrafGruppeOverskrift\">\r\n   <span id=\"Kap2_X12\">Større organtransplantationer</span>\r\n</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Ved større organtransplantationer forstås planlagt eller foretaget organtransplantation omfattende hjerte, hjerte-lunge, lunge eller lever hos personer med intraktabelt organsvigt.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> Ved planlagt organtransplantation som nævnt i stk. 1 kræves, at personen er accepteret på venteliste.</p>\r\n<p class=\"ParagrafGruppeOverskrift\">\r\n   <span id=\"Kap2_X13\">Andre livstruende sygdomme</span>\r\n</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> SKAT kan efter indhentet udtalelse fra Sundhedsstyrelsen tillade, at der betales afgift efter § 1, stk. 1, ved udbetaling fra en kapitalforsikring, opsparing i pensionsøjemed eller supplerende éngangsydelse fra en pensionskasse og ingen afgift efter § 1, stk. 2, ved udbetaling fra en aldersforsikring, aldersopsparing eller supplerende engangssum fra en pensionskasse, hvis ejeren lider af en livstruende sygdom, der ikke er omfattet af §§ 2-13. Afgørelsen skal træffes på grundlag af en individuel diagnose stillet af en læge. Ved afgørelsen tages der hensyn til, om sygdommen i henseende til forkortelse af personens forventede restlevetid må anses for ligestillet med én eller flere af de sygdomme, der fremgår af §§ 2-13. Sundhedsstyrelsen kan til brug for den i 1. og 2. pkt. nævnte udtalelse indhente sådanne yderligere oplysninger, som skønnes nødvendige, herunder oplysninger hos den læge, der har stillet diagnosen.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Ansøgning om tilladelse efter stk. 1 skal indgives til SKAT. Lægeerklæring og eventuelle medfølgende lægelige oplysninger kan indeholdes i lukket kuvert stilet til Sundhedsstyrelsen.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Dokumentation for livstruende sygdom</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> En person, der vil ophæve eller kræve udbetaling fra en kapitalforsikring, opsparing i pensionsøjemed, supplerende engangsydelse fra en pensionskasse eller fra en aldersforsikring, aldersopsparing, supplerende engangssum fra en pensionskasse på grund af livstruende sygdom som nævnt i §§ 2-13, skal til brug for afgiftsberegningen henholdsvis afgiftsfriheden give vedkommende livsforsikringsselskab, pengeinstitut eller pensionskasse dokumentation for, at den livstruende sygdom foreligger. Dokumentationen sker i form af en erklæring underskrevet af en læge. Erklæringen kan afgives på en blanket, der udarbejdes af SKAT.</p>\r\n<p class=\"Stk2\">\r\n   <span class=\"StkNr\" id=\"Par15_Stk2\">Stk. 2.</span> En person, der vil ophæve eller kræve udbetaling fra en pensionsordning som nævnt i § 1 på grund af livstruende sygdom som nævnt i § 14, skal fremlægge dokumentation for, at udbetaling er tilladt af SKAT.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Aftaler om udbetaling af en pensionsordning ved livstruende sygdom</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Ved indgåelse af aftaler om kapitalforsikring, aldersforsikring, opsparing i pensionsøjemed, aldersopsparing og pensionsordninger i pensionskasser, hvortil der er knyttet supplerende engangsydelse eller engangssum, kan det aftales, at udbetaling kan ske, hvis ejeren dokumenterer, at han eller hun er ramt af en sygdom som nævnt i §§ 2-14. Aftalen kan helt eller delvist undtage én eller flere af de sygdomme, der er nævnt i §§ 2-14. Undtagelse kan gøres afhængig af andre omstændigheder, herunder den pågældendes erhvervsmæssige situation og de omstændigheder, hvorunder den pågældende har pådraget sig sygdommen. Det kan endvidere aftales, at sygdommen skal dokumenteres på anden måde end den, der er fastsat i § 15, stk. 1.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Ikrafttræden</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17_Stk1\">§ 17.</span> Bekendtgørelsen træder i kraft den 1. januar 2013.</p>\r\n<p class=\"Stk2\">\r\n   <span class=\"StkNr\" id=\"Par17_Stk2\">Stk. 2.</span> Samtidig ophæves bekendtgørelse nr. 1031 af 24. oktober 2005 om udbetaling af kapitalpension m.v. ved livstruende sygdom.</p><div class=\"Givet\" id=\"Givet\"><p class=\"Givet\" align=\"center\">Skatteministeriet, den 13. december 2012</p><p class=\"Sign1\" align=\"center\">Holger K. Nielsen</p><p class=\"Sign2\" align=\"right\">/ Carsten Vesterø</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/12/2012"
        },
        {
            "displayName": "Accession",
            "displayValue": "B20120129305"
        },
        {
            "displayName": "Entydig dokumentidentifikation",
            "displayValue": "AN011337"
        },
        {
            "displayName": "Dato for førstegangsindlæggelse",
            "displayValue": "20/12/2012"
        },
        {
            "displayName": "Dato for indlæggelse",
            "displayValue": "20/12/2012"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1293"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "13/12/2012"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Skatteministeriet"
        },
        {
            "displayName": "Ressortministeriets journalnummer",
            "displayValue": "Skattemin., j.nr. 12-0173296"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}