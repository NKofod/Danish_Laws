{
    "id": 35845,
    "title": "Kontaktbureau, rent private forhold (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 11094 af 24/06/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at et kontaktformidlingsbureaus registrering af en række  \r\n\r\n oplysninger, herunder oplysninger om handicap, politiske sympatier, kristen  \r\n\r\n tro samt forældrenes indbyrdes forhold, ikke kunne antages at stride mod § 3,  \r\n\r\n stk. 1 og 2. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kontaktbureau, rent private forhold (* 1) </H1>  \r\n\r\n<P></P>  \r\n\r\n<BR>  \r\n\r\n<P>Et kontaktformidlingsbureau rettede henvendelse til Registertilsynet med  \r\n\r\n en anmodning om en udtalelse om oprettelse af et manuelt register i  \r\n\r\n forbindelse med etablering af bureauet. </P>  \r\n\r\n<P>Formålet med bureauet var på systematisk grundlag at formidle kontakt  \r\n\r\n mellem personer, som søgte en partner. Når en person ønskede at benytte sig  \r\n\r\n af bureauets formidlingsservice, tilsendte man vedkommende et spørgeskema  \r\n\r\n samt et giroindbetalingskort med opkrævning af et gebyr på 95 kr. Ved  \r\n\r\n returnering af spørgeskema og postgirokvittering påførtes disse et  \r\n\r\n registreringsnummer, og postgirokvitteringerne dannede herefter grundlag for  \r\n\r\n bureauets manuelle register. </P>  \r\n\r\n<P>Spørgeskemaerne påført registreringsnummer blev i anonymiseret form  \r\n\r\n videresendt til edb-mæssig behandling i Norge. Hver uge modtog bureauet fra  \r\n\r\n Norge en edb-udskrift, hvoraf det fremgik, hvilke registreringsnumre  \r\n\r\n (personer), der vil kunne passe sammen. Forslagene på edb-listen  \r\n\r\n kontrolleredes af bureauet bl.a. ved at sammenligne de foreslåede partneres  \r\n\r\n besvarelser af spørgeskemaerne, og såfremt de enkelte forslag kunne  \r\n\r\n godkendes, fremsendtes besked til de udfundne personer om den potentielle  \r\n\r\n partners navn, adresse og telefonnummer. </P>  \r\n\r\n<P>Såfremt kontakten blev knyttet, ville den pågældende person udgå af  \r\n\r\n registeret. Såfremt der ikke knyttedes kontakt inden for et år, ville  \r\n\r\n samtlige oplysninger blive slettet og makuleret, medmindre der ønskedes  \r\n\r\n yderligere et års medlemskab ved indbetaling af et nyt gebyr. </P>  \r\n\r\n<P>På spørgeskemaets forside gav klienten bl.a. samtykke til, at bureauet  \r\n\r\n opbevarer de afgivne oplysninger i et år fra registreringsdatoen, samt at  \r\n\r\n oplysninger om navn, adresse og telefonnummer, og alene disse oplysninger,  \r\n\r\n måtte udleveres til mulige partnere. Det ville i øvrigt være muligt at få  \r\n\r\n tilintetgjort oplysningerne, såfremt klienten ønskede det. </P>  \r\n\r\n<P>Spørgeskemaet gav bl.a. klienterne mulighed for at oplyse om handicap,  \r\n\r\n politiske sympatier, kristen tro, samt forældrenes indbyrdes forhold.  \r\n\r\n Bureauet anførte som begrundelse for denne registrering, at den måtte anses  \r\n\r\n som nødvendig for at skabe de bedste vilkår for en vellykket kontakt mellem  \r\n\r\n parterne. </P>  \r\n\r\n<P>Registertilsynet udtalte, at det ikke kunne antages at stride mod  \r\n\r\n bestemmelserne i § 3, stk. 1 og 2, at bureauet indsamlede og registrerede de  \r\n\r\n nævnte oplysninger, således som det fremgik af spørgeskemaet, herunder  \r\n\r\n oplysninger om handicap, politiske sympatier, kristen tro samt forældrenes  \r\n\r\n indbyrdes forhold. Man lagde derved bl.a. vægt på, at oplysningerne blev  \r\n\r\n afgivet af kontaktpersonen selv under en række nærmere angivne betingelser,  \r\n\r\n herunder at oplysningerne højst opbevaredes i et år, og at de snarest muligt  \r\n\r\n ville blive slettet, såfremt klienten inden for dette tidsrum fremsatte  \r\n\r\n begæring herom. </P>  \r\n\r\n<P>Registertilsynet udtalte endvidere, at man var af den opfattelse, at  \r\n\r\n videregivelsen ikke kunne antages at stride mod lovens § 4. Man lagde herved  \r\n\r\n bl.a. vægt på instituttets formål, samt at der alene var videregivet  \r\n\r\n oplysninger om navn, adresse og telefonnummer til mulige partnere, og at den  \r\n\r\n enkelte havde givet samtykke til denne videregivelse. </P>  \r\n\r\n<P>Registertilsynet gav på en række nærmere angivne vilkår tilladelse til den  \r\n\r\n edb-mæssige bearbejdning af oplysningerne i Norge. Se herom i afsnit 5.6.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Registertilsynets Årsberetning 1991 side 104. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19911109425"
        },
        {
            "displayName": "Entydig dokumentidentifikation",
            "displayValue": "CA003780"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11094"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "24/06/1991"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1991-1200-052"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}