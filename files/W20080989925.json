{
    "id": 123079,
    "title": "Påbud om at sikre, at ansatte i et butiksområde ikke udsættes for sundhedsskadelig udstødning fra kørsel med gastruck",
    "documentTypeId": "240",
    "isSagsforlobPeriodValid": true,
    "shortName": "KEN nr 9899 af 25/06/2008",
    "documentHtml": "<div class=\"bjelke\">Den fulde tekst</div><p class=\"Titel2\">Påbud om at sikre, at ansatte i et butiksområde ikke udsættes for sundhedsskadelig udstødning fra kørsel med gastruck</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Ved tilsynsbesøg i en butiksvirksomhed fik Arbejdstilsynet oplyst, at der køres med gastruck indendørs i virksomhedens butiksområde.</div>\r\n        </p>\r\n        <p class=\"Tekst2\">\r\n          <div>Gastrucken anvendes blandt andet, når leverede varer skal indsættes i reolerne i butikken, og når der transporteres sæsonvarer ind og ud af lageret, som ligger bagerst i butikken. Det foregår to gange årligt, hvor der flyttes ca. 2 gange 20 paller med sæsonvarer. Der køres med gastruck ca. 1 gang om ugen af en halv times varighed, heraf køres der 10 minutter indendørs i afdelingen for pladereoler.</div>\r\n        </p>\r\n        <p class=\"Tekst2\">\r\n          <div>Afdelingen for pladereoler og området, hvor der køres med gastruck, er placeret 6-8 meter fra porten til butiksområdet. Porten, der har en størrelse på ca. 4 x 4 meter, står åben under kørsel med gastruck indendørs, men der er ikke mekanisk rumventilation i butiksområdet.</div>\r\n        </p>\r\n        <p class=\"Tekst2\">\r\n          <div>Arbejdsmiljøklagenævnet fastholdt Arbejdstilsynets påbud om, at virksomheden skal sikre, at de ansatte ikke udsættes for unødig påvirkning fra udstødningsgas fra den anvendte gastruck.</div>\r\n        </p>\r\n        <p class=\"Tekst2\">\r\n          <div>Nævnet lagde herved vægt på, at der blev kørt med gastruck i butikken ca. 6 – 8 meter fra den åbne port, at der ikke var rumventilation i butikken, og at kørslen med gastruck er et fast og tilbagevendende led i udførelsen af arbejdet.</div>\r\n        </p>\r\n        <p class=\"Tekst2\">\r\n          <div>Nævnet fandt ikke at den åbenstående port, hverken er egnet eller tilstrækkelig til at sikre at de ansatte og andre personer ikke udsættes for de sundhedsskadelige udstødningsgasser, idet dels åbenstående porte i praksis kan give anledning til kulde og træk, dels at kørslen indendørs har et så væsentligt omfang, at det er rimeligt at nedbringe påvirkningen fra udstødningsgasserne ved f.eks. mekanisk ventilation.</div>\r\n        </p>\r\n      </div>\r\n      <p class=\"TekstV\">Arbejdsmiljøklagenævnet har på møde den 24. juni 2008 behandlet virksomhedens klage over Arbejdstilsynets afgørelse af 18. marts 2008 til (Virksomhedens navn er udeladt) med påbud om at sikre at de ansatte ikke udsættes for sundhedsskadelig udstødningsgas, når de færdes i butikken.</p>\r\n      <p class=\"TekstV\">Nævnet traf følgende</p>\r\n      <p class=\"TekstV\">A F G Ø R E L S E</p>\r\n      <p class=\"TekstV\">Arbejdsmiljøklagenævnet er enig med Arbejdstilsynet i at virksomheden skal sikre at de ansatte ikke udsættes for sundhedsskadelige påvirkninger fra udstødningsgas når der køres med gastruck i butikken.</p>\r\n      <p class=\"TekstV\">Nævnets afgørelse skal efterkommes senest den 1. november 2008.</p>\r\n      <p class=\"TekstV\">Tilbagemelding skal ske til Arbejdstilsynet senest den 8. november 2008.</p>\r\n      <p class=\"TekstV\">Arbejdsmiljøklagenævnet fastholder således Arbejdstilsynets afgørelse af 18. marts 2008.</p>\r\n      <p class=\"TekstV\">B E G R U N D E L S E</p>\r\n      <p class=\"TekstV\">Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt. Det fremgår af arbejdsmiljølovens § 38, stk. 1.</p>\r\n      <p class=\"TekstV\">Af § 16 i bekendtgørelse om arbejdets udførelse fremgår, at unødig påvirkning fra stoffer og materialer skal undgås og at en sådan påvirkning derfor skal nedbringes så meget, som det er rimeligt under hensyntagen til den tekniske udvikling.</p>\r\n      <p class=\"TekstV\">Arbejdsmiljøklagenævnet finder det godtgjort, at virksomhedens ansatte udsættes for unødig påvirkning af udstødningsgasser i det indendørs butiksområde hos virksomheden, hvad angår den del af kørslen med gastruck, der foregår i og omkring afdelingen for pladereoler.</p>\r\n      <p class=\"TekstV\">Arbejdsmiljøklagenævnet lægger herved vægt på, at Arbejdstilsynet ved tilsynsbesøget konstaterede, at der blev kørt med gastruck i pladereolafdelingen i butikken. Gastrucken blev anvendt blandt andet ved indsættelse af gipsplader i reoler. Reolerne hvor der køres plader til, er placeret 6-8 meter fra porten. Porten, som er ca. 4 x 4 meter, står åben under anvendelse af trucken indendørs. Der er ikke rumventilation i butikken.</p>\r\n      <p class=\"TekstV\">Arbejdsmiljøklagenævnet lægger endvidere vægt på, at kørslen med gastruck i afdelingen for pladereoler er et fast og tilbagevendende led i udførelsen af arbejdet hos virksomheden. Efter det oplyste foregår kørslen således ca. 1 gang om ugen af en halv times varighed, når der skal transporteres og indsættes varer i afdelingen for pladereoler.</p>\r\n      <p class=\"TekstV\">Det anføres i klagen, at der er tilstrækkeligt med naturlig ventilation som følge af, at porten til det udendørs område står åben, når der køres med gastrucken ind og ud af butikken.</p>\r\n      <p class=\"TekstV\">Nævnet finder ikke at åbenstående porte, hverken er egnet eller tilstrækkelig til at sikre at de ansatte og andre personer ikke udsættes for de sundhedsskadelige partikler fra udstødningsgasserne, idet dels åbenstående porte i praksis kan give anledning til kulde og træk, dels at kørslen med gastruck indendørs har et så væsentligt omfang, at arbejdsmiljøproblemet er omfattet af § 16 i bekendtgørelsen om arbejdets udførsel, idet arbejdsmiljøklagenævnet finder det rimeligt at nedbringe påvirkningen fra udstødningsgasserne ved f.eks. mekanisk ventilation.</p>\r\n      <p class=\"TekstV\">R E G L E R</p>\r\n      <p class=\"TekstV\">Arbejdsmiljøklagenævnet henviser til</p>\r\n      <p class=\"TekstV\">§ 38, stk. 1 i lov om arbejdsmiljø, jf. lovbekendtgørelse nr. 268 af 18. marts 2005</p>\r\n      <p class=\"TekstV\">§ 16 i Arbejdstilsynets bekendtgørelse 559 af 17. juni 2004 om arbejdets udførelse.</p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som klagenævnet har modtaget fra Arbejdstilsynet.</p>\r\n      <p class=\"TekstV\">På klagenævnets vegne</p>\r\n      <p class=\"TekstV\">xx</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\"><span class=\"BoldUnderline\">Regler</span></p>\r\n      <p class=\"TekstV\"><span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005</span></p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">Kapitel 5</span></p>\r\n      <p class=\"TekstV\"><span class=\"Bold\">Arbejdets udførelse</span></p>\r\n      <p class=\"TekstV\"><span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n      <p class=\"TekstV\"><span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n      <p class=\"TekstV\"><span class=\"Bold\">Arbejdstilsynets bekendtgørelse 559 af 17. juni 2004 om arbejdets udførelse</span></p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">Kapitel 3</span></p>\r\n      <p class=\"TekstV\"><span class=\"Bold\">Arbejdets udførelse</span></p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">Særlige krav</span></p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 16.</span> Unødig påvirkning fra stoffer og materialer skal undgås. Påvirkningen fra stoffer og materialer under arbejdet skal derfor nedbringes så meget, som det er rimeligt under hensyntagen til den tekniske udvikling, og fastsatte grænseværdier skal overholdes.</p>\r\n      <p class=\"TekstV\">…</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/01/2009"
        },
        {
            "displayName": "Accession",
            "displayValue": "W20080989925"
        },
        {
            "displayName": "Entydig dokumentidentifikation",
            "displayValue": "BE003204"
        },
        {
            "displayName": "Dato for indlæggelse",
            "displayValue": "20/01/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9899"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "25/06/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j.nr. 5900123-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}