{
    "id": 37216,
    "title": "Driftsudgifter, tab på indskud. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18855 af 28/10/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En gårdejer, der på grund af produktion af en speciel svinerace havde  \r\n\r\n tilsluttet sig stiftelsen af et privatslagteri, der efter ca. 1 år på grund  \r\n\r\n af økonomiske vanskeligheder måtte indstille virksomheden - uden at aktier  \r\n\r\n blev udstedt - blev anset berettiget til fradrag for tab på indskud og  \r\n\r\n tilbageholdte beløb på leverancer, idet disse beløb måtte anses for udlån,  \r\n\r\n der havde tilknytning til den løbende drift. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Driftsudgifter, tab på indskud. (* 1) </H1>  \r\n\r\n<P></P>  \r\n\r\n<P>Gårdejer A klagede for indkomståret 1982 over, at de stedlige  \r\n\r\n skattemyndigheder havde anset ham for uberettiget til et fradrag på 35.340  \r\n\r\n kr. som tab vedrørende A/S B Privatslagteri. </P>  \r\n\r\n<P>Det var af klagerens advokat oplyst, at klagerens svineproduktion var  \r\n\r\n baseret på 3-racekrydsninger, men da disse svin kunne afvige i længde eller  \r\n\r\n vægt fra de sædvanlige landracesvin, der blev leveret til klagerens hidtidige  \r\n\r\n aftager - et andelsslagteri - blev der givet fradrag i bedømmelsen. Dette var  \r\n\r\n årsagen til, at en kreds af producenter havde taget initiativet til  \r\n\r\n stiftelsen af A/S B Privatslagteri, hvortil et betydeligt antal landmænd  \r\n\r\n havde sluttet sig. På grund af selskabets økonomiske vanskeligheder havde man  \r\n\r\n ønsket en endnu større producentkreds, og der var i denne anledning indledt  \r\n\r\n voldgiftssag mellem enkelte producenter, der ønskede at blive frigjort for  \r\n\r\n forpligtelsen til at levere svin til andelsbevægelsen, således at de kunne  \r\n\r\n blive frit stillet. </P>  \r\n\r\n<P>Fra privatslagteriets side havde man tiltro til, at sagen kunne vindes, og  \r\n\r\n man havde derfor drøftet, hvorledes man i en kortere periode kunne klare  \r\n\r\n videreførelsen af slagteriet. Produccenterne havde vedtaget, at selskabet  \r\n\r\n over en 3-måneders periode midlertidigt skulle tilbageholde 60 kr. pr. svin  \r\n\r\n til sikring af likviditeten i selskabet. Voldgiftssagen var imidlertid gået  \r\n\r\n selskabet imod, og på grund af de økonomiske problemer var selskabet nødt til  \r\n\r\n at standse sine aktiviteter i 1982. </P>  \r\n\r\n<P>De stedlige skattemyndigheder havde anset tabet vedrørende det indbetalte  \r\n\r\n og de af selskabet tilbageholdte beløb for formuetab, idet der herved var  \r\n\r\n henset til, at beløbene var tænkt anvendt dels som grundlag for en udvidelse  \r\n\r\n af aktiekapitalen, dels som et midlertidigt udlån til det nystiftede  \r\n\r\n aktieselskab, hvis drift fra begyndelsen havde været tabgivende. </P>  \r\n\r\n<P>Advokaten nedlagde over for Landsskatteretten påstand om, at klageren blev  \r\n\r\n anset for berettiget til fradrag for såvel det indbetalte beløb på 15.000 kr.  \r\n\r\n i 1981 som det tilbageholdte beløb på 60 kr. pr. leveret svin, 20.340 kr.,  \r\n\r\n eller i alt 35.340 kr., under henvisning til, at tabet måtte anses for et  \r\n\r\n fradragsberettiget driftstab. Til støtte herfor anførte han, at de indbetalte  \r\n\r\n beløb havde været afgørende for klagerens mulighed for at sikre og  \r\n\r\n vedligeholde indkomsten, idet klageren, såfremt han ikke havde betalt, havde  \r\n\r\n måttet påregne betydelige tab i forbindelse med forsøg på at skulle afsætte  \r\n\r\n sin svineproduktion andetsteds. Det primære formål for klageren havde været  \r\n\r\n at yde selskabet et driftstilskud, medens den omstændighed, at beløbene  \r\n\r\n skulle tilbagebetales i form af aktier, var underordnet for klageren. </P>  \r\n\r\n<P>Efter de foreliggende oplysninger - herunder at klageren som følge af  \r\n\r\n selskabets økonomiske forhold faktisk ikke havde modtaget aktier for de  \r\n\r\n indskudte beløb - fandt Landsskatteretten, at de omhandlede beløb  \r\n\r\n skattemæssigt måtte behandles som udlån, der havde haft tilknytning til den  \r\n\r\n løbende drift. Det lidte tab måtte herefter anses for en fradragsberettiget  \r\n\r\n driftsomkostning, og den påklagede ansættelse blev følgelig nedsat med 35.340  \r\n\r\n kr. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i Skat 1988, nr. 2, side 83"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19871885525"
        },
        {
            "displayName": "Entydig dokumentidentifikation",
            "displayValue": "CA005151"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18855"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "28/10/1987"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1987-6-473"
        },
        {
            "displayName": "Stikord",
            "displayValue": "DRIFTSUDGIFTER"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}