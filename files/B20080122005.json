{
    "id": 122722,
    "title": "Bekendtgørelse om tilskud til at fremme udbredelsen af elproduktionsanlæg med vedvarende energikilder",
    "documentTypeId": "60",
    "isSagsforlobPeriodValid": true,
    "shortName": "BEK nr 1220 af 12/12/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Generelle betingelser for tilskud</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   Tilsagn om tilskud og udbetaling</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Tilskudsmidler og planer for tilskudsgivningen</p>\r\n      <p class=\"Indholdsfortegnelse\"><a href=\"#Kap4\">Kapitel 4</a>   Offentliggørelse, administration af tilskud, oplysningspligt og bortfald af tilskud</p>\r\n      <p class=\"Indholdsfortegnelse\"><a href=\"#Kap5\">Kapitel 5 </a>   Klagebestemmelser</p>\r\n      <p class=\"Indholdsfortegnelse\"><a href=\"#Kap6\">Kapitel 6</a>   Straffebestemmelser og ikrafttræden</p><div class=\"bjelke\">Den fulde tekst</div><p class=\"Titel2\">Bekendtgørelse om tilskud til at fremme udbredelsen af elproduktionsanlæg med vedvarende energikilder</p>\r\n      <p class=\"Indledning2\">I medfør af § 57 e, stk. 5, § 57 f, stk. 6, § 68 a, § 85 a, stk. 1, 3 og 4, og §§ 88 og 90 i lov om elforsyning, jf. lovbekendtgørelse nr. 1115 af 8. november 2006, som ændret ved § 1 i lov nr. 549 af 6. juni 2007 og § 1 i lov nr. 505 af 17. juni 2008, fastsættes efter bemyndigelse i henhold til § 92:</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Generelle betingelser for tilskud</p>\r\n      <p class=\"Paragraf\"><span class=\"ParagrafNr\">§ 1.</span> Energinet.dk kan efter ansøgning give tilskud til at fremme udbredelsen af elproduktionsanlæg med en mindre elkapacitet, som anvender vedvarende energikilder eller teknologier af betydning for den fremtidige udbredelse af elektricitet fra vedvarende energikilder (VE-elektricitet), jf. § 57 e, stk. 1, i lov om elforsyning, herunder</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> solcelleanlæg, som er integreret i byggeri,</p>\r\n          <p class=\"Liste1\"><span class=\"Liste1Nr\">2)</span> bølgekraftanlæg med mindre elkapacitet og</p>\r\n          <p class=\"Liste1\"><span class=\"Liste1Nr\">3)</span> elproduktionsanlæg, der anvender gas fremstillet ved forgasning af biomasse, stirlingmotoranlæg og andre lignende anlæg med biomasse som energikilde.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 2. </span> Tilskud gives med henblik på at fremme udbredelsen på markedsmæssige vilkår af anlæg omfattet af § 1, som vurderes at kunne producere elektricitet regelmæssigt. Der skal herunder lægges vægt på, hvorvidt</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> den pågældende teknologi har et væsentligt potentiale for udbredelse,</p>\r\n          <p class=\"Liste1\"><span class=\"Liste1Nr\">2)</span> tilskud til anlægget vil fremme udbredelsen af denne teknologi på markedsvilkår, og</p>\r\n          <p class=\"Liste1\"><span class=\"Liste1Nr\">3)</span> tilskud til anlægget vil bidrage til den videre udvikling af større og mere effektive anlæg, som anvender den pågældende teknologi.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Tilskud er endvidere betinget af, at anlægget er nettilsluttet og i en nærmere fastsat periode kan producere elektricitet i et omfang, som svarer til en rimelig benyttelsestid for denne teknologi.</p>\r\n      <p class=\"Paragraf\"><span class=\"ParagrafNr\">§ 3.</span> Tilskud kan gives til en andel af</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> udgifter til investering i anlægget eller til klargøring, opstilling m.v. af anlægget med henblik på dets anvendelse som nævnt i § 2, stk. 2, samt anlæggets indkøring i en rimelig prøvefase, herunder udgifter til nødvendig konsulentbistand, og</p>\r\n          <p class=\"Liste1\"><span class=\"Liste1Nr\">2)</span> udgifter til erfaringsopsamling og formidling af resultater om anlæggets økonomi og drift i en periode efter idriftsætningen.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Tilskuddet kan gives til anlæg, hvortil der gives pristillæg for miljøvenlig elproduktion i medfør af lov om elforsyning eller andre tilsvarende bestemmelser.</p>\r\n      <p class=\"Stk2\"><span class=\"StkNr\">Stk. 3.</span> Der kan gives tilskud inden for rammerne af Kommissionens forordning (EF) Nr. 800/2008 af 6. august 2008 om visse former for støttes forenelighed med fællesmarkedet i henhold til traktatens artikel 87 og 88 (Generel gruppefritagelsesforordning), (EU-Tidende 2008 nr. L 214, side 3). Tilsagn om tilskud til anlæg skal indeholde en udtrykkelig henvisning til de relevante bestemmelser i forordningen med angivelse af de relevante bestemmelser, forordningens titel og en henvisning til dens offentliggørelse i EU-Tidende.</p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">Tilsagn om tilskud og udbetaling</p>\r\n      <p class=\"Paragraf\"><span class=\"ParagrafNr\">§ 4.</span> Energinet.dk kan efter ansøgning meddele tilsagn om tilskud til anlæg som nævnt i § 1.</p>\r\n      <p class=\"Stk2\"><span class=\"StkNr\">Stk. 2.</span> Afgørelsen af, hvilke anlæg der meddeles tilsagn til, træffes på grundlag af objektive, saglige og rimelige kriterier.</p>\r\n      <p class=\"Stk2\"><span class=\"StkNr\">Stk. 3.</span> Der kan ikke gives tilskud, hvis investering eller klargøring som nævnt i § 3, stk. 1, nr. 1, er påbegyndt på tidspunktet for tilsagnet. Investering eller klargøring anses for påbegyndt, hvis der er udført arbejder eller gennemført indkøb eller indgået bindende aftale om arbejder eller leverancer vedrørende anlægget.</p>\r\n      <p class=\"Stk2\"><span class=\"StkNr\">Stk. 4.</span> Tilsagn ledsages af fornødne vilkår med henblik på at sikre, at projektet gennemføres effektivt, herunder at projektets forløb dokumenteres.</p>\r\n      <p class=\"Paragraf\"><span class=\"ParagrafNr\">§ 5.</span> Energinet.dk udbetaler tilskud periodevis på basis af afholdte akkumulerede totale udgifter. Tilskud udbetales til tilskudsmodtagerens konto i et pengeinstitut.</p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Tilskudsmidler og planer for tilskudsgivningen</p>\r\n      <p class=\"Paragraf\"><span class=\"ParagrafNr\">§ 6.</span> Der ydes tilskud som nævnt i § 1 af en tilskudspulje på 25 mio. kr. årligt i årene 2008-11 inkl., jf. § 57 e, stk. 2, i lov om elforsyning. Uudnyttede tilsagns- og tilskudsrammer for et år overføres til næste år.</p>\r\n      <p class=\"Paragraf\"><span class=\"ParagrafNr\">§ 7.</span> Energinet.dk udarbejder en plan for tildeling af tilskud til anlæg omfattet af § 1 og indsender planen til Energistyrelsen. Planen skal indeholde en beskrivelse af de indsatsområder, som indgår i planen, en samlet vurdering af de indkomne ansøgninger i forhold til indsatsområderne og en begrundet prioritering, der vil blive lagt til grund for tildelingen af tilskud og dettes størrelse.</p>\r\n      <p class=\"Stk2\"><span class=\"StkNr\">Stk. 2.</span> Den indsendte plan godkendes af Energistyrelsen.</p>\r\n      <p class=\"Stk2\"><span class=\"StkNr\">Stk. 3.</span> Energinet.dk træffer på baggrund af planen, som er godkendt af Energistyrelsen, afgørelse om, hvilke projekter der skal meddeles tilsagn til.</p>\r\n      <p class=\"Stk2\"><span class=\"StkNr\">Stk. 4.</span> Klima- og energiministeren orienterer Folketingets Energipolitiske Udvalg om den godkendte plan.</p>\r\n      <p class=\"Kapitel\"><a name=\"Kap4\">Kapitel 4</a></p>\r\n      <p class=\"KapitelOverskrift2\">Offentliggørelse, administration af tilskud, oplysningspligt og bortfald af tilskud</p>\r\n      <p class=\"Paragraf\"><span class=\"ParagrafNr\">§ 8.</span> Energinet.dk stiller resultater af støttede projekter til rådighed for offentligheden og formidler resultaterne i relevante medier. Energinet.dk kan i særlige tilfælde tillade, at kun et resumé af resultaterne skal stilles til rådighed for offentligheden.</p>\r\n      <p class=\"Paragraf\"><span class=\"ParagrafNr\">§ 9.</span> Energinet.dk fører tilsyn med økonomi og faglig fremdrift i projekter, som modtager tilskud.</p>\r\n      <p class=\"Stk2\"><span class=\"StkNr\">Stk. 2.</span> Energinet.dk skal foranstalte en effektiv kontrolprocedure for projekternes økonomi og faglige fremdrift.</p>\r\n      <p class=\"Stk2\"><span class=\"StkNr\">Stk. 3.</span> Senest to måneder efter projektets faglige afslutning skal der foreligge et revisorgodkendt regnskab for projektet.</p>\r\n      <p class=\"Stk2\"><span class=\"StkNr\">Stk. 4.</span> Revisionen skal være udført af en statsautoriseret eller registreret revisor. Regnskaber skal dog ikke være revisorpåtegnet, hvor Rigsrevisionen foretager revision af de ansvarlige institutioner eller virksomheder.</p>\r\n      <p class=\"Stk2\"><span class=\"StkNr\">Stk. 5.</span> Energinet.dk udarbejder årligt en rapport, som beskriver ordningens administration, herunder fremdriften i projekterne. Rapporten sendes til Energistyrelsen.</p>\r\n      <p class=\"Paragraf\"><span class=\"ParagrafNr\">§ 10.</span> Energinet.dk offentliggør indkaldelsen af ansøgninger om tilsagn om tilskud.</p>\r\n      <p class=\"Stk2\"><span class=\"StkNr\">Stk. 2.</span> Energinet.dk udarbejder</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> vejledende retningslinjer for indkaldelsen af ansøgninger om tilsagn og</p>\r\n          <p class=\"Liste1\"><span class=\"Liste1Nr\">2)</span> formelle krav til indholdet af ansøgninger, herunder om anvendelse af et ansøgningsskema, medsendelse af bilag, f.eks. projektbeskrivelse, CV, erklæringer og underskrifter fra institutioner), budgetspecifikationer m.v.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Formkrav og tidsfrister for indkaldelsen skal fremgå af offentliggørelsen. Hvis manglende overholdelse af et formkrav eller en tidsfrist kan medføre, at en ansøgning afvises uden realitetsbehandling, skal dette ligeledes fremgå af opslaget.</p>\r\n      <p class=\"Stk2\"><span class=\"StkNr\">Stk. 4.</span> Energinet.dk udarbejder generelle vilkår for udbetaling af tilskud, herunder om tilsyn og kontrol som nævnt i § 9, stk. 1 og 2, og instruktion for revision som nævnt i § 9, stk. 3.</p>\r\n      <p class=\"Stk2\"><span class=\"StkNr\">Stk. 5.</span> Offentliggørelse af indkaldelser med ledsagende oplysninger som nævnt i stk.1 og 2 og af vilkår m.v. som nævnt i stk. 4 sker på Energinet.dk’s hjemmeside.</p>\r\n      <p class=\"Paragraf\"><span class=\"ParagrafNr\">§ 11.</span> Enhver, der ansøger om eller modtager tilskud omfattet af denne bekendtgørelse, er efter anmodning fra Energinet.dk forpligtet til at afgive enhver oplysning, der har betydning for meddelelse af tilsagn og udbetaling af tilskud, herunder at Kommissionens generelle gruppefritagelsesforordning som nævnt i § 3, stk. 3, efterleves.</p>\r\n      <p class=\"Paragraf\"><span class=\"ParagrafNr\">§ 12.</span> Energinet.dk kan træffe afgørelse om, at tilskud i henhold til denne bekendtgørelse helt eller delvis bortfalder, hvis</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> tilskudsmodtageren har givet urigtige eller vildledende oplysninger eller fortiet oplysninger af betydning i forbindelse med afgørelsen om tilskud eller under projektforløbet,</p>\r\n          <p class=\"Liste1\"><span class=\"Liste1Nr\">2)</span> vilkår for at give tilskud ikke opfyldes, eller</p>\r\n          <p class=\"Liste1\"><span class=\"Liste1Nr\">3)</span> projektet ikke er afsluttet inden for den frist, der er fastsat i tilsagnet.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> I forbindelse med en afgørelse om bortfald af tilskud efter stk. 1 kan Energinet.dk bestemme, at udbetalte tilskud helt eller delvis skal tilbagebetales.</p>\r\n      <p class=\"Kapitel\"><a name=\"Kap5\">Kapitel 5 </a></p>\r\n      <p class=\"KapitelOverskrift2\">Klagebestemmelser</p>\r\n      <p class=\"Paragraf\"><span class=\"ParagrafNr\">§ 13.</span> Afgørelser truffet af Energinet.dk i medfør af denne bekendtgørelse kan ikke påklages til anden administrativ myndighed.</p>\r\n      <p class=\"Stk2\"><span class=\"StkNr\">Stk. 2.</span> Afgørelser truffet af Energistyrelsen i medfør af § 7, stk. 2, kan ikke indbringes for anden administrativ myndighed.</p>\r\n      <p class=\"Kapitel\"><a name=\"Kap6\">Kapitel 6</a></p>\r\n      <p class=\"KapitelOverskrift2\">Straffebestemmelser og ikrafttræden</p>\r\n      <p class=\"Paragraf\"><span class=\"ParagrafNr\">§ 14.</span> Medmindre højere straf er forskyldt efter anden lovgivning, straffes med bøde den, der</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> giver urigtige eller vildledende oplysninger eller fortier oplysninger af betydning i forbindelse med ansøgning om tilskud eller</p>\r\n          <p class=\"Liste1\"><span class=\"Liste1Nr\">2)</span> anvender tilskud i strid med vilkår for tilskuddets anvendelse.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n      <p class=\"Paragraf\"><span class=\"ParagrafNr\">§ 15.</span> Bekendtgørelsen træder i kraft den 17. december 2008.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Energistyrelsen, den 12. december 2008</I></P><P CLASS=SIGN1 ALIGN=\"CENTER\">Ib Larsen</P><P CLASS=SIGN2 ALIGN=\"RIGHT\">/ Flemming G. Nielsen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/12/2008"
        },
        {
            "displayName": "Accession",
            "displayValue": "B20080122005"
        },
        {
            "displayName": "Entydig dokumentidentifikation",
            "displayValue": "BJ000118"
        },
        {
            "displayName": "Dato for førstegangsindlæggelse",
            "displayValue": "16/12/2008"
        },
        {
            "displayName": "Dato for indlæggelse",
            "displayValue": "16/12/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1220"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "12/12/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Klima- og Energimin.,<br />Energistyrelsen, j.nr. 020210/20005-0055"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}