{
    "id": 158848,
    "title": "Pressenævnets kendelse i sag nr. 13-70-00510",
    "documentTypeId": "240",
    "isSagsforlobPeriodValid": true,
    "shortName": "KEN nr 9586 af 22/10/2013",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 13-70-00510</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">\r\n      <span class=\"Bold\">DR får ikke kritik for udsendelsen </span>\r\n      <span class=\"BoldItalic\">Danske Slotte, </span>\r\n      <span class=\"Bold\">sendt på DR2 den 8. juli.</span> <span class=\"Bold\">Det var en kortere udgave af et program, der havde været bragt flere gange tidligere.</span> <span class=\"Bold\">Parterne var uenige om, hvorvidt de havde aftalt ordlyden af den bragte speak.</span> <span class=\"Bold\">Der var ikke tidligere blevet klaget over den bragte speak.</span></p>\r\n   <p class=\"TekstGenerel\">\r\n      <span class=\"Bold\">Pressenævnets begrundelse og afgørelse:</span>\r\n   </p>\r\n   <p class=\"TekstGenerel\">\r\n      <span class=\"Bold\">Det følger af de vejledende regler for god presseskik, at det er mediernes opgave at bringe korrekt og hurtig information.</span> <span class=\"Bold\">Så langt det er muligt, bør det kontrolleres, om de oplysninger, der gives eller gengives, er korrekte.</span> <span class=\"Bold\">Oplysninger, som kan være skadelige, krænkende eller virke agtelsesforringende for nogen, skal efterprøves i særlig grad, inden de bringes, først og fremmest ved forelæggelse for den pågældende.</span> <span class=\"Bold\">Forelæggelse bør ske således, at der gives den adspurgte rimelig tid til at svare, jf. punkterne A.1 og A.3.</span></p>\r\n   <p class=\"TekstGenerel\">\r\n      <span class=\"Bold\">Nævnet finder, at oplysningen om rod i momsregnskabet kan være skadelig, krænkende eller virke agtelsesforringende for [Klager A] og [Klager B], og oplysningen har derfor skullet efterprøves i særlig grad, først og fremmest ved forelæggelse for klagerne.</span>\r\n   </p>\r\n   <p class=\"TekstGenerel\">\r\n      <span class=\"Bold\">Parterne har afgivet modstridende forklaringer om, hvorvidt oplysningen er blevet forelagt klagerne, og hvorvidt parterne har aftalt ordlyden af den bragte speak.</span> <span class=\"Bold\">Oplysningen har tidligere været bragt flere gange.</span> <span class=\"Bold\">Der er ikke tilføjet nye elementer i forhold til oplysningen, ligesom klagerne ikke tidligere har klaget over den bragte oplysning.</span></p>\r\n   <p class=\"TekstGenerel\">\r\n      <span class=\"Bold\">På denne baggrund udtaler Pressenævnet ikke kritik af DR.</span>\r\n   </p>\r\n</div>\r\n<p class=\"Tekst\" style=\"text-align: left;\">[Klager A] og [Klager B] har klaget til Pressenævnet over en udsendelse bragt på DR2 den 8. juli 2013, idet klagerne mener, at god presseskik er tilsidesat.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">1 Sagsfremstilling</span>\r\n</p>\r\n<p class=\"Tekst\" style=\"text-align: left;\">\r\n   <span class=\"Italic\">Den påklagede udsendelse</span>\r\n</p>\r\n<p class=\"Tekst\" style=\"text-align: left;\">DR2 bragte den <span class=\"Underline\">8. juli 2013</span> kl. 20.00 udsendelsen ”<span class=\"Italic\">Danske slotte</span>”. Udsendelsen omhandlede, hvordan tre slotte i Nordjylland - Kokkedal, Store Restrup og Gl. Vraa – i dag drives som hotel- og restaurantvirksomheder. Af udsendelsen fremgik blandt andet følgende:</p>\r\n<p class=\"Tekst\" style=\"text-align: left;\">”[Udsendelsens tidskode 0:44:00]</p>\r\n<p class=\"Tekst\" style=\"text-align: left;\">\r\n   <span class=\"Italic\">Speak:</span> […] Da [Klager A] og hendes mand købte slotshotellet for to år siden var det i forfald, og det har vist sig, at hoteldrift i slotte ikke er bare lige.</p>\r\n<p class=\"Tekst\" style=\"text-align: left;\">\r\n   <span class=\"Italic\">Interviewer:</span> Det er så det tredje slot bare i Nordjylland, [Klager A].</p>\r\n<p class=\"Tekst\" style=\"text-align: left;\">\r\n   <span class=\"Italic\">[Klager A]:</span> Og det er også næsten lige ved at tage livet af os.</p>\r\n<p class=\"Tekst\" style=\"text-align: left;\">\r\n   <span class=\"Italic\">Interviewer:</span> Ja, man kunne godt fristes til at spørge, hvor mange slotte en kvinde egentlig har brug for, ikk?</p>\r\n<p class=\"Tekst\" style=\"text-align: left;\">\r\n   <span class=\"Italic\">[Klager A]:</span> Vi har for mange, fordi det er et kæmpe arbejde og den her ejendom, det er den dårligste ejendom, vi nogensinde har haft. Den er charmerende og dejlig, og vi fortryder jo heller ikke, men det er virkelig en ejendom, der trænger til en kærlig hånd.</p>\r\n<p class=\"Tekst\" style=\"text-align: left;\">\r\n   <span class=\"Italic\">Speak:</span> Flere sager, hvor fagforeningerne har råbt højt, og rod i momsregnskabet viser også, at der ind imellem køres stramt og helt til kanten i de gamle huse.</p>\r\n<p class=\"Tekst\" style=\"text-align: left;\">[…]”</p>\r\n<p class=\"Tekst\" style=\"text-align: left;\">[Klager A] og [Klager B] klagede den <span class=\"Underline\">9. juli 2013</span> til DR over indholdet af speaken.</p>\r\n<p class=\"Tekst\" style=\"text-align: left;\">DR afviste den <span class=\"Underline\">7. august 2013</span> klagen.</p>\r\n<p class=\"Tekst\" style=\"text-align: left;\">\r\n   <span class=\"Italic\">Yderligere oplysninger</span>\r\n</p>\r\n<p class=\"Tekst\" style=\"text-align: left;\">DR har fremlagt udskrift af Højesterets dom af <span class=\"Underline\">11. maj 2010</span> i en appelsag mellem [Virksomhed A] ved [Klager B] og Skatteministeriet. (UFR 2010.2129H.)</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">2 Parternes synspunkter</span>\r\n</p>\r\n<p class=\"Tekst\" style=\"text-align: left;\">\r\n   <span class=\"Bold\">2.1 [Klager A] og [Klager B]s synspunkter</span>\r\n</p>\r\n<p class=\"Tekst\" style=\"text-align: left;\">Klagerne har anført, at udsendelsens anklage om, at de skulle have ”rod i momsregnskabet” er usand. Anklagen er krænkende, og klagerne har ikke haft mulighed for at komme til orde. Klagerne har ikke indgået nogen aftale med DR om denne formulering eller godkendt anklagen.</p>\r\n<p class=\"Tekst\" style=\"text-align: left;\">Klagerne er ikke bekendt med DR2’s temalørdag eller de efterfølgende genudsendelser, men det gør ikke forholdet mindre groft, at DR har gentaget anklagen flere gange.</p>\r\n<p class=\"Tekst\" style=\"text-align: left;\">Til DR’s oplysninger om, at anklagen om rod i momsregnskabet beror på en momssag fra 1996-99 mod [Klager B], har klagerne anført, at [Klager B] ikke driver de tre hoteller, som omtales i udsendelsen, og udsendelsen derfor er krænkende over for ejere og driftsansvarlige. Hoteldriften forestås af Hotelejerforeningen. Vraa Slotshotel ApS overtog hoteldriften i 2010, og [Klager A] ejer restauranten på Kokkedal og Store Restrup. Ingen af disse har rod i deres momsregnskaber.</p>\r\n<p class=\"Tekst\" style=\"text-align: left;\">Den af DR omtalte højesteretsdom konkluderer ikke, at [Klager B] har rod i momsregnskabet. Højesteret stadfæstede Landsskatterettens afgørelse om, at [Klager B] var berettiget til at udleje lokaler uden moms.</p>\r\n<p class=\"Tekst\" style=\"text-align: left;\">Oplysningen om rod i momsregnskabet er en uberettiget beskyldning om en straffelovsovertrædelse.</p>\r\n<p class=\"Tekst\" style=\"text-align: left;\">\r\n   <span class=\"Bold\">2.2 DR’s synspunkter</span>\r\n</p>\r\n<p class=\"Tekst\" style=\"text-align: left;\">DR har anført, at udsendelsen er en nedredigeret version af en temalørdag på DR2 med premiere den 6. august 2011. Den påklagede speak om rod i momsregnskabet indgik også i udsendelsen, da den blev bragt i 2011, og i de efterfølgende fem genudsendelser i 2011-12.</p>\r\n<p class=\"Tekst\" style=\"text-align: left;\">Speaken blev detaljeret aftalt mundtligt mellem udsendelsens tilrettelægger og [Klager A] i forbindelse med optagelserne og premieren den 6. august 2011. Aftalen var, at DR bragte oplysningen, men ikke gik yderligere ind i sagen.</p>\r\n<p class=\"Tekst\" style=\"text-align: left;\">DR har ikke modtaget nogen klage over speaken i forbindelse med premieren eller genudsendelserne.</p>\r\n<p class=\"Tekst\" style=\"text-align: left;\">Det er DR’s opfattelse på grundlag af Højesterets dom, at der er belæg for oplysningen om, at der i forbindelse med driften af slottene har været rod i momsregnskabet.</p>\r\n<p class=\"Tekst\" style=\"text-align: left;\">DR oplyser i speaken, at ”[…] rod i momsregnskabet viser også, at der ind imellem køres stramt og helt til kanten i de gamle huse.” ”De gamle huse” henviser til de tre hoteller, udsendelsen besøger, og ikke en bestemt person. Udsendelsen placerer således ikke ejerskabet personligt til [Klager B].</p>\r\n<p class=\"Tekst\" style=\"text-align: left;\">Ifølge DR’s oplysninger er det klagerne, der ejer hotellerne personligt eller gennem forskellige selskaber. Det fremgår af hjemmesiden for Vraa Slotshotel, at slottet i 2009 blev erhvervet af Vraa Slotshotel ApS ved [Klagernes familie]. I brochuren for Store Restrup Slotshotel fremgår det, at [Klagernes familie] i 1990 erhvervede ejendommen og indrettede slotshotel. I brochuren for Kokkedal Slot fremgår det, at [Klagernes familie] i 1988 købte slottet, og i brochurens historiske oversigt angives klagerne som de sidst nævnte ejere.</p>\r\n<p class=\"Tekst\" style=\"text-align: left;\">Speakens oplysning er efter DR’s opfattelse ikke en anklage mod klagerne om at have foretaget en strafbar handling. En sag om moms kan være en civil- eller straffesag.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">3 Pressenævnets begrundelse og afgørelse</span>:</p>\r\n<p class=\"Tekst\" style=\"text-align: left;\">I sagens behandling har følgende nævnsmedlemmer deltaget:</p>\r\n<p class=\"Tekst\" style=\"text-align: left;\">Jytte Scharling, Dorthe Carlsen, Ulrik Holmstrup og Marianne Druedahl.</p>\r\n<p class=\"Tekst\" style=\"text-align: left;\">Det følger af de vejledende regler for god presseskik, at det er mediernes opgave at bringe korrekt og hurtig information. Så langt det er muligt, bør det kontrolleres, om de oplysninger, der gives eller gengives, er korrekte. Oplysninger, som kan være skadelige, krænkende eller virke agtelsesforringende for nogen, skal efterprøves i særlig grad, inden de bringes, først og fremmest ved forelæggelse for den pågældende. Forelæggelse bør ske således, at der gives den adspurgte rimelig tid til at svare, jf. punkterne A.1 og A.3.</p>\r\n<p class=\"Tekst\" style=\"text-align: left;\">Nævnet finder, at oplysningen om rod i momsregnskabet kan være skadelig, krænkende eller virke agtelsesforringende for [Klager A] og [Klager B], og oplysningen har derfor skullet efterprøves i særlig grad, først og fremmest ved forelæggelse for klagerne.</p>\r\n<p class=\"Tekst\" style=\"text-align: left;\">Parterne har afgivet modstridende forklaringer om, hvorvidt oplysningen er blevet forelagt klagerne, og hvorvidt parterne har aftalt ordlyden af den bragte speak. Oplysningen har tidligere været bragt flere gange. Der er ikke tilføjet nye elementer i forhold til oplysningen, ligesom klagerne ikke tidligere har klaget over den bragte oplysning.</p>\r\n<p class=\"Tekst\" style=\"text-align: left;\">På denne baggrund udtaler Pressenævnet ikke kritik af DR.</p>\r\n<p class=\"Tekst\" style=\"text-align: left;\">Afgjort den 22. oktober 2013</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/11/2013"
        },
        {
            "displayName": "Accession",
            "displayValue": "W20130958625"
        },
        {
            "displayName": "Entydig dokumentidentifikation",
            "displayValue": "AA007415"
        },
        {
            "displayName": "Dato for indlæggelse",
            "displayValue": "02/11/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9586"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "22/10/2013"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "13-70-00510"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}