{
    "id": 113305,
    "title": "1987 LSF 171   FORSLAG TIL LOV OM ÆNDRING AF LOV OM MILJØ OG GENTEKNOLOGI ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 171",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 171 </P>  \r\n\r\n<P></P>  \r\n\r\n<P>Forslag til Lov om ændring af lov om miljø og genteknologi </P>  \r\n\r\n<P></P>  \r\n\r\n<P>Fremsat af miljøministeren (Chr. Christensen) </P>  \r\n\r\n<P></P>  \r\n\r\n<P>den 14. januar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov nr. 288 af 4. juni 1986 om miljø og genteknologi foretages </P>  \r\n\r\n<P>følgende ændringer: </P>  \r\n\r\n<P>1. I § 1, stk. 2, udgår: &#187;samt cellehybridisering&#171;. </P>  \r\n\r\n<P>2. § 1, stk. 5, ophæves. </P>  \r\n\r\n<P>Stk. 6 bliver herefter stk. 5. </P>  \r\n\r\n<P>3. I § 3 ændres &#187;§ 1, stk. 2 - 5&#171; til: &#187;§ 1, stk. 2 -  \r\n\r\n 4&#171;. </P>  \r\n\r\n<P>4. I § 9 indsættes efter stk. 1 som nyt stykke: </P>  \r\n\r\n<P>&#187;Stk. 2: Storskalaforsøg, hvor der fremstilles eller anvendes </P>  \r\n\r\n<P>genteknologisk ændrede organismer eller celler, må kun ske i </P>  \r\n\r\n<P>anlæg, der er godkendt til dette formål af miljøministeren efter </P>  \r\n\r\n<P>regler udstedt efter denne lov og af arbejdsministeren efter lov </P>  \r\n\r\n<P>om arbejdsmiljø.&#171; </P>  \r\n\r\n<P>Stk. 2 - 3 bliver herefter stk. 3 - 4. </P>  \r\n\r\n<P>5. I § 9, stk. 2, der bliver stk. 3, ændres: &#187;og laboratorieområder,  \r\n\r\n</P>  \r\n\r\n<P>der er nævnt i stk. 1&#171;. til: &#187;, laboratorieområder og anlæg til  \r\n\r\n</P>  \r\n\r\n<P>storskalaforsøg, der er nævnt i stk. 1 og 2&#171;. </P>  \r\n\r\n<P>6. § 10, 2. pkt., ophæves. </P>  \r\n\r\n<P>7. I § 14, stk. 1, § 15, stk. 1 og 2, § 16, stk. 1 og 2, og i § 32, </P>  \r\n\r\n<P>stk. 1, nr. 2, ændres &#187;§§ 10 - 13&#171; til: &#187;§ 9, stk. 2, og §§  \r\n\r\n 10 - </P>  \r\n\r\n<P>13&#171;. </P>  \r\n\r\n<P>8. I § 14, stk. 1, indsættes efter &#187;§§ 10 - 13&#171;: &#187;,  \r\n\r\n herunder regler </P>  \r\n\r\n<P>om indførelse af anmeldelsesordninger&#171;. </P>  \r\n\r\n<P>9. I § 27, stk. 2 og 3, ændres &#187;§§ 10 - 13&#171; til: &#187;§§ 11 -  \r\n\r\n 13&#171;. </P>  \r\n\r\n<P>10. I § 27 indsættes efter stk. 3 som nyt stykke: </P>  \r\n\r\n<P>&#187;Stk. 4. Klage over en meddelt godkendelse efter § 10 har ikke </P>  \r\n\r\n<P>opsættende virkning, medmindre klagemyndigheden bestemmer andet.&#171;  \r\n\r\n</P>  \r\n\r\n<P>Stk. 4 og 5 bliver herefter stk. 5 og 6. </P>  \r\n\r\n<P>11. I § 32, stk. 1, nr. 1, ændres &#187;§ 9&#171; til: &#187;§ 9, stk. 1,  \r\n\r\n stk. 3 og </P>  \r\n\r\n<P>stk. 4&#171;. </P>  \r\n\r\n<P>12. I § 32, stk. 3, indsættes efter &#187;§ 9, stk. 1&#171;: &#187;og stk.  \r\n\r\n 2&#171;. </P>  \r\n\r\n<P>13. I § 32, stk. 4, ændres &#187;§ 9, stk. 2&#171; til: &#187;§ 9, stk.  \r\n\r\n 2-4&#171;. </P>  \r\n\r\n<P>§ 2 </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>Folketinget behandlede i 1986 genteknologiområdet, dels i </P>  \r\n\r\n<P>forbindelse med en forespørgsel vedrørende bioteknologi m.v. (F. </P>  \r\n\r\n<P>18, Folketingstidende 1985-86, 1. saml. sp. 6363), dels i </P>  \r\n\r\n<P>forbindelse med vedtagelse af lov nr. 288 af 4. juni 1986 om </P>  \r\n\r\n<P>miljø og genteknologi. (Folketingstidende 1985-86, 1. saml. FF </P>  \r\n\r\n<P>sp. 8910, sp. 9237, sp. 12154, sp. 12505 samt tillæg A sp. 5279, </P>  \r\n\r\n<P>tillæg B sp. 1999 og 2255 samt tillæg C sp. 1067). </P>  \r\n\r\n<P>I forbindelse med vedtagelsen af loven lovede miljøministeren at </P>  \r\n\r\n<P>give Folketinget en redegørelse for, hvordan loven har virket, </P>  \r\n\r\n<P>omkring 1. februar 1988. Der henvises til den samtidigt forelagte </P>  \r\n\r\n<P>redegørelse om loven om miljø- og genteknologi. </P>  \r\n\r\n<P>Det fremgår af redegørelsen, at det samtidig vil blive forslået at </P>  \r\n\r\n<P>ændre reglerne om storskalaforsøg og opsættende virkning, samt at </P>  \r\n\r\n<P>justere lovens område. </P>  \r\n\r\n<P>Efter lovforslaget udgår cellehybridisering for det første af lovens </P>  \r\n\r\n<P>område. Dernæst foreslås det, at storskalaforsøg med genteknologi </P>  \r\n\r\n<P>skal reguleres efter samme model som det system, der gælder for </P>  \r\n\r\n<P>forskning i laboratorier. Endelig foreslås det at ophæve den </P>  \r\n\r\n<P>opsættende virkning af klage m.v. i produktionssager, svarende </P>  \r\n\r\n<P>til miljøbeskyttelsesloven. </P>  \r\n\r\n<P>Forslaget har været sendt til udtalelse i Arbejdsministeriet, </P>  \r\n\r\n<P>Finansministeriet, Fiskeriministeriet, Industriministeriet, </P>  \r\n\r\n<P>Justitsministeriet, Landbrugsministeriet, Sundhedsministeriet og </P>  \r\n\r\n<P>Undervisningsministeriet. </P>  \r\n\r\n<P>Lovforslaget vil blive notificeret overfor EF-Kommissionen i medfør </P>  \r\n\r\n<P>af reglerne i informationsaftalerne. </P>  \r\n\r\n<P>Administrative og økonomiske konsekvenser </P>  \r\n\r\n<P>Personalebehovet i Levnedsmiddelstyrelsen, der fortsat står for den </P>  \r\n\r\n<P>altovervejende del af administrationen af loven, forventes ikke </P>  \r\n\r\n<P>at ville stige som følge af ændringerne. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 1 </P>  \r\n\r\n<P>Til nr. 1-3 </P>  \r\n\r\n<P>Det foreslås, at cellehybridisering udgår af loven. Det har i </P>  \r\n\r\n<P>praksis vist sig, at man ikke altid klart kan skelne mellem </P>  \r\n\r\n<P>resultaterne af traditionel planteforædling og resultaterne af </P>  \r\n\r\n<P>cellehybridisering. Da det i bemærkningerne til regeringens </P>  \r\n\r\n<P>oprindelige lovforslag var forudsat, at traditionel </P>  \r\n\r\n<P>planteforædling ikke skulle være omfattet, skønnes det derfor </P>  \r\n\r\n<P>rigtigst på grund af afgrænsningsvanskelighederne at udelade </P>  \r\n\r\n<P>cellehybridisering. Forslaget betyder samtidig, at fremstilling </P>  \r\n\r\n<P>af monoklonale antistoffer, der sker ved cellehybridisering, ikke </P>  \r\n\r\n<P>længere vil være omfattet af loven. </P>  \r\n\r\n<P>Til nr. 4 og 5 </P>  \r\n\r\n<P>Storskalaforsøg skal ifølge lovens § 10 behandles efter samme </P>  \r\n\r\n<P>godkendelsesprocedure som produktionssager. Ifølge </P>  \r\n\r\n<P>lovbemærkningerne afgrænses storskalaforsøg nedadtil til 10 </P>  \r\n\r\n<P>liter-volumen, således at udviklings-, afprøvnings- og </P>  \r\n\r\n<P>forsøgsproduktion under dette volumen behandles efter </P>  \r\n\r\n<P>forskningsreglerne. Der åbnes mulighed i bemærkningerne for, at </P>  \r\n\r\n<P>Arbejdsministeriet efter aftale med Miljøministeriet og det </P>  \r\n\r\n<P>pågældende amtsråd kan behandle sager om udviklings-, </P>  \r\n\r\n<P>afprøvnings- og forsøgsproduktion over 10 liter efter </P>  \r\n\r\n<P>forskningsreglerne, når det er forsvarligt. Erfaringen har vist, </P>  \r\n\r\n<P>at dette er muligt i så stort omfang, at der ikke længere er tale </P>  \r\n\r\n<P>om den undtagelsesituation, som loven forudsatte. Det foreslås </P>  \r\n\r\n<P>derfor, at storskalaforsøg udskilles fra produktionssager til en </P>  \r\n\r\n<P>regulering, der viderefører principperne fra den hidtidige </P>  \r\n\r\n<P>dispensationspraksis. Dette vil blive fulgt op ved den nødvendige </P>  \r\n\r\n<P>tilpasning af Arbejdsministeriets bekendtgørelse nr. 578 af 1. </P>  \r\n\r\n<P>september 1987. </P>  \r\n\r\n<P>Storskalaforsøg defineres som al aktivitet med genteknologi, der </P>  \r\n\r\n<P>ikke er egentlig produktion, og som vedrører et volumen på over </P>  \r\n\r\n<P>10 liter. Formålet med storskalaforsøg er at afprøve forskellige </P>  \r\n\r\n<P>produktionsomstændigheder, og herunder også at finde den rigtige </P>  \r\n\r\n<P>produktionsorganisme. Den foreslåede ordning vil udover at </P>  \r\n\r\n<P>videreføre hidtidig praksis tage udgangspunkt i de principper for </P>  \r\n\r\n<P>industriel anvendelse, der fremgår af OECD-rapporten &#187;Recombinant  \r\n\r\n</P>  \r\n\r\n<P>DNA Safety Considerations&#171;. </P>  \r\n\r\n<P>I OECD-rapporten er foreslået en række kriterier, der skal være </P>  \r\n\r\n<P>opfyldt for, at en organisme kan karakteriseres som en </P>  \r\n\r\n<P>lavrisikoorganisme. Disse kriterier vedrører dels </P>  \r\n\r\n<P>værtsorganismen, dels det indsatte materiale, dels den herefter </P>  \r\n\r\n<P>genteknologisk ændrede organisme. For eksempel skal en </P>  \r\n\r\n<P>værtsorganisme have en lang historie med hensyn til sikker </P>  \r\n\r\n<P>industriel anvendelse. Det indsatte arvemateriale skal være </P>  \r\n\r\n<P>velkarakteriseret og fri for kendte skadelige egenskaber. Den </P>  \r\n\r\n<P>genteknologisk ændrede organisme skal have begrænsede </P>  \r\n\r\n<P>overlevelsesmuligheder i miljøet og være uden miljømæssigt </P>  \r\n\r\n<P>uheldige virkninger. Kriterierne er ikke særligt præcise og vil </P>  \r\n\r\n<P>kunne udfyldes på forskellig måde. </P>  \r\n\r\n<P>Det fremgår endvidere af OECD-rapporten, at kravene til den fysiske </P>  \r\n\r\n<P>indeslutning vil være bestemt af den genteknologisk ændrede </P>  \r\n\r\n<P>organismes egenskaber. Ved anvendelse af lavrisikoorganismer, vil </P>  \r\n\r\n<P>minimal fysisk indeslutning ofte være tilstrækkelig. </P>  \r\n\r\n<P>Ved udfyldelsen af bemyndigelsen i den foreslåede § 9, stk. 2, vil </P>  \r\n\r\n<P>der i samarbejde med arbejdsministeren blive fastsat regler, der </P>  \r\n\r\n<P>indfører en kombineret godkendelses- og anmeldelsesordning. </P>  \r\n\r\n<P>Storskalaforsøg vil for fremtiden skulle foregå i pilotanlæg, der </P>  \r\n\r\n<P>er godkendt i fællesskab af Arbejdsministeriet og </P>  \r\n\r\n<P>Miljøministeriet. </P>  \r\n\r\n<P>Der vil blive tale om en kombineret godkendelses- og </P>  \r\n\r\n<P>anmeldelsesordning, der vil give mulighed for at skabe bredere og </P>  \r\n\r\n<P>mere fleksible rammer for stor skalaforsøg. Det er tanken at gøre </P>  \r\n\r\n<P>rammerne så brede, at virksomhederne normalt ikke under </P>  \r\n\r\n<P>udviklingsarbejdet med nærmere beskrevne organismer og </P>  \r\n\r\n<P>konstruktioner skal have tilladelse hver gang, man er nødt til at </P>  \r\n\r\n<P>ændre forsøgsomstændighederne. Samtidig vil der blive stillet </P>  \r\n\r\n<P>begrundede krav til den fysiske indeslutning til sikring af </P>  \r\n\r\n<P>miljøet, afhængig af hvor brede rammer, der vælges. </P>  \r\n\r\n<P>Ordningen indebærer, at en virksomhed eller forskningsinstitution </P>  \r\n\r\n<P>kan få et pilotanlæg til storskalaforsøg godkendt til anvendelse </P>  \r\n\r\n<P>med konstruktioner af organismer indenfor nærmere beskrevne </P>  \r\n\r\n<P>rammer. Rammerne kan for eksempel omfatte et større antal </P>  \r\n\r\n<P>projekter med bagegær og E.coli til udvikling af en række </P>  \r\n\r\n<P>lægemidler og enzymer. Konstruktioner indenfor godkendelsens </P>  \r\n\r\n<P>rammer kan afprøves uden videre. </P>  \r\n\r\n<P>Såfremt der ønskes udført storskalaforsøg i det pågældende anlæg med </P>  \r\n\r\n<P>organismer eller konstruktioner udenfor de beskrevne rammer, men </P>  \r\n\r\n<P>som virksomheden iøvrigt mener må opfattes som </P>  \r\n\r\n<P>lavrisikoorganismer, kan virksomheden gå i gang 30 dage efter en </P>  \r\n\r\n<P>anmeldelse, såfremt myndighederne ikke forinden har erklæret sig </P>  \r\n\r\n<P>uenige i dette. </P>  \r\n\r\n<P>Hvor der ikke er tale om lavrisikoorganismer, vil der blive tale om </P>  \r\n\r\n<P>en nyvurdering af pilotanlægget. </P>  \r\n\r\n<P>De oplysninger, der er relevante for vurderingen af anmeldelser i </P>  \r\n\r\n<P>storskalasager, vil i vidt omfang være de samme, som er relevante </P>  \r\n\r\n<P>ved vurderingen af anmeldelser af forskningsprojekter. </P>  \r\n\r\n<P>Der vil blive fastlagt krav til den fysiske indeslutning, hvorunder </P>  \r\n\r\n<P>storskalaforsøg kan foregå. Da formålet er at sikre </P>  \r\n\r\n<P>virksomhederne det nødvendige spillerum, vil myndighederne </P>  \r\n\r\n<P>generelt kræve en bedre fysisk indeslutning og sikring mod </P>  \r\n\r\n<P>udledning for storskalaforsøg end for den efterfølgende egentlige </P>  \r\n\r\n<P>produktion. Ændringen i nr. 5 tilsigter at give udtryk for, at </P>  \r\n\r\n<P>udgangspunktet for storskalaforsøg - som i forskningssager - er, </P>  \r\n\r\n<P>at udledning ikke bør finde sted. </P>  \r\n\r\n<P>Virksomhedernes pilotanlæg vil stadig være omfattet af </P>  \r\n\r\n<P>miljøbeskyttelseslovens regler i kap. 5. Der henvises til </P>  \r\n\r\n<P>Miljøstyrelsens orientering 4/1987 om miljøgodkendelse og </P>  \r\n\r\n<P>forsøgsanlæg. </P>  \r\n\r\n<P>Kompetencen til at træffe konkrete afgørelser i henhold til </P>  \r\n\r\n<P>lovforslagets § 9, stk. 2, om udledning, der foreslås lagt til </P>  \r\n\r\n<P>miljøministeren, vil blive delegeret til Levnedsmiddelstyrelsen. </P>  \r\n\r\n<P>I forbindelse med delegationen vil det blive fastsat, at </P>  \r\n\r\n<P>afgørelserne ikke kan påklages, bortset fra tilfælde, der er </P>  \r\n\r\n<P>principielle eller af væsentlig betydning, og da til </P>  \r\n\r\n<P>miljøministeren. </P>  \r\n\r\n<P>Til nr. 6 </P>  \r\n\r\n<P>Ændringen er en konsekvens af, at udviklings-, afprøvnings- og </P>  \r\n\r\n<P>forsøgsproduktion foreslås overført til regulering i lovens § 9. </P>  \r\n\r\n<P>Til nr. 7 </P>  \r\n\r\n<P>Det foreslås - på linie med reglerne om produktion - <B>at</B> de gældende  \r\n\r\n</P>  \r\n\r\n<P>regler om oplysningspligt m.v. for virksomhederne </P>  \r\n\r\n<P>fastholdes, <B>at</B> der kan fastsættes særlige vilkår om egenkontrol  \r\n\r\n</P>  \r\n\r\n<P>m.v., <B>at</B> de særlige tilbagekaldelsesregler i § 16, stk. 2, </P>  \r\n\r\n<P>gælder, og <B>at</B> det vil være strafbart at påbegynde storskalaforsøg  \r\n\r\n</P>  \r\n\r\n<P>uden nødvendig godkendelse. </P>  \r\n\r\n<P>Til nr. 8 </P>  \r\n\r\n<P>Det foreslås, at § 14 udvides således, at miljøministeren også kan </P>  \r\n\r\n<P>fastsætte regler om indførelse afanmeldelsesordninger. </P>  \r\n\r\n<P>Med udgangspunkt i den tidligere nævnte rapport fra OECD vil der som </P>  \r\n\r\n<P>nævnt i bemærkningerne til nr. 4 og 5 blive gennemført en </P>  \r\n\r\n<P>anmeldelsesordning for storskalaforsøg. </P>  \r\n\r\n<P>Til nr. 9 </P>  \r\n\r\n<P>Det har givet anledning til problemer, at ordningen for opsættende </P>  \r\n\r\n<P>virkning er forskellig fra ordningen på miljøbeskyttelsesområdet </P>  \r\n\r\n<P>for særligt forurenende virksomheder. Problemerne skyldes, at de </P>  \r\n\r\n<P>allerfleste virksomheder, der beskæftiger sig med genteknologi, </P>  \r\n\r\n<P>også skal godkendes efter miljøbeskyttelseslovens kap. 5. </P>  \r\n\r\n<P>Efter miljøbeskyttelsesloven kan al aktivitet - bortset fra bygge- </P>  \r\n\r\n<P>og anlægsarbejder - sættes i gang, såvel mens klagefristen løber, </P>  \r\n\r\n<P>som mens Miljøstyrelsen behandler en klage. Bygge- og </P>  \r\n\r\n<P>anlægsarbejder kan desuden i visse tilfælde få tilladelse til at </P>  \r\n\r\n<P>blive igangsat. Ved klage til Miljøankenævnet gælder der ikke </P>  \r\n\r\n<P>udtrykkelige regler, og udgangspunktet er dermed, at </P>  \r\n\r\n<P>klager <B>ikke</B> har opsættende virkning. </P>  \r\n\r\n<P>I § 27, stk. 2 og 3, i lov om miljø og genteknologi gælder det </P>  \r\n\r\n<P>derimod for alle instanser, at der undtagelsesfrit ikke kan sætte </P>  \r\n\r\n<P>nogen aktivitet i gang, imens klagefristen løber, mens der på den </P>  \r\n\r\n<P>anden side dog er mulighed for, at klagemyndigheden - når der er </P>  \r\n\r\n<P>klaget - kan ophæve den opsættende virkning. </P>  \r\n\r\n<P>Baggrunden for § 27 var dels hensynet til de andre klageberettigede, </P>  \r\n\r\n<P>der skulle have en realistisk mulighed for at klage, dels </P>  \r\n\r\n<P>hensynet til mulige påvirkninger af miljø, natur og sundhed, som </P>  \r\n\r\n<P>brugen af genteknologi kan give anledning til. </P>  \r\n\r\n<P>Det foreslås, at den opsættende virkning ændres således, at der </P>  \r\n\r\n<P>opstår parallellitet for produktionssagerne med </P>  \r\n\r\n<P>miljøbeskyttelsesloven. Det er vurderingen, at de </P>  \r\n\r\n<P>klageberettigede stadig vil have realistiske muligheder for at </P>  \r\n\r\n<P>klage. Udnyttelsen af tilladelsen betyder ikke i sig selv, at en </P>  \r\n\r\n<P>eventuel imødekommelse af klagen umuliggøres. </P>  \r\n\r\n<P>Det vil i øvrigt være op til virksomhederne selv at vurdere, om man </P>  \r\n\r\n<P>vil starte produktionen under en klagesag. </P>  \r\n\r\n<P>Det findes ikke nødvendigt at kræve ubetinget opsættende virkning af </P>  \r\n\r\n<P>klager, ligesom det heller ikke findes nødvendigt på </P>  \r\n\r\n<P>miljøbeskyttelsesområdet, idet miljømæssige komplikationer kun </P>  \r\n\r\n<P>vil være til stede i undtagelsestilfælde, idet det forventes, at </P>  \r\n\r\n<P>de anvendte produktionsorganismer normalt vil tilhøre </P>  \r\n\r\n<P>lavrisikogruppen. Det bemærkes, at klagemyndigheden ifølge </P>  \r\n\r\n<P>forslaget vil kunne pålægge opsættende virkning, hvis der skønnes </P>  \r\n\r\n<P>at være behov for det. </P>  \r\n\r\n<P>Det er ikke nødvendigt at ændre reglerne om opsættende virkning af </P>  \r\n\r\n<P>klager i sager efter §§ 11-13. Med hensyn til levnedsmidler m.v. </P>  \r\n\r\n<P>(§ 13) er der ikke modstrid med reglen i levnedsmiddellovens § </P>  \r\n\r\n<P>60. For stoffer og produkter (§ 12) er der overensstemmelse med § </P>  \r\n\r\n<P>54 i lov om kemiske stoffer og produkter. </P>  \r\n\r\n<P>Til nr. 10, 11, 12 og 13 </P>  \r\n\r\n<P>Ændringerne er en konsekvens af, at storskalaforsøg overføres til § </P>  \r\n\r\n<P>9. </P>  \r\n\r\n<P>Til § 2 </P>  \r\n\r\n<P>Det foreslås, at loven træder i kraft dagen efter bekendtgørelsen i </P>  \r\n\r\n<P>Lovtidende. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00171"
        },
        {
            "displayName": "Entydig dokumentidentifikation",
            "displayValue": "CL004813"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "171"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}