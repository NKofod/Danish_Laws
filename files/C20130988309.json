{
    "id": 161629,
    "title": "Meddelelse om behandling af sager om overtrædelse af markedsføringsloven (RM 7/2008 – rettet juli 2013)",
    "documentTypeId": "140",
    "isSagsforlobPeriodValid": true,
    "shortName": "CIR1H nr 9883 af 05/07/2013",
    "documentHtml": "<div class=\"bjelke\">Den fulde tekst</div><p class=\"Titel2\">Meddelelse om behandling af sager om overtrædelse af markedsføringsloven (RM 7/2008 – rettet juli 2013)</p>\r\n<p class=\"Tekst\">\r\n   <span class=\"BoldItalic\">1.</span> <span class=\"BoldItalic\">Overblik</span></p>\r\n<p class=\"Tekst\">\r\n   <span class=\"Bold\">2.</span> <span class=\"Bold\">Efterforskning og sagsbehandling</span></p>\r\n<p class=\"Tekst\">\r\n   <span class=\"Bold\">2.1.</span> <span class=\"Bold\">Anmeldelser modtaget fra Forbrugerombudsmanden</span></p>\r\n<p class=\"Tekst\">Langt størstedelen af sager vedrørende overtrædelse af markedsføringsloven må forventes at komme til politiets kendskab på baggrund af en anmeldelse fra Forbrugerombudsmanden.</p>\r\n<p class=\"Tekst\">\r\n   <span class=\"Underline\">Forbrugerombudsmanden</span> har til opgave at føre tilsyn med overholdelsen af markedsføringsloven, jf. lovens § 22, stk. 1. Udover markedsføringsloven fører Forbrugerombudsmanden også tilsyn med betalingsmiddelloven, lov om juridisk rådgivning, tobaksreklameloven og med e-handelsloven. I medfør af markedsføringslovens generalklausul (§ 1) kan Forbrugerombudsmanden endvidere gribe ind over for overtrædelser af den civilretlige forbrugerbeskyttelseslovgivning, som f.eks. købeloven, aftaleloven, forbrugeraftaleloven, renteloven mv.</p>\r\n<p class=\"Tekst\">Forbrugerombudsmanden kan herudover udarbejde og offentliggøre retningslinjer på nærmere angivne områder, der må anses for væsentlige, navnlig ud fra hensynet til forbrugerne, jf. markedsføringslovens § 24. Ud over disse retningslinjer har Forbrugerombudsmanden udfærdiget en række vejledninger vedrørende flere af markedsføringslovens bestemmelser. De nævnte retningslinjer samt vejledninger kan findes på Forbrugerombudsmandens hjemmeside (<span class=\"Underline\">www.forbrugerombudsmanden.dk</span>). De nævnte retningslinjer og vejledninger, som Forbrugerombudsmanden udsteder, er ikke formelt bindende, men handlinger i strid hermed må i almindelighed forventes at blive betragtet som stridende mod god markedsføringsskik.</p>\r\n<p class=\"Tekst\">Til håndhævelse af sit tilsyn har Forbrugerombudsmanden i henhold til markedsføringsloven en række retsmidler, herunder tilsagn efter forhandling, jf. markedsføringslovens § 23, stk. 1, påbud, jf. markedsføringslovens § 27, stk. 2, og foreløbigt forbud, jf. markedsføringslovens § 29, stk. 1.</p>\r\n<p class=\"Tekst\">Når Forbrugerombudsmanden beslutter at tage en sag op, vurderes det konkret, om der er tale om en potentiel straffesag. I kontakten med den erhvervsdrivende mv. gør Forbrugerombudsmanden – hvis der kan være tale om overtrædelse af en strafbelagt bestemmelse – opmærksom på dette og på, at der i givet fald ikke er pligt til at afgive de ønskede oplysninger, jf. retssikkerhedslovens § 10. Hvis den erhvervsdrivende ønsker at afgive de udbedte oplysninger, anmoder Forbrugerombudsmanden om, at den pågældende samtidig underskriver en samtykkeerklæring herom. Endvidere bliver vedkommende oplyst om, at samtykket til enhver tid kan tilbagekaldes.</p>\r\n<p class=\"Tekst\">Før Forbrugerombudsmanden anmelder en sag til politiet, er retsgrundlaget og faktum nøje vurderet. Endvidere er der om muligt foretaget bevissikring i sagen. Forud for en anmeldelse har den erhvervsdrivende sædvanligvis medvirket til sagens oplysning, herunder ved korrespondance, og der kan være holdt møder med den pågældende med henblik på at skære sagen til.</p>\r\n<p class=\"Tekst\">En <span class=\"Underline\">anmeldelse fra Forbrugerombudsmanden</span> vil derfor <span class=\"Underline\">indeholde grundlæggende oplysninger</span>, herunder også dokumentation i det omfang det har været muligt at fremskaffe. En anmeldelse vil tillige indeholde Forbrugerombudsmandens indstilling til sagen, herunder eventuelt forslag til bødestørrelse samt relevant praksis. Hvis For-brugerombudsmanden har vurderet, at sagen kræver yderligere efterforskning, vil det i anmeldelsen sædvanligvis være foreslået, hvad en eventuel yderligere efterforskning, herunder f.eks. afhøringstemaer, kan bestå i.</p>\r\n<p class=\"Tekst\">Anmeldelsen vil endvidere typisk være vedlagt et udkast til et anklageskrift/bødeforelæg, ligesom Forbrugerombudsmanden i anmeldelsen vil have tilkendegivet, hvorvidt man ønsker at overtage udførelsen af tiltalen, jf. nærmere herom i afsnittet om tiltalens udførelse.</p>\r\n<p class=\"Tekst\">Under hensyn til Forbrugerombudsmandens forarbejde bør en anmeldelse behandles sådan, at politiet i forlængelse af modtagelsen vurderer, om der er behov for yderligere efterforskning i sagen, f.eks. ved indhentelse af nærmere oplysninger om de faktiske forhold, afhøringer mv. I den forbindelse bør den mistænkte som udgangspunkt afhøres og sigtes, hvis der er grundlag herfor, herunder også i lyset af afhøringstemaer, der kan være tilkendegivet af Forbrugerombudsmanden. Om rette strafsubjekt se afsnit 2.3. Det kan i visse sager være hensigtsmæssigt, at en medarbejder fra Forbrugerombudsmanden deltager i afhøringer. Det kan f.eks. være i sager af principiel karakter eller sager, hvor det må antages, at der kan være behov for særlig ekspertise.</p>\r\n<p class=\"Tekst\">Hvis der under politiets efterforskning af sagen fremkommer nye væsentlige oplysninger, som Forbrugerombudsmanden ikke kan antages at være bekendt med, bør der indhentes en udtalelse fra Forbrugerombudsmanden herom.</p>\r\n<p class=\"Tekst\">Samarbejdet med Forbrugerombudsmanden under eventuel yderligere efterforskning foregår ved direkte kontakt til den medarbejder hos Forbrugerombudsmanden, som har oversendt anmeldelsen.</p>\r\n<p class=\"Tekst\">\r\n   <span class=\"Bold\">2.2.</span> <span class=\"Bold\">Anmeldelser modtaget fra andre</span></p>\r\n<p class=\"Tekst\">Når politiet modtager en anmeldelse fra andre end Forbrugerombudsmanden, må politiet på baggrund af den modtagne anmeldelse vurdere, om der er behov for yderligere efterforskning i sagen, f.eks. ved indhentelse af nærmere oplysninger om de faktiske forhold, afhøringer mv. I den forbindelse bør den mistænkte som udgangspunkt afhøres og sigtes, hvis der er grundlag herfor. Om rette strafsubjekt se afsnittet om ”Hvem skal sigtes” nedenfor.</p>\r\n<p class=\"Tekst\">Sagen bør, medmindre anmeldelsen kan afvises som åbenbart grundløs, endvidere forelægges for Forbrugerombudsmanden med henblik på en vurdering af, om der foreligger et strafbart forhold samt udarbejdelse af udkast til eventuelt anklageskrift/bødeforelæg. I sager, hvor det er åbenbart, at der ikke indgår forbrugerhensyn, og hvor førelse af sagen ikke forudsætter en særlig viden eller ekspertise i forhold til markedsføringsloven, skal sagen ikke forelægges for Forbrugerombudsmanden. Sager om overtrædelse af markedsføringslovens § 19 eller om overbygningen på denne bestemmelse i straffelovens § 299 a om erhvervshemmeligheder mv. skal således ikke forelægges for Forbrugerombudsmanden.</p>\r\n<p class=\"Tekst\">Når sagen har været forelagt for Forbrugerombudsmanden, følges i øvrigt de retningslinjer, der gælder for anmeldelser modtaget fra Forbrugerombudsmanden i afsnit 2.1.</p>\r\n<p class=\"Tekst\">\r\n   <span class=\"Bold\">2.3.</span> <span class=\"Bold\">Hvem skal sigtes</span></p>\r\n<p class=\"Tekst\">Før der rejses sigtelse, bør det overvejes, om sigtelsen skal rettes mod en enkeltperson eller et selskab (juridisk person).</p>\r\n<p class=\"Tekst\">Hvis overtrædelsen er begået af et selskab, bør selskabet som udgangspunkt sigtes, hvis betingelserne herfor i øvrigt er opfyldt. I de tilfælde, hvor ledelsen af selskabet eller en overordnet ansat, herunder direktøren, har handlet ansvarspådragende, bør den pågældende ligeledes sigtes.</p>\r\n<p class=\"Tekst\">Tiltale mod underordnede ansatte rejses i almindelighed ikke, medmindre der foreligger særlige omstændigheder. Dette kan være tilfældet, hvis der er tale om en grov overtrædelse, som den underordnede ansatte har begået forsætligt og eventuelt tillige på eget initiativ. I disse tilfælde rejses der tillige tiltale mod selskabet.</p>\r\n<p class=\"Tekst\">For så vidt angår sager, hvor overtrædelsen er begået i et datterselskab, kan der henvises til Højesterets dom <span class=\"Underline\">U2001.777H</span>, som omhandlede ulovlig tilgift. Højesteret frifandt i den sag moderselskabet, mod hvem der var rejst tiltale, idet markedsføringen var foretaget af et datterselskab. Der var i denne sag ikke grundlag for at statuere identifikation eller i øvrigt pålægge moderselskabet ansvar for medvirken.</p>\r\n<p class=\"Tekst\">\r\n   <span class=\"Bold\">3.</span> <span class=\"Bold\">Forberedelse</span></p>\r\n<p class=\"Tekst\">\r\n   <span class=\"Bold\">3.1.</span> <span class=\"Bold\">Tiltalespørgsmålet</span></p>\r\n<p class=\"Tekst\">Det er anklagemyndigheden (politidirektøren), som rejser tiltale i sager vedrørende overtrædelse af markedsføringsloven, og herunder vurderer om sagen kan afgøres med et udenretligt bødeforelæg, jf. retsplejelovens § 832.</p>\r\n<p class=\"Tekst\">Med henblik på at sikre en ensartet praksis i sager om overtrædelse af markedsføringsloven bør tiltale ikke rejses, uden at Forbrugerombudsmanden har givet tilslutning hertil. En sådan tilslutning antages at foreligge, hvis Forbrugerombudsmanden har indgivet anmeldelse eller har afgivet en udtalelse om sagen under politiets efterforskning, og i den forbindelse har udtalt, at der bør rejses tiltale, og udtalt sig om bødestørrelsen.</p>\r\n<p class=\"Tekst\">I sager, hvor Forbrugerombudsmanden skal varetage udførelsen af straffesagen for by- eller landsret, bør anklageskriftet udarbejdes i samarbejde mellem anklagemyndigheden og Forbrugerombudsmanden. Dette sker i almindelighed ved, at Forbrugerombudsmanden enten i forbindelse med anmeldelsen eller i forbindelse med en senere udtalelse har fremsendt et udkast til anklageskrift/bødeforelæg.</p>\r\n<p class=\"Tekst\">I tilfælde af uenighed mellem anklagemyndigheden og Forbrugerombudsmanden om afgørelsen af tiltalespørgsmålet eller tiltalens udformning skal sagen forelægges for statsadvokaten.</p>\r\n<p class=\"Tekst\">\r\n   <span class=\"Bold\">3.2.</span> <span class=\"Bold\">Tiltalens udførelse</span></p>\r\n<p class=\"Tekst\">Det er anklagemyndigheden (politidirektøren), der som (det principielle) udgangspunkt møder i byretten i sager vedrørende overtrædelse af markedsføringsloven.</p>\r\n<p class=\"Tekst\">Udførelsen af tiltalen skal dog overlades til Forbrugerombudsmanden på begæring, jf. markedsføringslovens § 27, stk. 6. Dette gælder også i de sager, hvor anmeldelsen kommer fra andre end Forbrugerombudsmanden.</p>\r\n<p class=\"Tekst\">Det praktiske udgangspunkt er, at det sædvanligvis er Forbrugerombudsmanden eller en af dennes medarbejdere, der fører sagerne i retten.</p>\r\n<p class=\"Tekst\">Efter retsplejelovens § 105, stk. 3, kan Rigsadvokaten således beskikke Forbrugerombudsmanden og ansatte i Konkurrence- og Forbrugerstyrelsen til at varetage udførelsen af straffesager for by- og landsret i sager vedrørende overtrædelse af markedsføringsloven. En sådan beskikkelse sker efter anmodning fra Forbrugerombudsmanden til Rigsadvokaten og er generel, således at der ikke skal ske beskikkelse af den pågældende i hver enkelt sag.</p>\r\n<p class=\"Tekst\">Det er som udgangspunkt Rigsadvokaten, der varetager udførelsen af straffesager for Højesteret, men Rigsadvokaten kan efter omstændighederne på baggrund af en helt konkret vurdering bemyndige andre til at virke som anklager ved Højesteret, jf. retsplejelovens § 100, stk. 2.</p>\r\n<p class=\"Tekst\">Efter retsplejelovens § 104, stk. 2, kan Rigsadvokaten ligeledes beskikke Forbrugerombudsmanden og ansatte i Konkurrence- og Forbrugerstyrelsen til at varetage udførelsen af straffesager for by- og landsret i sager vedrørende overtrædelse af f.eks. forbrugeraftaleloven. En sådan beskikkelse er ikke generel men gives i den enkelte sag.</p>\r\n<p class=\"Tekst\">I sager, hvor Forbrugerombudsmanden skal varetage udførelsen af straffesagen for by- eller landsret, bør bevisfortegnelsen udarbejdes i samarbejde mellem anklagemyndigheden og Forbrugerombudsmanden. Det sker som udgangspunkt ved, at Forbrugerombudsmanden fremsender et udkast til en bevisfortegnelse til anklagemyndigheden, der herefter udfærdiger den endelige bevisfortegnelse og indkalder vidner mv.</p>\r\n<p class=\"Tekst\">\r\n   <span class=\"BoldItalic\">4.</span> <span class=\"BoldItalic\">Jura</span></p>\r\n<p class=\"Tekst\">\r\n   <span class=\"Bold\">5.</span> <span class=\"Bold\">Straf og andre retsfølger</span></p>\r\n<p class=\"Tekst\">\r\n   <span class=\"Bold\">5.1.</span> <span class=\"Bold\">Straffehjemlen i markedsføringslovens § 30</span></p>\r\n<p class=\"Tekst\">Lov om markedsføring (markedsføringsloven) regulerer virksomheders markedsadfærd.</p>\r\n<p class=\"Tekst\">Markedsføringslovens <span class=\"Underline\">overordnede formål</span> er at sikre, at erhvervsvirksomhed drives tilbørligt og rimeligt under hensyn til såvel forbrugerne, andre erhvervsdrivende, herunder konkurrenter, samt almene samfundsinteresser, jf. generalklausulen i markedsføringslovens § 1. Bestemmelsen i § 1 er ikke strafbelagt.</p>\r\n<p class=\"Tekst\">Kapitel 2 i markedsføringsloven indeholder de generelle regler om adfærd på markedet, som gælder både for virksomhederne indbyrdes og i forholdet mellem virksomhederne og forbrugerne. De bestemmelser, som vedrører markedsføring rettet mod almindelige forbrugere, er samlet i kapitel 3, mens lovregler, der alene vedrører erhvervsforhold, er indeholdt i kapitel 4. Kapitel 5, 6 og 7 omhandler bl.a. retsmidler og værneting samt Forbrugerombudsmandens virksomhed. Endelig findes reglerne om bl.a. straf og påtale i kapitel 8.</p>\r\n<p class=\"Tekst\">Overtrædelse af markedsføringsloven straffes efter <span class=\"Underline\">markedsføringslovens § 30</span>. Hovedparten af bestemmelserne i lovens kapitel 2-4 er strafbelagt, jf. markedsføringslovens § 30, stk. 3. Overtrædelse straffes med bøde.</p>\r\n<p class=\"Tekst\">Overtrædelse af § 3, stk. 2, der består i skadelig omtale af en anden erhvervsdrivende eller af forhold, der på særlig måde angår den pågældende, og overtrædelse af § 5 er undergivet privat påtale.</p>\r\n<p class=\"Tekst\">Overtrædelse af § 19 om erhvervshemmeligheder straffes med bøde eller fængsel i indtil 1 år og 6 måneder, medmindre højere straf er forskyldt efter straffelovens § 299 a. Påtale sker kun efter den forurettedes begæring.</p>\r\n<p class=\"Tekst\">I § 30, stk. 6, er der hjemmel til at pålægge juridiske personer strafansvar efter straffelovens kapitel 5.</p>\r\n<p class=\"Tekst\">\r\n   <span class=\"Bold\">5.2.</span> <span class=\"Bold\">Generelt om straffastsættelsen</span></p>\r\n<p class=\"Tekst\">Bøderne skal ifølge <span class=\"Underline\">forarbejderne</span> til de skiftende markedsføringslove have en sådan størrelse, at de har en reel præventiv effekt.</p>\r\n<p class=\"Tekst\">Det overordnede udgangspunkt for fastsættelsen af bødestørrelsen i sager vedrørende overtrædelse af markedsføringsloven er, at der lægges vægt på overtrædelsernes grovhed, omfang og den tilsigtede økonomiske gevinst. Dette skal som udgangspunkt ske ved, at der lægges vægt på <span class=\"Underline\">den indvundne eller tilsigtede fortjeneste</span>.</p>\r\n<p class=\"Tekst\">Såfremt det ikke er muligt at fastlægge størrelsen af en sådan indvundet eller tilsigtet fortjeneste, fremgår det af forarbejderne, at der i stedet skal lægges vægt på <span class=\"Underline\">størrelsen af markedsføringsomkostningerne</span>, således at bøden som udgangspunkt fastsættes til det dobbelte af disse omkostninger.</p>\r\n<p class=\"Tekst\">\r\n   <span class=\"Bold\">5.2.1.</span> <span class=\"Bold\">Retspraksis</span></p>\r\n<p class=\"Tekst\">De hensyn, der er nævnt i forarbejderne, er også tillagt vægt i retspraksis. Som eksempler herpå kan der henvises til Højesterets dom <span class=\"Underline\">U1999.1594H</span>, hvor en direktør/ anpartshaver i et selskab blev idømt en bøde på 250.000 kr. for overtrædelse af markedsføringsloven for i flere tilfælde at have udsendt vildledende markedsføringsmateriale. Udgifterne til markedsføringen for tre af forholdene var oplyst til ca. 420.000 kr. Højesteret lagde ved straffens fastsættelse blandt andet vægt på markedsføringsomkostningerne. Anklagemyndigheden havde under Højesterets behandling af sagen nedlagt påstand om stadfæstelse. Det bemærkes, at tiltaltes bror ved Sø- og Handelsrettens dom ligeledes var fundet skyldig i overtrædelse af markedsføringsloven og idømt en bøde på 250.000 kr. Han havde dog ikke efterfølgende anket dommen til Højesteret.</p>\r\n<p class=\"Tekst\">Også i Højesterets dom <span class=\"Underline\">U2003.827H</span>, hvor et anpartsselskab blev idømt en bøde på 2 mio. kr. for flere overtrædelser af markedsføringsloven, blev der ved straffastsættelsen lagt vægt på markedsføringsomkostningerne. Højesteret fandt det i denne sag ikke muligt at skønne over størrelsen af den fortjeneste, der var tilsigtet med den ulovlige markedsføring. Bøden blev herefter fastsat ud fra en skønsmæssig vurdering, hvori bl.a. markedsføringsomkostningerne indgik. Højesterets dom er fra før vedtagelsen af 2005-markedsføringsloven og omhandler bl.a. tilgift, som på daværende tidspunkt var særskilt kriminaliseret (tidligere § 6 nu omfattet af bestemmelsen i § 9 om salgsfremmende foranstaltninger).</p>\r\n<p class=\"Tekst\">For så vidt angår spørgsmålet om, hvorledes omkostningerne ved markedsføring skal opgøres, kan der henvises til <span class=\"Underline\">U2008.161/2H</span>. Det fremgår heraf, at omkostningerne ved markedsføring normalt opgøres uden momsudgiften. Det bemærkes, at dommen vedrører overtrædelse af markedsføringslovens dagældende § 10, stk. 1 - forbud mod rabatkuponer - der imidlertid blev ophævet ved lov nr. 621 af 14. juni 2011.</p>\r\n<p class=\"Tekst\">For yderligere retspraksis kan der henvises til Forbrugerombudsmandens redegørelse i betænkning 1457/2005 (side 230-231), der kan findes på <span class=\"Underline\">www.forbrugerombudsmanden.dk</span>. I øvrigt vil Forbrugerombudsmanden i forbindelse med en anmeldelse om overtrædelse af markedsføringsloven ofte vedlægge relevant praksis.</p>\r\n<p class=\"Tekst\">\r\n   <span class=\"Bold\">5.3.</span> <span class=\"Bold\">Overtrædelse af markedsføringslovens § 6 (spam)</span></p>\r\n<p class=\"Tekst\">Markedsføringslovens § 6, stk. 1, indeholder et forbud mod, at en erhvervsdrivende i afsætningsøjemed retter henvendelse til nogen ved brug af elektronisk post, telefax eller automatiske opkaldssystemer (spam). Bestemmelsen gælder, uanset om modtageren er erhvervsdrivende eller forbruger. Ved elektronisk post forstås f.eks. e-mails og SMS-beskeder.</p>\r\n<p class=\"Tekst\">Er der tale om et løbende kundeforhold, gælder forbuddet som udgangspunkt ikke. Det følger af § 6, stk. 2.</p>\r\n<p class=\"Tekst\">Udgangspunktet ved udmåling af bøder i sager vedrørende overtrædelse af markedsføringsloven er, at der skal tages hensyn til den indvundne eller tilsigtede fortjeneste, og i tilfælde hvor det ikke er muligt at fastlægge størrelsen af en sådan indvundet eller tilsigtet fortjeneste, skal der i stedet lægges vægt på størrelsen af markedsføringsomkostningerne.</p>\r\n<p class=\"Tekst\">I sager om overtrædelse af markedsføringslovens § 6 (spam) er det ikke muligt at anvende markedsføringsomkostningerne for bødeberegning. Det skyldes, at markedsføringsomkostningerne i spam-sager er meget små, således at en bøde beregnet på baggrund heraf ikke vil have nogen præventiv effekt.</p>\r\n<p class=\"Tekst\">Der skal i stedet anvendes en <span class=\"Underline\">særlig beregningsmodel</span> for overtrædelse af forbuddet mod uanmodet henvendelse, uanset om henvendelsen sker via telefax, SMS eller e-mail. Det fremgår af forarbejderne til markedsføringsloven fra 2005, jf. L 13 af 6. juni 2005.</p>\r\n<p class=\"Tekst\">Der skal derfor anvendes følgende <span class=\"Underline\">bødeberegning</span>:</p>\r\n<p class=\"Tekst\">• <span class=\"Underline\">Op til 100 overtrædelser: en bøde på 10.000 kr.</span></p>\r\n<p class=\"Tekst\">• <span class=\"Underline\">Over 100 overtrædelser: en bøde på 100 kr. for hver overtrædelse.</span></p>\r\n<p class=\"Tekst\">Således vil der f.eks. for 60 overtrædelser skulle fastsættes en bøde på 10.000 kr. og for 140 overtrædelser en bøde på 14.000 kr.</p>\r\n<p class=\"Tekst\">Fastsættelse af straffen vil dog som altid bero på domstolenes konkrete vurdering i det enkelte tilfælde af samtlige sagens omstændigheder, og de angivne bødeniveauer vil kunne fraviges i op - eller nedgående retning, hvis der i den konkrete sag foreligger skærpende eller formildende omstændigheder.</p>\r\n<p class=\"Tekst\">Bødeberegningsmodellen fremgår som nævnt af forarbejderne til markedsføringsloven fra 2005.</p>\r\n<p class=\"Tekst\">Under Folketingets behandling af dette lovforslag afsagde Højesteret i september 2005 en dom <span class=\"Underline\">U2005.3446H</span>, hvor Højesteret på baggrund af de dagældende regler afviste at anvende den nævnte beregningsmodel. Højesterets dom gav anledning til, at der under udvalgsbehandlingen blev stillet et spørgsmål til lovforslaget vedrørende 2005-markedsføringsloven om, hvilken betydning Højesterets dom havde for de foreslåede regler, jf. link nedenfor. Af ministerens besvarelse fremgår det, at dommen er afsagt efter udarbejdelsen af lovforslaget, og at der derfor ikke i bemærkningerne til lovforslaget er taget højde for dommen. Det fremgår imidlertid endvidere, at ministeren fortsat er af den opfattelse, at der efter ikrafttrædelsen af de nye regler bør tages udgangspunkt i Forbrugerombudsmandens beregningsmodel, når der skal fastsættes bøder for udsendelse af spam.</p>\r\n<p class=\"Tekst\">Et flertal i Erhvervsudvalget tiltrådte i betænkning afgivet den 8. december 2005 synspunkterne i ministerens besvarelse af spørgsmål 20.</p>\r\n<p class=\"Tekst\">\r\n   <span class=\"Bold\">6.</span> <span class=\"Bold\">Efter dom</span></p>\r\n<p class=\"Tekst\">\r\n   <span class=\"Bold\">6.1.</span> <span class=\"Bold\">Underretning af Forbrugerombudsmanden</span></p>\r\n<p class=\"Tekst\">Forbrugerombudsmanden skal altid underrettes snarest muligt om sagens udfald samt om domfældtes eventuelle anke, således at Forbrugerombudsmanden har lejlighed til at tage stilling til spørgsmålet om anke.</p>\r\n<p class=\"Tekst\">Underretningspligten gælder også i tilfælde, hvor den/de sigtede vedtager et bødeforelæg.</p>\r\n<p class=\"Tekst\">\r\n   <span class=\"Bold\">6.2.</span> <span class=\"Bold\">Anke</span></p>\r\n<p class=\"Tekst\">Når der er afsagt dom i byretten, er det statsadvokaten, der efter indstilling fra Forbrugerombudsmanden afgør, om dommen skal ankes/kontraankes, jf. retsplejelovens § 901.</p>\r\n<p class=\"Tekst\">Det bemærkes, at anke i nogle tilfælde forudsætter tilladelse fra Procesbevillingsnævnet, jf. retsplejelovens § 902.</p>\r\n<p class=\"Tekst\">\r\n   <span class=\"Bold\">6.3.</span> <span class=\"Bold\">Afgørelser til Vidensbasen</span></p>\r\n<p class=\"Tekst\">Domme om overtrædelse af markedsføringsloven kan være relevante for Anklagemyndighedens Vidensbase. Det bør derfor overvejes, om dommen skal indsendes til Rigsadvokatens Vidensenhed, jf. links til skemaer på forsiden af AnklagerNet.</p>\r\n<p class=\"Tekst\">\r\n   <span class=\"Bold\">7.</span> <span class=\"Bold\">Love og forarbejder</span></p>\r\n<p class=\"Tekst\">\r\n   <span class=\"Bold\">Markedsføringsloven:</span>\r\n</p>\r\n<p class=\"Tekst\">\r\n   <span class=\"Bold\">Seneste hovedlov og lovbekendtgørelse</span>\r\n</p>\r\n<p class=\"Tekst\">• Lovbekendtgørelse nr. 58 af 20. januar 2012 om markedsføring</p>\r\n<p class=\"Tekst\">• Lov nr. 1389 af 21. december 2005 om markedsføring</p>\r\n<p class=\"Tekst\">\r\n   <span class=\"Bold\">Relevante ændringslove og forarbejder</span>\r\n</p>\r\n<p class=\"Tekst\">• Lov nr. 621 af 14. juni 2011 om ændring af bl.a. lov om markedsføring (ophævelse af specialforbuddene mod rabatkuponer og købsbetingede konkurrencer, fastsættelse af regler om Konkurrence – og Forbrugerstyrelsens gennemførelse og offentliggørelse af sammenlignende test samt anvendelse af anonym informationsindsamling mv.) (L 160 af 2. marts 2011)</p>\r\n<p class=\"Tekst\">• Betænkning, LFB nr. 160 af 24. maj 2011, afgivet af Erhvervsudvalget over L 160 af 2. marts 2011</p>\r\n<p class=\"Tekst\">• Tillægsbetænkning, LFTB nr. 160 af 30. maj 2011, afgivet af Erhvervsudvalget over L 160 af 2. marts 2011</p>\r\n<p class=\"Tekst\">• Lov nr. 1389 af 21. december 2005 om markedsføring (L 13 af 6. juni 2005)</p>\r\n<p class=\"Tekst\">• Betænkning, LFB af 8. december 2005, afgivet af Erhvervsudvalget over L 13 af 6. juni 2005</p>\r\n<p class=\"Tekst\">• Betænkning, KBET nr. 1457/2005, afgivet af udvalget vedrørende revision af markedsføringsloven og prismærkningsloven</p>\r\n<p class=\"Tekst\">• L 13 spørgsmål 20 (vedrørende Højesterets dom af 22. november 2005 om udsendelse af spam – stillet til familie – og forbrugerministeren)</p><div class=\"Givet\" id=\"Givet\"><p class=\"Givet\" align=\"center\">Rigsadvokaten, den 5. juli 2013</p><p class=\"Sign1\" align=\"center\">Ole Hasselgaard</p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "popularTitle": "RM 7/2008",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/02/2014"
        },
        {
            "displayName": "Accession",
            "displayValue": "C20130988309"
        },
        {
            "displayName": "Entydig dokumentidentifikation",
            "displayValue": "AA007716"
        },
        {
            "displayName": "Dato for førstegangsindlæggelse",
            "displayValue": "01/02/2014"
        },
        {
            "displayName": "Dato for indlæggelse",
            "displayValue": "03/11/2017"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9883"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "05/07/2013"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Rigsadvokaten"
        },
        {
            "displayName": "Ressortministeriets journalnummer",
            "displayValue": "RA-2008-870-0001"
        },
        {
            "displayName": "Stikord",
            "displayValue": "markedsføringsloven, meddelelse, strafpåstand"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}