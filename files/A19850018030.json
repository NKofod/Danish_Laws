{
    "id": 49317,
    "title": "Lov om okker (Okkerloven) ",
    "documentTypeId": "10",
    "isSagsforlobPeriodValid": false,
    "shortName": "LOV nr 180 af 08/05/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lov om okker (Okkerloven) </H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<P>Formål </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Denne lov har til formål at forebygge og bekæmpe  \r\n\r\n okkergener i vandløb, søer eller havet. </P>  \r\n\r\n<P>Godkendelse til udgrøftning og dræning </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Udgrøftning og dræning inden for  \r\n\r\n jordbrugserhvervet må i nærmere afgrænsede områder, der fastsættes af  \r\n\r\n miljøministeren, ikke påbegyndes uden godkendelse efter § 3. </P>  \r\n\r\n<P CLASS=STK> <I>Stk. 2. </I> Ved udgrøftning og dræning forstås enhver  \r\n\r\n aktivitet påbegyndt efter lovens ikrafttræden, hvorved grundvandsstanden  \r\n\r\n sænkes i de i stk. 1 nævnte områder. </P>  \r\n\r\n<P CLASS=STK> <I>Stk. 3. </I> Miljøministeren kan fastsætte regler om, i  \r\n\r\n hvilket omfang ændringer og reparationer omfattes af stk. 1. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Ansøgningen om godkendelse skal indgives til  \r\n\r\n amtsrådet og være ledsaget af fornødne jordbundsundersøgelser. </P>  \r\n\r\n<P CLASS=STK> <I>Stk. 2. </I> Amtsrådet træffer afgørelse om godkendelse i  \r\n\r\n sager, hvor der ikke fastsættes vilkår om etablering af okkerrensningsanlæg.  \r\n\r\n</P>  \r\n\r\n<P CLASS=STK> <I>Stk. 3. </I> Finder amtsrådet, at der i en godkendelse bør  \r\n\r\n fastsættes vilkår om etablering af et okkerrensningsanlæg, eller at  \r\n\r\n godkendelse bør nægtes efter § 4, videresendes sagen med en udtalelse til  \r\n\r\n afgørelse i miljøstyrelsen. Finder miljøstyrelsen, at godkendelse bør  \r\n\r\n meddeles uden vilkår om etablering af okkerrensningsanlæg, tilbagesendes  \r\n\r\n sagen til amtsrådet, der meddeler godkendelse efter stk. 2. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Miljøstyrelsen kan i særlige tilfælde meddele  \r\n\r\n afslag på en ansøgning om godkendelse til udgrøftning eller dræning. </P>  \r\n\r\n<P CLASS=STK> <I>Stk. 2. </I> Når der efter stk. 1 meddeles afslag på en  \r\n\r\n ansøgning om godkendelse til udgrøftning eller dræning af et areal, der  \r\n\r\n tidligere har været udgrøftet eller drænet, ydes der erstatning for den  \r\n\r\n nedgang i salgsværdi, som afslaget påfører den pågældende del af ejendommen.  \r\n\r\n</P>  \r\n\r\n<P CLASS=STK> <I>Stk. 3. </I> I mangel af enighed fastsættes erstatningen af  \r\n\r\n landvæsenskommissionen. </P>  \r\n\r\n<P CLASS=STK> <I>Stk. 4. </I> Der ydes ikke erstatning vedrørende arealer,  \r\n\r\n hvor der tidligere er ydet erstatning efter stk. 1. </P>  \r\n\r\n<P CLASS=STK> <I>Stk. 5. </I> Miljøstyrelsen kan stille som vilkår for  \r\n\r\n ændring af et tidligere meddelt afslag, at udbetalt erstatning tilbagebetales  \r\n\r\n helt eller delvis. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Det påhviler den til enhver tid værende ejer af  \r\n\r\n en ejendom at drive og vedligeholde de okkerrensningsanlæg, der er nævnt i §  \r\n\r\n 3, stk. 3, på de vilkår, der er anført i godkendelsen. </P>  \r\n\r\n<P CLASS=STK> <I>Stk. 2. </I> Pligten efter stk. 1 tinglyses på ejendommen.  \r\n\r\n</P>  \r\n\r\n<P>Støttemuligheder m.v. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Inden for beløbsrammer, der fastsættes på de  \r\n\r\n årlige bevillingslove, kan miljøstyrelsen: </P>  \r\n\r\n<UL CLASS=PLAIN-LIST>  \r\n\r\n<LI>1) yde støtte til projektering, etablering og drift af  \r\n\r\n okkerrensningsanlæg i forbindelse med jordbrugserhvervets udgrøftning og  \r\n\r\n dræning, </LI>  \r\n\r\n<LI>2) yde støtte til okkerrensningsforanstaltninger, der fremmer  \r\n\r\n forbedringen af vandkvaliteten i okkerbelastede vandløb m.v., </LI>  \r\n\r\n<LI>3) yde støtte til dambrugere, hvor dræning eller udgrøftning efter denne  \r\n\r\n lovs ikrafttræden har medført øgede udgifter til  \r\n\r\n okkerrensningsforanstaltninger, </LI>  \r\n\r\n<LI>4) afholde udgifter til undersøgelser over jernudvaskningsforløbet og til  \r\n\r\n afprøvning af nye metoder til forebyggelse eller bekæmpelse af okkergener,  \r\n\r\n</LI>  \r\n\r\n<LI>5) yde støtte til drift af okkerrensningsforanstaltninger, der er  \r\n\r\n etableret efter lov nr. 57 af 18. februar 1981 om tilskud til nedbringelse af  \r\n\r\n okkergener i vandløb med senere ændringer, og </LI>  \r\n\r\n<LI>6) yde erstatning efter § 4. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Støtte efter stk. 1, nr. 1, gives ikke til  \r\n\r\n vedvarende græsarealer, der ikke regelmæssigt har været omlagt. </P>  \r\n\r\n<P CLASS=STK> <I>Stk. 3. </I> Den del af en beløbsramme, der ikke udnyttes i  \r\n\r\n et finansår, kan overføres til et følgende finansår. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Støtte efter § 6, stk. 1, nr. 1, fastsættes  \r\n\r\n således, at den står i rimeligt forhold til den direkte værdiforøgelse,  \r\n\r\n jorden påføres ved dræning og jordens salgsværdi i drænet tilstand. </P>  \r\n\r\n<P CLASS=STK> <I>Stk. 2. </I> Miljøstyrelsen kan fastsætte vilkår for ydelsen  \r\n\r\n af støtte efter denne lov. </P>  \r\n\r\n<P CLASS=STK> <I>Stk. 3. </I> Støtte efter denne lov kan nedsættes eller  \r\n\r\n bortfalde, såfremt der ydes støtte til okkerrensningsforanstaltningerne efter  \r\n\r\n anden lovgivning. </P>  \r\n\r\n<P>Bortfald af godkendelse m.v. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Miljøstyrelsen kan bestemme, at en meddelt  \r\n\r\n godkendelse bortfalder, at tilsagn om støtte bortfalder helt eller delvis, og  \r\n\r\n at udbetalt støtte skal tilbagebetales, såfremt: </P>  \r\n\r\n<UL CLASS=PLAIN-LIST>  \r\n\r\n<LI>1) ansøgeren har givet urigtige eller vildledende oplysninger eller har  \r\n\r\n fortiet oplysninger af betydning for henholdsvis godkendelsen eller  \r\n\r\n tildelingen af støtte, eller </LI>  \r\n\r\n<LI>2) vilkårene for godkendelsen henholdsvis tildelingen af støtte ikke  \r\n\r\n opfyldes. </LI>  \r\n\r\n</UL>  \r\n\r\n<P>Tilsyn m.v. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Amtsrådet fører tilsyn med overholdelsen af  \r\n\r\n denne lov og beslutninger truffet i medfør af loven. </P>  \r\n\r\n<P CLASS=STK> <I>Stk. 2. </I> Opstår der fare for okkergener ved driften af  \r\n\r\n de okkerrensningsanlæg, der er nævnt i § 3, stk. 3, kan amtsrådet pålægge  \r\n\r\n ejeren inden en fastsat frist at udbedre anlægget og om nødvendigt straks at  \r\n\r\n standse afledningen. </P>  \r\n\r\n<P CLASS=STK> <I>Stk. 3. </I> Når et pålæg efter stk. 2 ikke efterkommes, kan  \r\n\r\n amtsrådet lade det fornødne arbejde udføre på ejerens bekostning. </P>  \r\n\r\n<P CLASS=STK> <I>Stk. 4. </I> Opstår der fare for okkergener ved en  \r\n\r\n udgrøftning eller dræning, der i strid med § 2 er påbegyndt uden godkendelse  \r\n\r\n efter § 3, eller hvor godkendelsen er bortfaldet efter § 8, kan amtsrådet  \r\n\r\n lade det fornødne arbejde udføre på ejerens bekostning, når et pålæg til  \r\n\r\n ejeren om at standse afledningen ikke efterkommes. </P>  \r\n\r\n<P CLASS=STK> <I>Stk. 5. </I> Er faren betydelig, kan amtsrådet om nødvendigt  \r\n\r\n træffe foranstaltninger efter stk. 3 og 4 uden forudgående pålæg. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Amtsrådet, miljøstyrelsen eller personer, der  \r\n\r\n af disse myndigheder er bemyndiget hertil, har uden retskendelse adgang til  \r\n\r\n offentlige og private ejendomme for at tilvejebringe oplysninger til brug for  \r\n\r\n beslutninger efter loven eller efter de regler, der er fastsat med hjemmel i  \r\n\r\n loven, samt for at udføre foranstaltninger som nævnt i § 9. Legitimation skal  \r\n\r\n forevises på forlangende. </P>  \r\n\r\n<P CLASS=STK> <I>Stk. 2. </I> Politiet kan yde bistand hertil efter regler,  \r\n\r\n der fastsættes efter forhandling mellem miljøministeren og justitsministeren.  \r\n\r\n</P>  \r\n\r\n<P>Forskellige administrative bestemmelser </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Miljøministeren kan fastsætte regler om: </P>  \r\n\r\n<UL CLASS=PLAIN-LIST>  \r\n\r\n<LI>1) Hvilke oplysninger der af ansøgeren skal tilvejebringes i sager om  \r\n\r\n godkendelse af udgrøftning og dræning efter § 3, stk. 2 og 3, om erstatning  \r\n\r\n efter § 4 og om støtte efter § 6. </LI>  \r\n\r\n<LI>2) Udbetaling af erstatning og støtte efter denne lov. </LI>  \r\n\r\n<LI>3) Amtsrådenes behandling af sagerne. </LI>  \r\n\r\n<LI>4) Indbringelse af sager for landvæsenskommissionen efter § 4, stk. 3.  \r\n\r\n</LI>  \r\n\r\n<LI>5) Amtsrådenes tilsyn efter § 9. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Ministeren kan bestemme, at afgørelser efter  \r\n\r\n denne lov skal træffes af amtsrådet i stedet for af miljøstyrelsen. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Støtte efter § 6 medregnes ikke til modtagerens  \r\n\r\n skattepligtige indkomst. Den del af udgifterne til  \r\n\r\n okkerrensningsforanstaltninger, som dækkes af støtten, kan ikke fradrages ved  \r\n\r\n indkomstopgørelsen eller medregnes ved opgørelsen af grundlaget for  \r\n\r\n skattemæssige afskrivninger og medregnes ikke til anskaffelsessummen ved  \r\n\r\n opgørelsen af den skattepligtige fortjeneste ved afståelse af ejendommen.  \r\n\r\n</P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Miljøstyrelsens og amtsrådets afgørelser kan  \r\n\r\n ikke indbringes for anden administrativ myndighed, jfr. dog stk. 2-4. </P>  \r\n\r\n<P CLASS=STK> <I>Stk. 2. </I> Amtsrådets godkendelser efter § 3, stk. 2, kan  \r\n\r\n dog inden 4 uger efter afgørelsens meddelelse påklages til miljøstyrelsen af:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) den, til hvem afgørelsen er rettet, </LI>  \r\n\r\n<LI>2) vedkommende kommunalbestyrelse, </LI>  \r\n\r\n<LI>3) Danmarks Naturfredningsforening, </LI>  \r\n\r\n<LI>4) Danmarks Sportsfiskerforbund, </LI>  \r\n\r\n<LI>5) De danske Landboforeninger, </LI>  \r\n\r\n<LI>6) Danske Husmandsforeninger, </LI>  \r\n\r\n<LI>7) Ferskvandsfiskeriforeningen for Danmark og </LI>  \r\n\r\n<LI>8) enhver dambruger, der må antages at have en individuel, væsentlig  \r\n\r\n interesse i sagens udfald. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Udgrøftning eller dræning, der er knyttet til  \r\n\r\n amtsrådets godkendelser efter § 3, stk. 2, må ikke påbegyndes, før  \r\n\r\n klagefristen er udløbet, eller, hvis godkendelsen rettidigt er påklaget, før  \r\n\r\n miljøstyrelsens afgørelse foreligger. </P>  \r\n\r\n<P CLASS=STK> <I>Stk. 4. </I> Amtsrådet skal underrette de i stk. 2 nævnte  \r\n\r\n klageberettigede om godkendelser efter § 3, stk. 2. </P>  \r\n\r\n<P CLASS=STK> <I>Stk. 5. </I> Klagen indgives til amtsrådet, der videresender  \r\n\r\n denne til miljøstyrelsen ledsaget af en udtalelse og det materiale, der er  \r\n\r\n indgået i sagens bedømmelse. Amtsrådet skal straks give ansøgeren  \r\n\r\n underretning om, at afgørelsen er påklaget, jfr. stk. 3. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Loven finder ikke anvendelse på udgrøftning og  \r\n\r\n dræning, der reguleres i henhold til vandforsyningslovens kapitel 5,  \r\n\r\n vandløbslovens kapitel 6, bortset fra § 21, og kapitel 9 og  \r\n\r\n miljøbeskyttelseslovens § 17 og kapitel 5. Der kan dog i disse tilfælde ydes  \r\n\r\n støtte efter § 6, stk. 1, nr. 2, 4 og 5. </P>  \r\n\r\n<P CLASS=STK> <I>Stk. 2. </I> Udførelsen af okkerrensningsforanstaltninger i  \r\n\r\n medfør af denne lov bevirker ikke, at der skal indhentes godkendelse i  \r\n\r\n henhold til vandløbslovens kapitel 9. </P>  \r\n\r\n<P CLASS=STK> <I>Stk. 3. </I> Miljøministeren kan bestemme, at loven også  \r\n\r\n finder anvendelse på andre udgrøftninger og dræninger, der reguleres af  \r\n\r\n vandløbslovens kapitel 6 og 9, end § 21. </P>  \r\n\r\n<P>Straf </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Med bøde straffes den, der </P>  \r\n\r\n<UL CLASS=PLAIN-LIST>  \r\n\r\n<LI>1) i strid med § 2 påbegynder udgrøftning eller dræning uden godkendelse  \r\n\r\n efter § 3, </LI>  \r\n\r\n<LI>2) foretager afledning fra en udgrøftning eller dræning, der i strid med  \r\n\r\n § 2 er påbegyndt uden godkendelse efter § 3, </LI>  \r\n\r\n<LI>3) foretager afledning fra en udgrøftning eller dræning, hvor  \r\n\r\n godkendelsen er bortfaldet efter § 8, </LI>  \r\n\r\n<LI>4) overtræder vilkår, der er knyttet til en godkendelse efter § 3. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> For overtrædelser, der begås af aktieselskaber,  \r\n\r\n andelsselskaber eller lignende, kan der pålægges selskabet som sådant  \r\n\r\n bødeansvar. </P>  \r\n\r\n<P>Ikrafttræden m.v. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Loven træder i kraft den 1. juli 1985. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Loven gælder ikke for Færøerne og Grønland.  \r\n\r\n</P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Christiansborg slot, den 8. maj  \r\n\r\n 1985 </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R. </P>  \r\n\r\n<P CLASS=MINISTER ALIGN=RIGHT>/ Christian Christensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Miljøministeriet",
    "popularTitle": "Okkerloven",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1985"
        },
        {
            "displayName": "Accession",
            "displayValue": "A19850018030"
        },
        {
            "displayName": "Entydig dokumentidentifikation",
            "displayValue": "CM008126"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "10/07/2007"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "180"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "08/05/1985"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Miljøstyrelsen"
        },
        {
            "displayName": "Ressortministeriets journalnummer",
            "displayValue": "Miljømin. j.nr. D 84-22000-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}