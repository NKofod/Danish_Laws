{
    "id": 215245,
    "title": "Bekendtgørelse om danskprøve på A1-niveau og danskprøve på A2-niveau for familiesammenførte udlændinge",
    "documentTypeId": "60",
    "isSagsforlobPeriodValid": true,
    "shortName": "BEK nr 902 af 06/06/2020",
    "documentHtml": "<div class=\"bjelke\">Oversigt (indholdsfortegnelse)</div><div class=\"toc\">\r\n   <table class=\"Indholdsfortegnelse\">\r\n      <tr>\r\n         <td class=\"IndholdsfortegnelseId\">\r\n            <a href=\"#id8cc67546-da07-4ca3-96ec-414b86cda9b1\">Kapitel 1</a>\r\n         </td>\r\n         <td class=\"IndholdsfortegnelseTekst\">Definitioner</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id8f971cba-ccb8-4b16-b4bc-933c62a36881\">Kapitel 2</a>\r\n         </td>\r\n         <td class=\"IndholdsfortegnelseTekst\">A1- og A2-prøvernes form</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id35335c05-b693-4489-9ccb-2588ff2fff03\">Kapitel 3</a>\r\n         </td>\r\n         <td class=\"IndholdsfortegnelseTekst\">A1- og A2-prøvernes indhold</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id5ef3af17-1e0b-484a-a663-97b21707b73b\">Kapitel 4</a>\r\n         </td>\r\n         <td class=\"IndholdsfortegnelseTekst\">Gebyrbetaling</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id3ccd7ed0-f1e1-46da-a52c-73bdaf333633\">Kapitel 5</a>\r\n         </td>\r\n         <td class=\"IndholdsfortegnelseTekst\">Frist for aflæggelse af A1- og A2-prøverne</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id387daa05-e6ca-4ea1-9c4b-44a6cd69e5b5\">Kapitel 6</a>\r\n         </td>\r\n         <td class=\"IndholdsfortegnelseTekst\">Deltagelse i A1- og A2-prøverne</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#idc6595832-b446-4b37-b8c2-c0e8de4c1f7a\">Kapitel 7</a>\r\n         </td>\r\n         <td class=\"IndholdsfortegnelseTekst\">A1- og A2-prøvernes afholdelse</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id459e791f-aa00-4372-986b-d2dbb87ad411\">Kapitel 8</a>\r\n         </td>\r\n         <td class=\"IndholdsfortegnelseTekst\">Bedømmelse af prøven</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id8d207967-c306-43a6-acf0-e860f21f7d9c\">Kapitel 9</a>\r\n         </td>\r\n         <td class=\"IndholdsfortegnelseTekst\">Klager</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id6bae0633-d07b-407a-8d8a-255b042f825f\">Kapitel 10</a>\r\n         </td>\r\n         <td class=\"IndholdsfortegnelseTekst\">Ikrafttræden</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id023749dc-9182-4fcc-a13f-6a72f23c6fb3\">Bilag 1</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Bold\">Prøver m.v., der anses som fornøden dokumentation for, at en udlænding har bestået en danskprøve på mindst A1-niveau:</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id252f261e-26b2-451f-b7ca-fe45ef4ccb5d\">Bilag 2</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Bold\">Prøver m.v., der anses som fornøden dokumentation for, at en udlænding har bestået en danskprøve på mindst A2-niveau:</span>\r\n         </td>\r\n      </tr>\r\n   </table>\r\n</div><div class=\"bjelke\">Den fulde tekst</div><p class=\"Titel2\">Bekendtgørelse om danskprøve på A1-niveau og danskprøve på A2-niveau for familiesammenførte udlændinge</p>\r\n<p class=\"Indledning2\">I medfør af § 9, stk. 42, i udlændingeloven, jf. lovbekendtgørelse nr. 1022 af 2. oktober 2019, som ændret ved lov nr. 821 af 9. juni 2020, fastsættes:</p>\r\n<p class=\"Kapitel\" id=\"id8cc67546-da07-4ca3-96ec-414b86cda9b1\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Definitioner</p>\r\n<p class=\"Paragraf\" id=\"idd9bb57d4-13e9-4f37-8e53-5accba1a103b\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Betegnelsen A1-prøven anvendes i denne bekendtgørelse som betegnelse for danskprøven på A1-niveau, som en udlænding med opholdstilladelse efter udlændingelovens § 9, stk. 1, nr. 1, eller § 9 c, stk. 1, på grundlag af ægteskab eller fast samlivsforhold skal bestå som betingelse for fortsat ophold og nedsættelse af den økonomiske sikkerhedsstillelse, jf. udlændingelovens § 9, stk. 34 og 36.</p>\r\n<p class=\"Stk2\">\r\n   <span class=\"StkNr\" id=\"id329bb8b0-4eeb-48fb-a91c-7ab2c3148ea3\">Stk. 2.</span> Betegnelsen A2-prøven anvendes i denne bekendtgørelse som betegnelse for danskprøven på A2-niveau, som en udlænding med opholdstilladelse efter udlændingelovens § 9, stk. 1, nr. 1, eller § 9 c, stk. 1, på grundlag af ægteskab eller fast samlivsforhold skal bestå som betingelse for fortsat ophold og nedsættelse af den økonomiske sikkerhedsstillelse , jf. udlændingelovens § 9, stk. 35 og 37.</p>\r\n<p class=\"Paragraf\" id=\"id7e55ebf1-97ab-48df-986d-ba9bb34afcf7\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Betegnelsen prøvedeltager anvendes i denne bekendtgørelse som betegnelse for en udlænding, der ønsker at aflægge eller har aflagt A1-prøven eller A2-prøven.</p>\r\n<p class=\"Paragraf\" id=\"idad2e257c-e434-47c0-8494-9700d22a846a\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Betegnelsen prøveafholder anvendes i denne bekendtgørelse som betegnelse for den udbyder, som Udlændingestyrelsen har indgået aftale med om at afholde A1-prøven og A2-prøven.</p>\r\n<p class=\"Kapitel\" id=\"id8f971cba-ccb8-4b16-b4bc-933c62a36881\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">A1- og A2-prøvernes form</p>\r\n<p class=\"Paragraf\" id=\"id064e4fcc-d37c-46bf-a42a-a75277a01a49\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> A1- og A2-prøverne er mundtlige prøver, som aflægges individuelt uden hjælpemidler.</p>\r\n<p class=\"Stk2\">\r\n   <span class=\"StkNr\" id=\"id4bde76a8-02a9-499c-92b5-fb4d330240bd\">Stk. 2.</span> A1- og A2-prøverne gennemføres ved hjælp af et computerbaseret prøvesystem, der afspiller prøvernes spørgsmål og optager prøvedeltagerens svar. Prøvedeltageren skal ikke betjene computeren, og aflæggelse af A1- og A2-prøverne forudsætter ikke it-mæssige kundskaber.</p>\r\n<p class=\"Paragraf\" id=\"idd07912e9-4734-4d5f-b849-8b7f0d1850ad\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Den samlede prøvetid for A1-prøven er ca. 20 minutter og for A2-prøven ca. 25 minutter afhængig af de enkelte spørgsmåls nøjagtige varighed. Alle prøvedeltagere tildeles samme svartid inden for den samlede prøvetid.</p>\r\n<p class=\"Kapitel\" id=\"id35335c05-b693-4489-9ccb-2588ff2fff03\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">A1- og A2-prøvernes indhold</p>\r\n<p class=\"Paragraf\" id=\"idf5ed7559-6d8b-4eb2-b0b9-f4e2040b93cb\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> A1-prøven består af 30 spørgsmål fordelt på fire delprøver. I delprøve 1 skal prøvedeltageren svare på spørgsmål om sig selv. I delprøve 2 skal prøvedeltageren lytte til en række korte tekster og svare på spørgsmål om teksterne. I delprøve 3 skal prøvedeltageren lytte til en række tekster og skal svare på, om et givent billede passer til hver tekst. I delprøve 4 skal prøvedeltageren lytte til en række korte historier og svare på spørgsmål om hver historie.</p>\r\n<p class=\"Paragraf\" id=\"id2a717e12-a930-4469-8ca6-0c31810c0309\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> A2-prøven består af 30 spørgsmål fordelt på fire delprøver. I delprøve 1 skal prøvedeltageren svare på spørgsmål om sig selv. I delprøve 2 skal prøvedeltageren lytte til en række tekster og svare på spørgsmål om teksterne. I delprøve 3 skal prøvedeltageren lytte til en række dialoger og svare på spørgsmål om hver dialog. I delprøve 4 skal prøvedeltageren lytte til en fortælling og skal svare på spørgsmål om fortællingen.</p>\r\n<p class=\"Kapitel\" id=\"id5ef3af17-1e0b-484a-a663-97b21707b73b\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Gebyrbetaling</p>\r\n<p class=\"Paragraf\" id=\"id18ed8df3-0b57-4890-b2a4-bc9361c79a75\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Prøvedeltageren skal betale gebyr for hver aflagt prøve, jf. udlændingelovens § 9, stk. 40 og 42.</p>\r\n<p class=\"Stk2\">\r\n   <span class=\"StkNr\" id=\"id09093490-9ff7-414b-b777-5e5fecfa9aaf\">Stk. 2.</span> Gebyret skal betales til prøveafholder ved tilmelding til A1-prøven og A2-prøven. Tilmelding til A1-prøven og A2-prøven bekræftes, når gebyret er betalt.</p>\r\n<p class=\"Stk2\">\r\n   <span class=\"StkNr\" id=\"idc9287686-e092-4086-8534-f459b5c8652a\">Stk. 3.</span> Gebyr indbetalt for at aflægge A1-prøven eller A2-prøven refunderes, hvis gebyret er betalt ved en fejl. Det samme gælder, hvis prøvedeltageren får medhold i en klage over bedømmelsen af prøven, og prøvedeltageren under klagesagsbehandlingen har betalt gebyr for at aflægge prøven på ny.</p>\r\n<p class=\"Kapitel\" id=\"id3ccd7ed0-f1e1-46da-a52c-73bdaf333633\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Frist for aflæggelse af A1- og A2-prøverne</p>\r\n<p class=\"Paragraf\" id=\"id2f1e3672-3255-4d87-9b0b-f4f5002246ca\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Udlændingestyrelsen fastsætter en frist på 6 måneder til at bestå A1-prøven. Fristen beregnes fra tidspunktet for prøvedeltagerens tilmelding til folkeregistret eller, hvis prøvedeltageren allerede har opholdstilladelse her i landet, fra meddelelsen af opholdstilladelsen efter udlændingelovens § 9, stk. 1, nr. 1, eller § 9 c, stk. 1. Fristen meddeles prøvedeltageren skriftligt.</p>\r\n<p class=\"Stk2\">\r\n   <span class=\"StkNr\" id=\"id165c30f7-7a68-4a4e-89fa-47e973451449\">Stk. 2.</span> Hvis prøvedeltageren har aflagt, men ikke har bestået A1-prøven inden fristen fastsat efter stk. 1, forlænges fristen med 3 måneder. Prøvedeltageren kan aflægge prøven flere gange, men prøven skal senest være bestået inden udløbet af 3-månedersperioden.</p>\r\n<p class=\"Stk2\">\r\n   <span class=\"StkNr\" id=\"id5c83cbda-b7ca-409c-a753-929b8a3a7a0f\">Stk. 3.</span> Hvis prøvedeltageren ikke har bestået A1-prøven inden for fristerne nævnt i stk. 1 og 2, kan opholdstilladelsen inddrages, og den økonomiske sikkerhedsstillelse kan ikke nedsættes, jf. dog § 11.</p>\r\n<p class=\"Stk2\">\r\n   <span class=\"StkNr\" id=\"id0db43ccb-8624-4297-b6bf-8b967aa74afc\">Stk. 4.</span> Hvis udlændingen har anden dokumentation for danskkundskaber på A1-niveau eller højere, påhviler det udlændingen at dokumentere dette inden for fristerne nævnt i stk. 1 og 2, jf. bilag 1.</p>\r\n<p class=\"Paragraf\" id=\"ide74c1548-0c56-4e1f-b66b-d9c38380f1d1\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Udlændingestyrelsen fastsætter en frist på 9 måneder til at bestå A2-prøven. Fristen beregnes fra tidspunktet for prøvedeltagerens tilmelding til folkeregistret eller, hvis prøvedeltageren allerede har opholdstilladelse her i landet, fra meddelelsen af opholdstilladelsen efter udlændingelovens § 9, stk. 1, nr. 1, eller § 9 c, stk. 1. Fristen meddeles prøvedeltageren skriftligt.</p>\r\n<p class=\"Stk2\">\r\n   <span class=\"StkNr\" id=\"id77b68f43-8d6f-4fb4-a874-3d4efa5adc80\">Stk. 2.</span> Hvis prøvedeltageren har aflagt, men ikke har bestået A2-prøven inden fristen fastsat efter stk. 1, forlænges fristen med 3 måneder. Prøvedeltageren kan aflægge prøven flere gange, men prøven skal senest være bestået inden udløbet af 3-månedersperioden.</p>\r\n<p class=\"Stk2\">\r\n   <span class=\"StkNr\" id=\"idb34b4e06-9cee-499a-b452-2fbd0c539596\">Stk. 3.</span> Hvis prøvedeltageren ikke har bestået A2-prøven inden for fristerne nævnt i stk. 1 og 2, kan den økonomiske sikkerhedsstillelse ikke nedsættes, jf. dog § 11.</p>\r\n<p class=\"Stk2\">\r\n   <span class=\"StkNr\" id=\"id029f407f-efd2-4c69-ba48-4ed648d8b90b\">Stk. 4.</span> Hvis udlændingen har anden dokumentation for danskkundskaber på A2-niveau eller højere, påhviler det udlændingen at dokumentere dette inden for fristerne nævnt i stk. 1 og 2, jf. bilag 2.</p>\r\n<p class=\"Paragraf\" id=\"id95479344-786f-4b3f-9de1-141b21e92e2d\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Fristerne efter §§ 9 og 10 kan suspenderes, hvis prøvedeltageren har lovligt forfald.</p>\r\n<p class=\"Stk2\">\r\n   <span class=\"StkNr\" id=\"id556fe289-2c8b-47ae-bc62-68627608115d\">Stk. 2.</span> Lovligt forfald kan f.eks. foreligge ved dokumentation for</p>\r\n<p class=\"Liste1\">\r\n   <span class=\"Liste1Nr\" id=\"ide2522890-bab8-43d9-ac30-bc3d8855e8b2\">1)</span> barsel,</p>\r\n<p class=\"Liste1\">\r\n   <span class=\"Liste1Nr\" id=\"ide614140a-fd9f-4ad6-bd63-504383a3e540\">2)</span> prøvedeltagerens eller prøvedeltagerens mindreårige barns sygdom og</p>\r\n<p class=\"Liste1\">\r\n   <span class=\"Liste1Nr\" id=\"id5aea0d39-93b3-4b11-81a2-336c26b4d7b1\">3)</span> ekstraordinære uforudsete transportproblemer.</p>\r\n<p class=\"Stk2\">\r\n   <span class=\"StkNr\" id=\"id216fb23a-c2cd-4cc4-a131-5dca9f820f2e\">Stk. 3.</span> Det påhviler prøvedeltageren at rette henvendelse til Udlændingestyrelsen, hvis prøvedeltageren ønsker, at fristerne efter §§ 9 eller 10 suspenderes. Når årsagen til forfaldet ikke længere foreligger, træffer Udlændingestyrelsen afgørelse om, hvorvidt fristen kan suspenderes, og fastsætter eventuelt en ny frist til at bestå A1- eller A2-prøven. Prøvedeltageren skal aflægge og bestå prøven senest ved udløbet af den frist, som Udlændingestyrelsen måtte have fastsat efter 2. pkt.</p>\r\n<p class=\"Kapitel\" id=\"id387daa05-e6ca-4ea1-9c4b-44a6cd69e5b5\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Deltagelse i A1- og A2-prøverne</p>\r\n<p class=\"Paragraf\" id=\"id97bc0457-4f6f-40c5-8990-6895af8c1b8b\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Deltagelse i A1- og A2-prøverne er betinget af, at prøvedeltageren forud for prøvetagning</p>\r\n<p class=\"Liste1\">\r\n   <span class=\"Liste1Nr\" id=\"id3d42a744-d437-4274-b188-dda21bee3d20\">1)</span> har tilmeldt sig prøven hos prøveafholder,</p>\r\n<p class=\"Liste1\">\r\n   <span class=\"Liste1Nr\" id=\"idae58e375-e684-44a5-a684-d42f74e6097c\">2)</span> har betalt prøvegebyret, jf. § 8, stk. 1 og 2,</p>\r\n<p class=\"Liste1\">\r\n   <span class=\"Liste1Nr\" id=\"idc3fb070e-8206-4f71-9681-f1df0b37fcb0\">3)</span> foreviser dokumentation for at have opholdstilladelse efter udlændingelovens § 9, stk. 1, nr. 1, eller § 9 c, stk. 1, på grundlag af ægteskab eller fast samlivsforhold og</p>\r\n<p class=\"Liste1\">\r\n   <span class=\"Liste1Nr\" id=\"idd793c559-ec06-43d1-a665-e72439920f2f\">4)</span> ved prøveafholdelse foreviser pas eller anden gyldig rejselegitimation med billede udstedt af en offentlig myndighed.</p>\r\n<p class=\"Stk2\">\r\n   <span class=\"StkNr\" id=\"id3489d056-bdb5-4ada-907a-3c1e359d2e37\">Stk. 2.</span> Hvis en prøvedeltager ikke kan forevise legitimation med foto, jf. stk. 1, eller prøvedeltagers identitet betvivles, skal prøveafholder straks kontakte Udlændingestyrelsen.</p>\r\n<p class=\"Paragraf\" id=\"id629b0764-a832-4202-bafd-53812995355d\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> I forbindelse med beslutningen om, at A1-prøven skal bestås, vejleder Udlændingestyrelsen prøvedeltageren om reglerne for prøven, herunder følgerne af ikke at overholde reglerne, mulighed for at klage over prøveforløbet og bedømmelsen af prøven. Udlændingestyrelsen vejleder på tilsvarende vis en prøvedeltager, som ønsker at bestå A2-prøven.</p>\r\n<p class=\"Paragraf\" id=\"id9f065a65-45fd-4fee-b6fa-fbb6ad6a7531\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Prøvedeltageren har ansvaret for at tilmelde sig A1- og A2-prøverne hos prøveafholderen.</p>\r\n<p class=\"Paragraf\" id=\"id36230db6-ae19-4a47-b832-5569442eb8aa\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Ved forstyrrende adfærd eller ved anvendelse af hjælpemidler kan prøveafholder bortvise prøvedeltageren fra deltagelse i prøven.</p>\r\n<p class=\"Kapitel\" id=\"idc6595832-b446-4b37-b8c2-c0e8de4c1f7a\">\r\n   <span id=\"K7\">\r\n   </span>\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">A1- og A2-prøvernes afholdelse</p>\r\n<p class=\"Paragraf\" id=\"id9eb95e42-b5d3-447d-ac95-071ab05c932b\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Prøveafholder skal sikre, at A1- og A2-prøverne gennemføres under betryggende forhold, herunder at prøvelokalerne og øvrige lokaler, som anvendes i relation til prøveafholdelse, er hensigtsmæssigt indrettet til formålet.</p>\r\n<p class=\"Kapitel\" id=\"id459e791f-aa00-4372-986b-d2dbb87ad411\">\r\n   <span id=\"K8\">\r\n   </span>\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">Bedømmelse af prøven</p>\r\n<p class=\"Paragraf\" id=\"id91df1de5-f9fd-4fd5-88e0-a3016610d967\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Udlændingestyrelsen beskikker censorer. Som censorer beskikkes så vidt muligt lærere fra prøveafholdende udbydere af danskuddannelser efter lov om danskuddannelse til voksne udlændinge m.fl. Udlændingestyrelsen kan beskikke andre som censorer.</p>\r\n<p class=\"Stk2\">\r\n   <span class=\"StkNr\" id=\"idcb94f848-17a5-4a33-82c7-ed9b51e0c197\">Stk. 2.</span> Udlændingestyrelsen afbeskikker censorer. Afbeskikkelse kan ske efter Udlændingestyrelsens ønske eller efter anmodning fra den enkelte censor.</p>\r\n<p class=\"Stk2\">\r\n   <span class=\"StkNr\" id=\"ide5e555fe-695a-40de-b3cb-e058e7b8b2ee\">Stk. 3.</span> Vederlag til censorer fastsættes og udbetales af Udlændingestyrelsen.</p>\r\n<p class=\"Stk2\">\r\n   <span class=\"StkNr\" id=\"id6ed6e2c1-e1f4-4c89-ba25-9afdfc25008d\">Stk. 4.</span> Der tildeles to censorer pr. aflagt prøve.</p>\r\n<p class=\"Paragraf\" id=\"id9bd70d97-e7c0-4ec5-9dd4-b18c965fd20c\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Prøvedeltageren har bestået A1-prøven, hvis minimum 21 af prøvens 30 spørgsmål er korrekt besvaret. Alle spørgsmål vægtes lige i bedømmelsen.</p>\r\n<p class=\"Stk2\">\r\n   <span class=\"StkNr\" id=\"id4f54bba2-be90-44c9-8592-60a59e13b19a\">Stk. 2.</span> Prøvedeltageren har bestået A2-prøven, hvis minimum 21 af prøvens 30 spørgsmål er korrekt besvaret. Alle spørgsmål vægtes lige i bedømmelsen.</p>\r\n<p class=\"Paragraf\" id=\"idf74f1c25-b38c-4e3f-88be-f59d3b73b6ff\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> På baggrund af censorernes bedømmelse træffer Udlændingestyrelsen afgørelse om, hvorvidt A1- og A2-prøverne er beståede eller ikke beståede.</p>\r\n<p class=\"Kapitel\" id=\"id8d207967-c306-43a6-acf0-e860f21f7d9c\">\r\n   <span id=\"K9\">\r\n   </span>\r\n   <span id=\"Kap9\">Kapitel 9</span>\r\n</p>\r\n<p class=\"KapitelOverskrift2\">Klager</p>\r\n<p class=\"Paragraf\" id=\"ide5caa74c-2387-43f1-a76b-3b602813d806\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> En klage over forhold under prøveaflæggelsen skal indgives til Udlændingestyrelsen senest 7 dage efter, at prøven har fundet sted. Klager, der indgives senere, afvises.</p>\r\n<p class=\"Paragraf\" id=\"id6e293fef-b45a-4328-b63e-5c6961c629f4\">\r\n   <span id=\"P21\">\r\n   </span>\r\n   <span class=\"ParagrafNr\" id=\"Par21\">§ 21.</span> Prøvedeltageren kan klage til Styrelsen for International Rekruttering og Integration over Udlændingestyrelsens afgørelse om, hvorvidt A1- eller A2-prøven er bestået eller ikke er bestået. Klagen skal indgives til Styrelsen for International Rekruttering og Integration senest 7 dage efter, at afgørelsen er meddelt. Klager, der indgives senere, afvises.</p>\r\n<p class=\"Stk2\">\r\n   <span class=\"StkNr\" id=\"idf32eb0b5-0b33-4181-8d14-4024bcd20686\">Stk. 2.</span> Indtil Styrelsen for International Rekruttering og Integration har truffet afgørelse efter stk. 1, kan Udlændingestyrelsen ikke træffe afgørelse om afslag på forlængelse eller inddragelse af opholdstilladelsen under henvisning til, at prøvedeltageren ikke har bestået A1-prøven eller A2-prøven.</p>\r\n<p class=\"Kapitel\" id=\"id6bae0633-d07b-407a-8d8a-255b042f825f\">\r\n   <span id=\"K10\">\r\n   </span>\r\n   <span id=\"Kap10\">Kapitel 10</span>\r\n</p>\r\n<p class=\"KapitelOverskrift2\">Ikrafttræden</p>\r\n<p class=\"Paragraf\" id=\"id7081c75d-4729-45ab-83ff-4496a2a8fd37\">\r\n   <span id=\"P22\">\r\n   </span>\r\n   <span class=\"ParagrafNr\" id=\"Par22\">§ 22.</span> Bekendtgørelsen træder i kraft den 1. juli 2020.</p>\r\n<p class=\"Stk2\">\r\n   <span class=\"StkNr\" id=\"idb8913d8f-e25b-4b85-a440-787b00e007dd\">Stk. 2.</span> § 1, § 10 og § 21, stk. 2, finder alene anvendelse på udlændinge, som har ansøgt om opholdstilladelse efter § 9, stk. 1, nr. 1, eller § 9 c, stk. 1, fra og med den 1. juli 2018. I sager, hvor udlændingen har indgivet ansøgning om opholdstilladelse inden den 1. juli 2018, finder § 1, § 10 og § 21, stk. 2, i bekendtgørelse nr. 180 af 26. februar 2013 fortsat anvendelse.</p>\r\n<p class=\"Stk2\">\r\n   <span class=\"StkNr\" id=\"idb063199d-aea6-4fa3-9e49-e97a25f9fe8a\">Stk. 3.</span> Bekendtgørelse nr. 180 af 26. februar 2013 om danskprøve på A1-niveau og danskprøve på A2-niveau for familiesammenførte udlændinge ophæves, jf. dog stk. 2.</p><div class=\"Givet\" id=\"Givet\"><p class=\"Givet\" align=\"center\">Udlændinge- og Integrationsministeriet, den 6. juni 2020</p><p class=\"Sign1\" align=\"center\">Mattias Tesfaye</p><p class=\"Sign2\" align=\"right\">/ Merete Milo</p></div><a id=\"id023749dc-9182-4fcc-a13f-6a72f23c6fb3\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B1\">\r\n   </span>\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">\r\n   <span class=\"Bold\">Prøver m.v., der anses som fornøden dokumentation for, at en udlænding har bestået en danskprøve på mindst A1-niveau:</span>\r\n</p>\r\n<p>1. Danskuddannelsernes Prøve i Dansk 1 bestået med et karaktergennemsnit på mindst 6,0 (efter 13-skalaen) eller 2,0 (efter 7-trins-skalaen), Prøve i Dansk 2 bestået med et karaktergennemsnit på mindst 6,0 (efter 13-skalaen) eller 2,0 (efter 7-trins-skalaen), Prøve i Dansk 3 bestået med et karaktergennemsnit på mindst 6,0 (efter 13-skalaen) eller 2,0 (efter 7-trins-skalaen) eller Studieprøven bestået med mindst karakteren 6 (efter 13-skalaen) eller 02 (efter 7-trins-skalaen) i hver af de fire discipliner.</p>\r\n<p>2. Folkeskolens prøve 9. eller 10. klasse med et karaktergennemsnit på mindst 6,0 (efter 13-skalaen) eller 2,0 (efter 7-trins-skalaen) i danskdisciplinerne, bortset fra orden.</p>\r\n<p>3. Teknisk studentereksamen (htx), merkantil studentereksamen (hhx), almen studentereksamen (stx) samt erhvervsfaglig studentereksamen i forbindelse med erhvervsuddannelse (eux): Dansk med et karaktergennemsnit på mindst 2,0 efter 7-trins-skalaen.</p>\r\n<p>4. Hf-eksamen/højere forberedelseseksamen (hf) med eller uden overbygning: Dansk eller dansk som andetsprog med et karaktergennemsnit på mindst 2,0 efter 7-trins-skalaen.</p>\r\n<p>5. Bevis for eux 1. del: Dansk med et karaktergennemsnit på mindst 2,0 efter 7-trins-skalaen.</p>\r\n<p>6. Almen voksenuddannelse (avu): Dansk som andetsprog niveau G-D,  eller dansk niveau G-D med et karaktergennemsnit på mindst 2,0 (efter 7-trins-skalaen) eller udstedt deltagerbevis. Bevis for almen forberedelseseksamen.</p>\r\n<p>7. Forberedende voksenundervisning (FVU): Bestået FVU-læsning trin 1, trin 2, trin 3 eller trin 4.</p>\r\n<p>8. Forberedende grunduddannelse (FGU): Kompetencebevis med prøvekarakter på mindst 02 eller med standpunktsbedømmelse på mindst 02 i dansk som andetsprog niveau G-D eller dansk niveau G-D.</p>\r\n<p>9. Bevis for erhvervsuddannelse, herunder grundforløbsbevis eller  en erklæring fra skolen med oplysning om delvis gennemført undervisning  med standpunkts- eller prøvekarakteren på mindst 6 (efter 13-skalaen) eller på mindst 02 (efter 7-trins-skalaen) i dansk på niveau A-F.</p>\r\n<p>10. Bestået Danskprøve 3 fra Studieskolen i København og Odense samt Aarhus Kommunes Sprogcenter.</p>\r\n<p>11. Bevis for videregående uddannelser på universiteter, handelshøjskoler, sygeplejeskoler, seminarier m.v., medmindre der er tale om et fremmedsproget uddannelsesforløb.</p>\r\n<p>\r\n   <span class=\"Underline\">Ældre, godkendte prøver</span>\r\n</p>\r\n<p>12. Sprogcentrenes Almenprøve 1 og Almenprøve 2 med et karaktergennemsnit på mindst 6,0.</p>\r\n<p>13. Bestået Danskprøve 2 fra sprogcentrene (siden 2002 Studieprøven).</p>\r\n<p>14. Sprogskolernes Profiltest med et gennemsnit på 3,0 eller derover.</p>\r\n<p>15. Sprogskolernes erhvervsforberedende prøve (ERH) bestået med et karaktergennemsnit på mindst 6,0 eller B.</p>\r\n<p>16. Sprogskolernes voksenuddannelsesforberedende prøve (VUF) bestået med et karaktergennemsnit på mindst 6,0 eller B.</p>\r\n<p>17. Bestået dansk som andetsprog trin 1, Dansk trin 1 eller Dansk trin 2 fra almen voksenuddannelse (avu).</p>\r\n<p>18. Social- og sundhedshjælperuddannelsen, den pædagogiske grunduddannelse (pgu), social- og sundhedsassistentuddannelsen med et gennemsnit af standpunkts- eller prøvekarakterer i dansk på mindst 6,0 (efter 13-skalaen) eller 2,0 (efter 7-trins-skalaen).</p>\r\n<p>\r\n</p>\r\n<a id=\"id252f261e-26b2-451f-b7ca-fe45ef4ccb5d\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B2\">\r\n   </span>\r\n   <span id=\"Bil2\">Bilag 2</span>\r\n</p>\r\n<p class=\"BilagTekst\">\r\n   <span class=\"Bold\">Prøver m.v., der anses som fornøden dokumentation for, at en udlænding har bestået en danskprøve på mindst A2-niveau:</span>\r\n</p>\r\n<p>1. Danskuddannelsernes Prøve i Dansk 1 bestået med et karaktergennemsnit på mindst 6,0 (efter 13-skalaen) eller 2,0 (efter 7-trins-skalaen), Prøve i Dansk 2 bestået med et karaktergennemsnit på mindst 6,0 (efter 13-skalaen) eller 2,0 (efter 7-trins-skalaen), Prøve i Dansk 3 bestået med et karaktergennemsnit på mindst 6,0 (efter 13-skalaen) eller 2,0 (efter 7-trins-skalaen) eller Studieprøven bestået med mindst karakteren 6 (efter 13-skalaen) eller 02 (efter 7-trins-skalaen) i hver af de fire discipliner.</p>\r\n<p>2. Folkeskolens prøve 9. eller 10. klasse med et karaktergennemsnit på mindst 6,0 (efter 13-skalaen) eller 2,0 (efter 7-trins-skalaen) i danskdisciplinerne, bortset fra orden.</p>\r\n<p>3. Teknisk studentereksamen (htx), merkantil studentereksamen (hhx), almen studentereksamen (stx) samt erhvervsfaglig studentereksamen i forbindelse med erhvervsuddannelse (eux): Dansk med et karaktergennemsnit på mindst 2,0 efter 7-trins-skalaen.</p>\r\n<p>4. Hf-eksamen/højere forberedelseseksamen (hf) med eller uden overbygning: Dansk eller dansk som andetsprog med et karaktergennemsnit på mindst 2,0 efter 7-trins-skalaen.</p>\r\n<p>5. Bevis for eux 1. del: Dansk med et karaktergennemsnit på mindst 2,0 efter 7-trins-skalaen.</p>\r\n<p>6. Almen voksenuddannelse (avu): Dansk som andetsprog niveau G-D, eller dansk niveau G-D, med et karaktergennemsnit på mindst 2,0 (efter 7-trins-skalaen) eller udstedt deltagerbevis. Bevis for almen forberedelseseksamen.</p>\r\n<p>7. Forberedende voksenundervisning (FVU): Bestået FVU-læsning trin 2, trin 3 eller trin 4.</p>\r\n<p>8. Forberedende grunduddannelse (FGU): Kompetencebevis med prøvekarakter på mindst 02 eller med standpunktsbedømmelse på mindst 02 i dansk som andetsprog niveau G-D eller dansk niveau G-D.</p>\r\n<p>9. Bevis for erhvervsuddannelse,  herunder grundforløbsbevis eller en erklæring fra skolen med oplysning om delvis gennemført undervisning med standpunkts- eller prøvekarakteren på mindst 6 (efter 13-skalaen) eller på mindst 02 (efter 7-trins-skalaen) i dansk på niveau A-F.</p>\r\n<p>10. Bestået Danskprøve 3 fra Studieskolen i København og Odense samt Aarhus Kommunes Sprogcenter.</p>\r\n<p>11. Bevis for videregående uddannelser på universiteter, handelshøjskoler, sygeplejeskoler, seminarier m.v., medmindre der er tale om et fremmedsproget uddannelsesforløb.</p>\r\n<p>\r\n   <span class=\"Underline\">Ældre, godkendte prøver</span>\r\n</p>\r\n<p>12. Sprogcentrenes Almenprøve 1 og Almenprøve 2 med et karaktergennemsnit på mindst 6,0.</p>\r\n<p>13. Bestået Danskprøve 2 fra sprogcentrene (siden 2002 Studieprøven).</p>\r\n<p>14. Sprogskolernes Profiltest med et gennemsnit på 3,0 eller derover.</p>\r\n<p>15. Sprogskolernes erhvervsforberedende prøve (ERH) bestået med et karaktergennemsnit på mindst 6,0 eller B.</p>\r\n<p>16. Sprogskolernes voksenuddannelsesforberedende prøve (VUF) bestået med et karaktergennemsnit på mindst 6,0 eller B.</p>\r\n<p>17. Bestået dansk som andetsprog trin 1, Dansk trin 1 eller Dansk trin 2 fra almen voksenuddannelse (avu).</p>\r\n<p>18. Social- og sundhedshjælperuddannelsen, den pædagogiske grunduddannelse (pgu), social- og sundhedsassistentuddannelsen med et gennemsnit af standpunkts- eller prøvekarakterer i dansk på mindst 6,0 (efter 13-skalaen) eller 2,0 (efter 7-trins-skalaen).</p>",
    "isHistorical": false,
    "editorialNotes": [],
    "alternativeMedia": [],
    "ressort": "Udlændinge- og Integrationsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/06/2020"
        },
        {
            "displayName": "Accession",
            "displayValue": "B20200090205"
        },
        {
            "displayName": "Entydig dokumentidentifikation",
            "displayValue": "CS000830"
        },
        {
            "displayName": "Dato for førstegangsindlæggelse",
            "displayValue": "19/06/2020"
        },
        {
            "displayName": "Dato for indlæggelse",
            "displayValue": "19/06/2020"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "902"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "06/06/2020"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Udlændinge- og Integrationsmin., j.nr. 2019-5054"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}