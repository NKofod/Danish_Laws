{
    "id": 113365,
    "title": "1987 LSF 232   FORSLAG TIL LOV OM NEDLÆGGELSE AF AMTSKOMMUNERNE ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 232",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 232 </P>  \r\n\r\n<P></P>  \r\n\r\n<P>Forslag til Lov om nedlæggelse af amtskommunerne </P>  \r\n\r\n<P></P>  \r\n\r\n<P>Fremsat af Jane Oksen (FP) Behnke (FP) Pia Dahl (FP) Dohrmann (FP)  \r\n\r\n Glistrup (FP) Annette Just (FP) Pia Kjærsgaard (FP) Kirsten Madsen (FP)  \r\n\r\n Poulsgaard (FP) </P>  \r\n\r\n<P></P>  \r\n\r\n<P>den 15. marts 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Amtskommunerne nedlægges med virkning fra den 1. januar 1990. </P>  \r\n\r\n<P>Bemærkninger til lovforslaget </P>  \r\n\r\n<P>Danmark er ikke større, end at primærkommunerne og staten kan </P>  \r\n\r\n<P>overtage amtskommunernes nuværende opgaver og løse dem eventuelt </P>  \r\n\r\n<P>i fælleskommunale enheder. De opgaver, der ikke kan klares </P>  \r\n\r\n<P>lokalt, må løses af centraladministrationen. Det er kun at skabe </P>  \r\n\r\n<P>ekstra, goldt papirarbejde at opretholde den amtskommunale </P>  \r\n\r\n<P>sektor, der er et overflødigt og kunstigt mellemled. </P>  \r\n\r\n<P>Vedtages lovforslaget, må der selvsagt opgave for opgave tages </P>  \r\n\r\n<P>stilling til, hvilke myndigheder der skal overtage </P>  \r\n\r\n<P>amtskommunernes nuværende opgaver. </P>  \r\n\r\n<P>Forslagsstillerne forudsætter, at regeringen i så fald fremsætter de </P>  \r\n\r\n<P>nødvendige lovforslag om lovændringer som følge af vedtagelsen. </P>  \r\n\r\n<P>Forslagsstillernes foreløbige tanker, som ændringerne skal bygge på, </P>  \r\n\r\n<P>er følgende: </P>  \r\n\r\n<P>Sygehusvæsenet beslaglægger over halvdelen af de samlede </P>  \r\n\r\n<P>amtskommunale udgifter. </P>  \r\n\r\n<P>Sygehusene bør være selvstyrende under sundhedsministerens </P>  \r\n\r\n<P>overordnede ledelse. For patienter, der venter på </P>  \r\n\r\n<P>plejeforanstaltninger i hjemkommunen, betaler kommunen </P>  \r\n\r\n<P>sygehusopholdet. Fra sundhedsministerens side bør der tilstræbes </P>  \r\n\r\n<P>en jævn fordeling af lokale sygehuse, og store mastodontsygehuse </P>  \r\n\r\n<P>bør undgås. Ved at nedlægge amtskommunerne kan man samtidig </P>  \r\n\r\n<P>ophæve de stive amtsgrænseregler, således at der ikke længere </P>  \r\n\r\n<P>kræves kaution fra bopælssygehuskommunen ved indlæggelse på </P>  \r\n\r\n<P>sygehus i en anden sygehuskommune. </P>  \r\n\r\n<P>De nuværende amtsgrænseregler er bureaukratiske og helt urimelige. </P>  \r\n\r\n<P>Ophævelsen af amtsgrænsereglerne vil ligeledes have gavnlig </P>  \r\n\r\n<P>indflydelse på de umenneskeligt lange ventelister, idet der </P>  \r\n\r\n<P>selvfølgelig bør være valgfrihed med hensyn til, hvilket sygehus </P>  \r\n\r\n<P>man ønsker at blive behandlet på. </P>  \r\n\r\n<P>Erfaringer har vist, at udlægningen af særforsorgen til </P>  \r\n\r\n<P>amtskommunerne var en fejldisposition, og Fremskridtspartiet </P>  \r\n\r\n<P>stemte da også i sin tid imod udlægningen. </P>  \r\n\r\n<P>Vi ønsker derfor hurtigst muligt at føre særforsorgen tilbage til </P>  \r\n\r\n<P>staten. En stor del af det personale, man havde til </P>  \r\n\r\n<P>administration af særforsorgen, er blevet siddende i </P>  \r\n\r\n<P>Socialministeriet, og nyt personale er ansat i amtskommunerne. Nu </P>  \r\n\r\n<P>har man i vid udstrækning dobbelt så meget administrativt </P>  \r\n\r\n<P>personale som tidligere til at varetage samme opgave, uden at de </P>  \r\n\r\n<P>handicappede og sindslidende derved har fået bedre kår - </P>  \r\n\r\n<P>tværtimod. </P>  \r\n\r\n<P>Henvisning til plejefamilier, døgninstitutioner, bofællesskaber og </P>  \r\n\r\n<P>andre foranstaltninger ved fjernelse af børn fra hjemmet kan </P>  \r\n\r\n<P>varetages af kommunerne alene. De sociale udvalg i kommunerne har </P>  \r\n\r\n<P>i forvejen tilsynspligten med børn fjernet fra hjemmet, og de er </P>  \r\n\r\n<P>også tættest på den enkelte familie. </P>  \r\n\r\n<P>I det omfang privatisering ikke kan finde sted, kan de nuværende </P>  \r\n\r\n<P>amtskommunale trafikselskaber drives som fælleskommunale enheder, </P>  \r\n\r\n<P>idet vi dog mener, at en privatisering af busruterne vil være </P>  \r\n\r\n<P>langt den billigste løsning. </P>  \r\n\r\n<P>I vejsektoren er det efter forslagsstillernes opfattelse mest </P>  \r\n\r\n<P>praktisk at lade Vejdirektoratet i samarbejde med Planstyrelsen </P>  \r\n\r\n<P>og de berørte primærkommuner overtage alle anlæg af de </P>  \r\n\r\n<P>overordnede forbindelsesveje og således ikke blot tage sig af de </P>  \r\n\r\n<P>egentlige motorveje. Alle øvrige veje kan kommunerne udmærket </P>  \r\n\r\n<P>tage sig af, om fornødent i samarbejde med hinanden og med </P>  \r\n\r\n<P>Vejdirektoratet til at formidle og rådgive samt afgøre </P>  \r\n\r\n<P>tvistigheder, hvor dette undtagelsesvis måtte være nødvendigt. </P>  \r\n\r\n<P>De alt for mange og besværlige miljøforanstaltninger, amtskommunerne </P>  \r\n\r\n<P>tager sig af, kan fordeles på samme måde som med vejsektoren. </P>  \r\n\r\n<P>De offentlige gymnasier bør være statsskoler. Folkeskolespørgsmål </P>  \r\n\r\n<P>kan primærkommunerne selv klare, til dels i samarbejde med </P>  \r\n\r\n<P>Undervisnings- og Forskningsministeriet. </P>  \r\n\r\n<P>Fremskridtspartiet ønsker ikke skatteydermidler anvendt til alle </P>  \r\n\r\n<P>mulige foreningsspørgsmål og andre særinteresser eller til </P>  \r\n\r\n<P>fritidsundervisning eller direkte støtte til kulturlivet som </P>  \r\n\r\n<P>teaterordninger, musikliv osv. Når denne anvendelse af </P>  \r\n\r\n<P>skatteydermidler bortfalder, behøves der selvsagt ingen </P>  \r\n\r\n<P>administration på dette område. </P>  \r\n\r\n<P>De mange forskellige sektorplaner, amtskommunerne hvert år </P>  \r\n\r\n<P>udarbejder (næsten een daglig), kan spares. </P>  \r\n\r\n<P>De amtskommunale udgifter er steget enormt siden 1980. </P>  \r\n\r\n<P>Hvor de amtskommunale drifts- og anlægsudgifter dengang var ca. 24 </P>  \r\n\r\n<P>mia. kr., er de i dag ca. 42 mia. kr. Amtskommunerne har da også </P>  \r\n\r\n<P>i de seneste år sat derres beskatningsprocenter ganske kraftigt i </P>  \r\n\r\n<P>vejret. De fleste af de besparelser, der hidtil har været </P>  \r\n\r\n<P>forsøgt, har kun været af kort rækkevidde, og beregninger viser </P>  \r\n\r\n<P>da også, at amtskommunerne i 1989 vil få et samlet underskud på </P>  \r\n\r\n<P>mere end 2 mia. kr. </P>  \r\n\r\n<P>De økonomiske konsekvenser af lovforslaget vil selvsagt betyde en </P>  \r\n\r\n<P>besparelse på de offentlige budgetter, først og fremmest fordi en </P>  \r\n\r\n<P>lang række dobbeltfunktioner undgås. Forslaget indeholder derfor </P>  \r\n\r\n<P>en stærkt tiltrængt begrænsning af antallet af offentligt </P>  \r\n\r\n<P>ansatte. Den herved frigjorte veluddannede arbejdsreserve vil det </P>  \r\n\r\n<P>private erhvervsliv hellere end gerne ansætte. </P>  \r\n\r\n<P>Der har i pressen været fremsat en lang række udtalelser om </P>  \r\n\r\n<P>nedlæggelse af amtskommunerne. Bl.a. har forhenværende </P>  \r\n\r\n<P>overvismand Karsten Laursen fremsat udtalelser herom, ligesom </P>  \r\n\r\n<P>adskillige politikere fra forskellige partier har udtalt sig </P>  \r\n\r\n<P>vedrørende amtskommunernes fremtid. </P>  \r\n\r\n<P>I det følgende er nævnt en række eksempler. </P>  \r\n\r\n<P>Det konservative kommunalbestyrelsesmedlem fra Albertslund P. </P>  \r\n\r\n<P>Ellegård Larsen udtalte i Berlingske Tidende den 11. november </P>  \r\n\r\n<P>1987: &#187;Den mest fornuftige og hensigtsmæssige løsning omkring en </P>  \r\n\r\n<P>ny kommunalreform ville være at nedlægge amterne, således at </P>  \r\n\r\n<P>opgaverne blev overtaget af staten og kommunerne&#171;. </P>  \r\n\r\n<P>Det konservative partiblad Vor Tid skriver i november 1987, at </P>  \r\n\r\n<P>sygehussektoren er et af de områder, hvor centraliseringen har </P>  \r\n\r\n<P>spillet fallit og konkluderer: &#187;En logisk konsekvens af </P>  \r\n\r\n<P>fejlslagen decentralisering må være svaret på sygehusvæsenets </P>  \r\n\r\n<P>problemer. Hermed vil amterne være overflødige&#171;. </P>  \r\n\r\n<P>Formanden for Folketingets Arbejdsmarkedsudvalg, den konservative Bo </P>  \r\n\r\n<P>Kristensen, udtalte i B.T. den 25. maj 1987: &#187;Amterne må tage sig  \r\n\r\n</P>  \r\n\r\n<P>voldsomt sammen og i højere grad leve op til deres ansvar. Ellers </P>  \r\n\r\n<P>må de afskaffes&#171;. </P>  \r\n\r\n<P>Venstreborgmesteren i Ullerslev, N. P. Madsen, udtalte i Amt- og </P>  \r\n\r\n<P>Kommunebladet november 1987: &#187;Vi kunne godt afskaffe amterne. </P>  \r\n\r\n<P>Amtskommunerne er ofte på tværs og stiller sig hindrende i vejen. </P>  \r\n\r\n<P>Vi vil kunne arbejde smidigere, lægge driften om&#171;. </P>  \r\n\r\n<P>De Radikales leder, Niels Helveg Petersen, var ifølge B.T. den 25. </P>  \r\n\r\n<P>maj 1987 stærkt utilfreds med amtskommunernes indsats, idet han </P>  \r\n\r\n<P>udtalte: &#187;Amterne lever overhovedet ikke op til deres ansvar i </P>  \r\n\r\n<P>henhold til den aftale, de selv har indgået med regeringen. De </P>  \r\n\r\n<P>har hverken kunnet styre lægekonflikten eller Falck-konflikten, </P>  \r\n\r\n<P>og de har ikke styr på de samlede amtsudgifter. Deres indsats er </P>  \r\n\r\n<P>bestemt ikke imponerende&#171;. </P>  \r\n\r\n<P>Iver Nissen, radikalt byrådsmedlem fra Hillerød, udtalte i </P>  \r\n\r\n<P>Frederiksborg Amtsavis november 1987: &#187;Pr. 1. april 1970 burde </P>  \r\n\r\n<P>amtsrådet og statsamtet være ophørt med at eksistere som </P>  \r\n\r\n<P>tilsynsførende og delvist kontrollerende og som et komplet </P>  \r\n\r\n<P>overflødigt administrativt mellemled&#171;. </P>  \r\n\r\n<P>Den socialdemokratiske rådmand fra Århus Jens Arbjerg Pedersen </P>  \r\n\r\n<P>udtalte i Berlingske Tidende november 1987: &#187;En forenkling i </P>  \r\n\r\n<P>administrationen må finde sted. Dette foregår lettest ved at </P>  \r\n\r\n<P>sammenlægge de to administrative enheder: amt og kommune til een </P>  \r\n\r\n<P>instans. I øjeblikket skal de jo som oftest i fællesskab løse de </P>  \r\n\r\n<P>samme problemer for de samme mennesker&#171;. </P>  \r\n\r\n<P>Folketingsmedlem for Centrum-Demokraterne Yvonne Herløv Andersen </P>  \r\n\r\n<P>sagde på Centrum-Demokraternes landsmøde i november 1987 bl.a.: </P>  \r\n\r\n<P>&#187;Venstres drøm om et effektivt kommunalt selvstyre er en </P>  \r\n\r\n<P>illusion. Derfor bør partiet lægge sin forældede ideologi i </P>  \r\n\r\n<P>skuffen. Jeg er sikker på, at også De Konservative og Kristeligt </P>  \r\n\r\n<P>Folkeparti vil være med til at gøre sygehusene til statens ansvar </P>  \r\n\r\n<P>og nedlægge amterne&#171;. </P>  \r\n\r\n<P>Medlemmer af Fremskridtspartiet har tidligere fremsat et forslag til </P>  \r\n\r\n<P>folketingsbeslutning, der havde stort set samme formål som </P>  \r\n\r\n<P>nærværende lovforslag. Der henvises til Folketingstidende </P>  \r\n\r\n<P>1985-86, forhandlingerne sp. 1924 og 3086 samt tillæg A sp. 1563. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00232"
        },
        {
            "displayName": "Entydig dokumentidentifikation",
            "displayValue": "CL004873"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "232"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}