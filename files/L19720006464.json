{
    "id": 71255,
    "title": "Bekendtgørelse af overenskomst af 24. april 1972 med Indien om et dansk statslån ",
    "documentTypeId": "220",
    "isSagsforlobPeriodValid": false,
    "shortName": "BKI nr 64 af 23/08/1972",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 24. april 1972  \r\n\r\n med Indien om et dansk statslån </H1>  \r\n\r\n<P></P>  \r\n\r\n<BR>  \r\n\r\n<P>Den 24. april undertegnedes i New Delhi mellem Danmark og Indien følgende  \r\n\r\n overenskomst med dertil hørende brevveksling om et dansk statslån til Indien:  \r\n\r\n</P>  \r\n\r\n<P> <B>OVERENSKOMST mellem Danmarks regering og Indien regering om et dansk  \r\n\r\n statslån til Indien</B>  </P>  \r\n\r\n<P>Danmarks regering og Indiens regering, som ønsker at styrke det  \r\n\r\n traditionelle samarbejde og de venskabelige forbindelser mellem deres lande,  \r\n\r\n er blevet enige om, at der som et bidrag til Indiens økonomiske udvikling  \r\n\r\n skal ydes et dansk statslån til Indien i overensstemmelse med følgende  \r\n\r\n bestemmelser i denne overenskomst og de vedføjede tillæg, der betragtes som  \r\n\r\n en integrerende del af overenskomsten: </P>  \r\n\r\n<P>Artikel I </P>  \r\n\r\n<P> <I>Lånet</I>  </P>  \r\n\r\n<P>Danmarks regering (i det følgende benævnt långiveren) vil stille et lån på  \r\n\r\n 40 (fyrre) millioner danske kroner til rådighed for Indiens regering (i det  \r\n\r\n følgende benævnt låntageren) til de i artikel VI i denne overenskomst  \r\n\r\n omhandlede formål. </P>  \r\n\r\n<P>Artikel II </P>  \r\n\r\n<P> <I>Lånekontoen</I>  </P>  \r\n\r\n<P CLASS=STK> <I>Stk. 1. </I> En konto betegnet &#187;lånekonto nr. 4 for  \r\n\r\n Indiens regering&#171; (i det følgende benævnt &#187;lånekontoen&#171;) vil  \r\n\r\n efter låntagerens anmodning blive åbnet i Danmarks Nationalbank (som handler  \r\n\r\n på långiverens vegne) til fordel for The Chief Accounting Officer to the High  \r\n\r\n Commissioner for India in the United Kingdom, London, (som handler på  \r\n\r\n låntagerens vegne). Långiveren vil sikre, at der altid er tilstrækkelige  \r\n\r\n midler til rådighed på lånekontoen til at sætte låntageren i stand til at  \r\n\r\n præstere rettidig betaling for anskaffelser inden for lånebeløbet. </P>  \r\n\r\n<P CLASS=STK> <I>Stk. 2. </I> Låntageren (eller The Chief Accounting Officer  \r\n\r\n to the High Commissioner for India in the United Kingdom, London) skal på de  \r\n\r\n i denne overenskomst fastsatte vilkår være berettiget til på lånekontoen at  \r\n\r\n trække de beløb, der er nødvendige til betaling i medfør af lånet. </P>  \r\n\r\n<P>Artikel III </P>  \r\n\r\n<P> <I>Rentefod</I>  </P>  \r\n\r\n<P>Lånet er rentefrit. </P>  \r\n\r\n<P>Artikel IV </P>  \r\n\r\n<P> <I>Tilbagebetalinger</I>  </P>  \r\n\r\n<P CLASS=STK> <I>Stk. 1. </I> Låntageren skal tilbagebetale lånet i  \r\n\r\n femogtredive halvårlige afdrag, hvert på 1.100.000 (en million et hundrede  \r\n\r\n tusinde) danske kroner, første gang den 1. april 1979 og sidste gang den 1.  \r\n\r\n april 1996, samt et sidste afdrag på 1.500.000 danske kroner den 1. oktober  \r\n\r\n 1996. </P>  \r\n\r\n<P CLASS=STK> <I>Stk. 2. </I> Hvis lånet ikke udnyttes fuldt ud i  \r\n\r\n overensstemmelse med bestemmelserne i artikel VI, stk. 8, skal der træffes  \r\n\r\n indbyrdes aftale om en ændret plan for tilbagebetalingen. </P>  \r\n\r\n<P>Artikel V </P>  \r\n\r\n<P> <I>Betalingssted</I>  </P>  \r\n\r\n<P>Lånet skal af låntageren tilbagebetales til Danmarks Nationalbank i danske  \r\n\r\n kroner til kredit for finansministeriets løbende konto i Danmarks  \r\n\r\n Nationalbank. </P>  \r\n\r\n<P>Artikel VI </P>  \r\n\r\n<P> <I>Lånets anvendelse</I>  </P>  \r\n\r\n<P CLASS=STK> <I>Stk. 1. </I> Låntageren vil anvende lånet til finansiering  \r\n\r\n af import fra Danmark (herunder omkostninger ved transport og forsikring fra  \r\n\r\n Danmark til Indien) af dansk kapitaludstyr samt komponenter og reservedele,  \r\n\r\n som skal benyttes til Indiens økonomiske udvikling. En retningsgivende liste  \r\n\r\n over sådant udstyr indeholdes i Tillæg II. </P>  \r\n\r\n<P CLASS=STK> <I>Stk. 2. </I> Lånet kan endvidere anvendes til betaling for  \r\n\r\n danske tjenesteydelser, som er nødvendige for gennemførelsen af  \r\n\r\n udviklingsprojekter i Indien, herunder især til forundersøgelser i  \r\n\r\n forbindelse med investeringer, forberedelse af projekter, til rådgivere under  \r\n\r\n projekternes gennemførelse, montering eller opførelse af anlæg eller  \r\n\r\n bygninger samt teknisk og administrativ bistand under igangsætningsperioden  \r\n\r\n for virksomheder, som oprettes ved hjælp af lånet. </P>  \r\n\r\n<P CLASS=STK> <I>Stk. 3. </I> Alle kontrakter, der finansieres over lånet,  \r\n\r\n skal godkendes af låntageren og långiveren. </P>  \r\n\r\n<P CLASS=STK> <I>Stk. 4. </I> Långiverens godkendelse af, at en kontrakt  \r\n\r\n finansieres over lånet, medfører intet ansvar for de pågældende kontrakters  \r\n\r\n behørige opfyldelse. </P>  \r\n\r\n<P>Långiveren er ligeledes uden ansvar hvad angår den effektive udnyttelse af  \r\n\r\n leverancer og tjenesteydelser, som finansieres over lånet, og hvad angår den  \r\n\r\n forsvarlige drift af de projekter m.v., hvori sådanne leverancer og  \r\n\r\n tjenesteydelser indgår. </P>  \r\n\r\n<P CLASS=STK> <I>Stk. 5. </I> Der må ikke i en kontrakt under lånet indgå  \r\n\r\n bestemmelser om særlige kreditydelser fra den danske kontraktspartner. </P>  \r\n\r\n<P CLASS=STK> <I>Stk. 6. </I> Låneprovenuet kan kun anvendes til betaling for  \r\n\r\n kapitaludstyr og tjenesteydelser, som er kontraheret efter overenskomstens  \r\n\r\n ikrafttræden, medmindre andet aftales mellem låntageren og långiveren. </P>  \r\n\r\n<P CLASS=STK> <I>Stk. 7. </I> Låneprovenuet kan ikke anvendes til betaling  \r\n\r\n til låntageren af nogen form for indførselstold, skatter og statslige eller  \r\n\r\n andre offentlige afgifter, såsom indførselsafgifter, udligningsafgifter for  \r\n\r\n indenlandske omsætningsafgifter, afgifter eller deponeringer i forbindelse  \r\n\r\n med udstedelse af betalings- eller indførselstilladelser. </P>  \r\n\r\n<P CLASS=STK> <I>Stk. 8. </I> Låntageren kan trække på lånekontoen til  \r\n\r\n opfyldelse af kontrakter, der er godkendt af parterne, i indtil tre år efter  \r\n\r\n overenskomstens ikrafttræden eller et sådant andet tidspunkt, som låntageren  \r\n\r\n og långiveren måtte aftale indbyrdes. </P>  \r\n\r\n<P>Artikel VII </P>  \r\n\r\n<P> <I>Ikke-diskrimination</I>  </P>  \r\n\r\n<P CLASS=STK> <I>Stk. 1. </I> Med hensyn til tilbagebetalingen af lånet  \r\n\r\n forpligter låntageren sig til ikke at give långiveren en mindre gunstig  \r\n\r\n behandling end den, der gives andre udenlandske kreditorer. </P>  \r\n\r\n<P CLASS=STK> <I>Stk. 2. </I> Alle afskibninger af kapitaludstyr, der  \r\n\r\n omfattes af denne overenskomst, skal ske i overensstemmelse med princippet om  \r\n\r\n skibes frie deltagelse i den internationale handel i fri og lige konkurrence.  \r\n\r\n</P>  \r\n\r\n<P>Artikel VIII </P>  \r\n\r\n<P> <I>Diverse bestemmelser</I>  </P>  \r\n\r\n<P CLASS=STK> <I>Stk. 1. </I> Før det første træk på den i artikel II omtalte  \r\n\r\n konto skal låntageren godtgøre over for långiveren, at alle  \r\n\r\n forfatningsmæssige og andre vilkår fastsat i lovgivningen i låntagerens  \r\n\r\n hjemland er blevet opfyldt, således at låneoverenskomsten vil udgøre en  \r\n\r\n forpligtelse, som er bindende for låntageren. </P>  \r\n\r\n<P CLASS=STK> <I>Stk. 2. </I> Låntageren skal meddele långiveren, hvilke  \r\n\r\n personer der er bemyndiget til at handle på låntagerens vegne, samt afgive  \r\n\r\n bekræftede prøver på alle sådanne personers underskrifter. </P>  \r\n\r\n<P CLASS=STK> <I>Stk. 3. </I> Alle meddelelser, anmodninger eller aftaler i  \r\n\r\n medfør af denne overenskomst skal være skriftlige. </P>  \r\n\r\n<P>Artikel IX </P>  \r\n\r\n<P> <I>Særlige bestemmelser</I>  </P>  \r\n\r\n<P>Lånet skal tilbagebetales uden fradrag af og fritaget for alle skatter og  \r\n\r\n afgifter samt alle i medfør af låntagerens lovgivning pålagte restriktioner.  \r\n\r\n Denne overenskomst skal være fritaget for alle gældende og fremtidige  \r\n\r\n afgifter, som i medfør af låntagerens nugældende eller fremtidige lovgivning  \r\n\r\n pålægges i forbindelse med overenskomstens udfærdigelse, indgåelse,  \r\n\r\n registrering, ikrafttræden eller i øvrigt. </P>  \r\n\r\n<P>Artikel X </P>  \r\n\r\n<P> <I>Overenskomstens varighed</I>  </P>  \r\n\r\n<P CLASS=STK> <I>Stk. 1. </I> Denne overenskomst træder i kraft på datoen for  \r\n\r\n undertegnelsen. </P>  \r\n\r\n<P CLASS=STK> <I>Stk. 2. </I> Når lånet er blevet tilbagebetalt, træder  \r\n\r\n overenskomsten straks ud af kraft. </P>  \r\n\r\n<P>Artikel XI </P>  \r\n\r\n<P> <I>Angivelse af adresser</I>  </P>  \r\n\r\n<P>Følgende adresser anføres for så vidt angår denne overenskomst: </P>  \r\n\r\n<P>For låntageren: </P>  \r\n\r\n<P>Ministry of Finance, </P>  \r\n\r\n<P>Department of Economic Affairs, </P>  \r\n\r\n<P>New Delhi </P>  \r\n\r\n<P>Telegramadresse: </P>  \r\n\r\n<P>ECOFAIRS NEW DELHI </P>  \r\n\r\n<P>For långiveren med henblik på udbetalinger: </P>  \r\n\r\n<P>Udenrigsministeriet, </P>  \r\n\r\n<P>Sekretariatet for internationalt udviklingssamarbejde, </P>  \r\n\r\n<P>København. </P>  \r\n\r\n<P>Telegramadresse: </P>  \r\n\r\n<P>ETRANGERES COPENHAGEN. </P>  \r\n\r\n<P>For långiveren med henblik på betaling af afdrag på lånet: </P>  \r\n\r\n<P>Økonomi- og budgetministeriet </P>  \r\n\r\n<P>København. </P>  \r\n\r\n<P>Telegramadresse: </P>  \r\n\r\n<P>FINANS COPENHAGEN. </P>  \r\n\r\n<P>Til bekræftelse heraf har parterne gennem deres dertil behørigt  \r\n\r\n befuldmægtigede repræsentanter ladet denne overenskomst undertegne i to  \r\n\r\n eksemplarer på engelsk i New Delhi den 24. april 1972. </P>  \r\n\r\n<P>For Indiens regering </P>  \r\n\r\n<P> <B>M.G. Kaul</B>  </P>  \r\n\r\n<P>For Danmarks regering </P>  \r\n\r\n<P> <B>H. A. Biering</B>  </P>  \r\n\r\n<P> <B>TILLÆG I</B>  </P>  \r\n\r\n<P>Følgende bestemmelser finder anvendelse på de rettigheder og  \r\n\r\n forpligtelser, der følger af overenskomsten mellem Danmarks regering og  \r\n\r\n Indiens regering vedrørende et dansk statslån til Indien (i det følgende  \r\n\r\n benævnt overenskomsten). De betragtes som en integrerende del af denne med  \r\n\r\n samme gyldighed og virkning, som hvis de fuldt ud var anført deri. </P>  \r\n\r\n<P>Artikel I </P>  \r\n\r\n<P> <I>Annullering og suspension</I>  </P>  \r\n\r\n<P CLASS=STK> <I>Stk. 1. </I> Låntageren kan ved meddelelse til långiveren  \r\n\r\n annullere ethvert lånebeløb, som låntageren ikke måtte have trukket. </P>  \r\n\r\n<P CLASS=STK> <I>Stk. 2. </I> Såfremt låntageren gør sig skyldig i  \r\n\r\n misligholdelse med hensyn til opfyldelsen af nogen forpligtelse eller aftale  \r\n\r\n i medfør af overenskomsten, kan långiveren helt eller delvis suspendere  \r\n\r\n låntagerens ret til at trække på lånekontoen. </P>  \r\n\r\n<P>Hvis den misligholdelse, der har berettiget långiveren til suspension af  \r\n\r\n låntagerens trækningsret, fortsat består udover et tidsrum af tres dage efter  \r\n\r\n långiverens meddelelse til låntageren om suspensionen, kan långiveren når som  \r\n\r\n helst forlange den på lånekontoen trukne del af lånet tilbagebetalt straks,  \r\n\r\n uanset eventuelle modsatte bestemmelser i overenskomsten, medmindre  \r\n\r\n grundlaget for suspensionens iværksættelse er bortfaldet. </P>  \r\n\r\n<P CLASS=STK> <I>Stk. 3. </I> Alle overenskomstens bestemmelser skal fortsat  \r\n\r\n have fuld gyldighed og virkning uanset enhver annullering eller suspension,  \r\n\r\n bortset fra hvad der udtrykkeligt er bestemt i denne artikel. </P>  \r\n\r\n<P>Artikel II </P>  \r\n\r\n<P> <I>Afgørelser af tvistigheder</I>  </P>  \r\n\r\n<P CLASS=STK> <I>Stk. 1. </I> Enhver tvistighed, som måtte opstå mellem de to  \r\n\r\n regeringer ved fortolkningen af betingelserne for udbetalingen af og  \r\n\r\n erlæggelsen af afdrag på det danske lån, som skal ydes Indiens regering i  \r\n\r\n medfør af denne overenskomst, skal afgøres på en måde, som aftales mellem to  \r\n\r\n regeringer indbyrdes. </P>  \r\n\r\n<P> <B>TILLÆG II</B>  </P>  \r\n\r\n<P CLASS=PUNKT> <B>1.</B> Udstyr til fiskerierhvervet, f.eks.  \r\n\r\n skibsdieselmotorer o.s.v. </P>  \r\n\r\n<P CLASS=PUNKT> <B>2.</B> Køleudstyr. </P>  \r\n\r\n<P CLASS=PUNKT> <B>3.</B> Maskiner og udstyr til cementindustrien. </P>  \r\n\r\n<P CLASS=PUNKT> <B>4.</B> Maskiner og udstyr til udvikling af  \r\n\r\n landbrugserhvervet og husdyrbrugene. </P>  \r\n\r\n<P CLASS=PUNKT> <B>5.</B> Maskiner og udstyr til mejeriindustrien. </P>  \r\n\r\n<P CLASS=PUNKT> <B>6.</B> Udstyr til forsknings- og tekniske institutioner.  \r\n\r\n</P>  \r\n\r\n<P CLASS=PUNKT> <B>7.</B> Udstyr til forarbejdning af træ,  \r\n\r\n krumtapslibemaskiner og andre værktøjsmaskiner, der er nødvendige i små  \r\n\r\n industrivirksomheder. </P>  \r\n\r\n<P CLASS=PUNKT> <B>8.</B> Værktøjsmaskiner til middelstore og store  \r\n\r\n industrivirksomheder. </P>  \r\n\r\n<P CLASS=PUNKT> <B>9.</B> Reservedele til dansk kapitaludstyr. </P>  \r\n\r\n<P CLASS=PUNKT> <B>10.</B> Maskiner og udstyr til kunstgødningsindustrien og  \r\n\r\n til den petrokemiske industri. </P>  \r\n\r\n<P CLASS=PUNKT> <B>11.</B> Maskiner og udstyr til spray-tørrings-anlæg. </P>  \r\n\r\n<P CLASS=PUNKT> <B>12.</B> Maskiner og udstyr til plastic- og gummiindustrien  \r\n\r\n samt til den kemiske industri. </P>  \r\n\r\n<P CLASS=PUNKT> <B>13.</B> Katalysatorer. </P>  \r\n\r\n<P CLASS=PUNKT> <B>14.</B> Udstyr til behandling, tørring og opbevaring af  \r\n\r\n levnedsmiddelprodukter. </P>  \r\n\r\n<P CLASS=PUNKT> <B>15.</B> Elektrisk og elektronisk udstyr. </P>  \r\n\r\n<P CLASS=PUNKT> <B>16.</B> Komponenter til fremstilling af kapitaludstyr til  \r\n\r\n andre industriprogrammer i Indien. </P>  \r\n\r\n<P CLASS=PUNKT> <B>17.</B> Sådant andet udstyr, som de to regeringer måtte  \r\n\r\n træffe bestemmelse om ved indbyrdes aftale. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>New Delhi, den 24. april 1972 </I> </P>  \r\n\r\n<P CLASS=UNDERSKREVET-AF ALIGN=CENTER>Deres Excellence, </P>  \r\n\r\n<P>Under henvisning til overenskomsten af dags dato mellem Danmarks regering  \r\n\r\n og Indiens regering har jeg den ære at foreslå, at følgende bestemmelser skal  \r\n\r\n anvendes ved gennemførelsen af overenskomstens artikel VI. </P>  \r\n\r\n<P>Udbetaling fra lånekontoen skal ske på følgende måde: </P>  \r\n\r\n<UL CLASS=PLAIN-LIST>  \r\n\r\n<LI>1) Den danske eksportør eller rådgiver og den indiske importør eller  \r\n\r\n eventuelle investerende part afslutter en kontrakt, der skal endeligt  \r\n\r\n godkendes af de indiske og de danske myndigheder. Ingen kontrakt under 50.000  \r\n\r\n (halvtreds tusinde) danske kroner (for reservedeles vedkommende 25.000  \r\n\r\n (femogtyve tusinde) danske kroner) ,undtagen til anvendelse af et endeligt  \r\n\r\n restbeløb under det nævnte beløbs størrelse, kan finansieres i medfør af  \r\n\r\n overenskomsten. </LI>  \r\n\r\n<LI>2) Indiens regering vil forelægge det danske udenrigsministerium  \r\n\r\n genparter af de kontrakter, der skal indgås i medfør af denne overenskomst.  \r\n\r\n Udenrigsministeriet vil bl.a. påse, at </LI>  \r\n\r\n<LI>(a) de kontraherede varer eller tjenesteydelser falder inden for  \r\n\r\n overenskomstens rammer, </LI>  \r\n\r\n<LI>(b) det pågældende varer er fremstillet i Danmark eller at de  \r\n\r\n tjenesteydelser, der skal præsteres, vil blive udført af personer, som udøver  \r\n\r\n forretningsvirksomhed i Danmark, og underrette Indiens regering om sine  \r\n\r\n afgørelser. </LI>  \r\n\r\n<LI>3) Når kontrakterne er godkendt, kan Indiens regering trække på  \r\n\r\n lånekontoen til betaling af det i kontrakten omhandlede vareparti.  \r\n\r\n Udbetalinger fra denne konto til danske eksportører eller rådgivere er  \r\n\r\n betinget af, at de nødvendige dokumenter fremlægges, efter at Danmarks  \r\n\r\n Nationalbank har konstateret, at betingelserne for at foretage sådanne  \r\n\r\n betalinger i øvrigt er opfyldt. </LI>  \r\n\r\n</UL>  \r\n\r\n<P>Hvis foranstående bestemmelser kan godkendes af Indiens regering, har jeg  \r\n\r\n den ære at foreslå, at dette brev samt Deres Excellences svar herpå skal  \r\n\r\n udgøre en aftale mellem vore to regeringer om denne sag. </P>  \r\n\r\n<P>Modtag, Deres Excellence, forsikringen om min mest udmærkede højagtelse.  \r\n\r\n</P>  \r\n\r\n<P>For Danmarks regering </P>  \r\n\r\n<P> <B>H. A. Biering</B>  </P>  \r\n\r\n<P>Danmarks ambassadør </P>  \r\n\r\n<P>Hans Excellence Shri M. G. Kaul, </P>  \r\n\r\n<P>Additional Secretary, </P>  \r\n\r\n<P>Finansministeriet, </P>  \r\n\r\n<P>Departementet for økonomiske anliggender, </P>  \r\n\r\n<P>Indiens regering, </P>  \r\n\r\n<P>New Delhi. </P>  \r\n\r\n<P>FINANSMINISTERIET </P>  \r\n\r\n<P>Departementet for økonomiske anliggender </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>New Delhi, den 24. april 1972. </I> </P>  \r\n\r\n<P CLASS=UNDERSKREVET-AF ALIGN=CENTER>Deres excellence, </P>  \r\n\r\n<P>Jeg har den ære at anerkende modtagelsen af Deres sålydende brev af dags  \r\n\r\n dato: </P>  \r\n\r\n<P>(her følger teksten til foranstående brev) </P>  \r\n\r\n<P>Jeg har den ære at meddele Dem, at min regering er enig i foranstående.  \r\n\r\n</P>  \r\n\r\n<P>Modtag, Deres Excellence, forsikringerne om min mest udmærkede højagtelse.  \r\n\r\n</P>  \r\n\r\n<P>For Indiens regering </P>  \r\n\r\n<P> <B>M. G. Kaul</B>  </P>  \r\n\r\n<P>Additional Secretary </P>  \r\n\r\n<P>Hans Excellence </P>  \r\n\r\n<P>overordentlig og befuldmægtiget </P>  \r\n\r\n<P>ambassadør, </P>  \r\n\r\n<P>Den kongelige danske Ambassade, </P>  \r\n\r\n<P>New Delhi. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 23. august  \r\n\r\n 1972. </I> </P>  \r\n\r\n<P CLASS=UNDERSKREVET-AF ALIGN=CENTER>K.B. Andersen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/09/1972"
        },
        {
            "displayName": "Accession",
            "displayValue": "L19720006464"
        },
        {
            "displayName": "Entydig dokumentidentifikation",
            "displayValue": "CM030446"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "04/01/2007"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "64"
        },
        {
            "displayName": "År for udstedelse",
            "displayValue": "1972"
        },
        {
            "displayName": "Dato for underskrift",
            "displayValue": "23/08/1972"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 104.0.8.Ind/4."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}