{
    "id": 107718,
    "title": "1988 BTL 161   BETÆNKNING OVER FORSLAG TIL LOV OM ÅBEN UDDANNELSE (ERHVERVSRETTET   VOKSENUDDANNELSE - DELTIDSUDDANNELSER OG ENKELTFAGSKURSER)    NR L 161 1988-89, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1988/1 BTL 161",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 161 </P>  \r\n\r\n<P></P>  \r\n\r\n<P>Betænkning over Forslag til lov om åben uddannelse (erhvervsrettet  \r\n\r\n voksenuddannelse - deltidsuddannelser og enkeltfagskurser) <BR>  \r\n\r\n Nr L 161 1988-89, 1. samling </P>  \r\n\r\n<P></P>  \r\n\r\n<P>Afgivet af Uddannelsesudvalget </P>  \r\n\r\n<P></P>  \r\n\r\n<P>Afgivet: 19890425 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til undervisnings- og forskningsministeren, som </P>  \r\n\r\n<P>denne har besvaret skriftligt. </P>  \r\n\r\n<P>Udvalget har modtaget mundtlige og/eller skriftlige henvendelser fra: </P>  \r\n\r\n<P>Dansk Arbejdsgiverforening, </P>  \r\n\r\n<P>Funktionærernes og Tjenestemændenes Fællesråd, </P>  \r\n\r\n<P>Handelshøjskolen i København og </P>  \r\n\r\n<P>Hotel- og Restaurationspersonalets Forbund og Statsanerkendte  \r\n\r\n Arbejdsløshedskasse i Danmark. </P>  \r\n\r\n<P>Herefter indstiller et <I>mindretal</I> (Det Konservative Folkepartis,  \r\n\r\n Venstres, Fremskridtspartiets, Det Radikale Venstres og Kristeligt  \r\n\r\n Folkepartis medlemmer af udvalget) lovforslaget til <I>vedtagelse uændret.  \r\n\r\n</I></P>  \r\n\r\n<P>Et andet mindretal (Socialdemokratiets og Socialistisk Folkepartis  \r\n\r\n medlemmer af udvalget) indstiller lovforslaget til <I>forkastelse</I> ved 3.  \r\n\r\n behandling. </P>  \r\n\r\n<P>Et flertal inden for mindretallet (Socialdemokratiets medlemmer af  \r\n\r\n udvalget) skal i øvrigt bemærke, at Socialdemokratiet finder det af afgørende  \r\n\r\n betydning, at der skabes rammer og forudsætninger for efter- og  \r\n\r\n videreuddannelsesmuligheder for den voksne del af befolkningen. </P>  \r\n\r\n<P>De samfundsforandringer, vi står over for, stiller kolossale krav til  \r\n\r\n Folketing og regering om at sikre et uddannelsesmæssigt løft til hele  \r\n\r\n befolkningen. </P>  \r\n\r\n<P>Den voksne del af befolkningens reelle mulighed for at kvalificere sig  \r\n\r\n livet igennem og dermed udvikle evne til omstilling, kreativ tænkning og  \r\n\r\n fleksibilitet vil være helt afgørende for, om Danmark kan komme på  \r\n\r\n erhvervsmæssig og økonomisk omdrejningshøjde i en tid med øget  \r\n\r\n internationalisering og demokratisering. Det foreliggende lovforslag om åben  \r\n\r\n uddannelse er stillet over for denne opgave ikke anvendeligt. </P>  \r\n\r\n<P>Socialdemokratiet afviser det først og fremmest på grund af det omfattende  \r\n\r\n sæt af bemyndigelser, der hermed gives til undervisnings- og  \r\n\r\n forskningsministeren. Vi nærer ingen tillid til, at ministeren vil anvende  \r\n\r\n bemyndigelserne, således at uddannelserne sikres sammenhæng og kontinuitet  \r\n\r\n samt faglig bredde og dybde. Erfaringerne fra ministerens sidste forsøg med  \r\n\r\n en alternativ uddannelsesreform til BFU - loven om efteruddannelse  \r\n\r\n (erhvervsrettede kurser m.v.) er yderst kritisable. </P>  \r\n\r\n<P>Lovforslaget giver ministeren mulighed for og et redskab til centralt  \r\n\r\n totalt at opsplitte hele uddannelsessystemet. Efter bedste  \r\n\r\n supermarkedsprincipper kan ministeren egenhændigt opsplitte gode, gedigne  \r\n\r\n uddannelser til discountuddannelser. </P>  \r\n\r\n<P>De 18 bemyndigelser vil give ministeren magt til bl.a. </P>  \r\n\r\n<P>- en uoverskuelig opsplitning af hele det kompetencegivende  \r\n\r\n erhvervsrettede uddannelsessystem igennem centralt dikterede pålæg, </P>  \r\n\r\n<P>- udvidede og omfattende brugerbetalingsprincipper som forudsætning for,  \r\n\r\n at der overhovedet sker en nyudvikling på området, </P>  \r\n\r\n<P>- en decentralisering af besparelsespolitikken, som modvirker en  \r\n\r\n sammenhængende uddannelsesplanlægning, </P>  \r\n\r\n<P>- suspendering af styrelsesloven ved de højere uddannelsesinstitutioner og  \r\n\r\n andre institutioner med internt kollegialt selvstyre og dermed udelukkelse af  \r\n\r\n elev- og lærerindflydelse, ligesom rådgivende faglige uddannelsesråd og  \r\n\r\n udvalg vil kunne sættes uden for indflydelse, og </P>  \r\n\r\n<P>- en styringsmodel, der sikrer ministeriel magt ned til mindste detalje.  \r\n\r\n</P>  \r\n\r\n<P>Lovforslaget er helt klart ikke brugbart i forhold til den  \r\n\r\n uddannelsespolitiske udfordring, der skal løftes i årene fremover, og  \r\n\r\n Socialdemokratiet beklager, at undervisnings- og forskningsministeren ikke  \r\n\r\n har evnet at skabe et bredt grundlag for det nødvendige reformarbejde på  \r\n\r\n voksenuddannelsesområdet. </P>  \r\n\r\n<P>Et mindretal inden for mindretallet (Socialistisk Folkepartis medlemmer af  \r\n\r\n udvalget) er tilhænger af bestræbelserne for at styrke  \r\n\r\n efteruddannelsesaktiviteter i samfundet. Mindretallet er således tilhænger af  \r\n\r\n indførelse af deltidsstudier og åbne uddannelser. Men lovforslaget giver så  \r\n\r\n store bemyndigelser til ministeren og er så uklart i sit sigte, at der er  \r\n\r\n tale om en højst usikker sejlads. </P>  \r\n\r\n<P>Dertil kommer, at der med den introducerede brugerbetaling vil ske en  \r\n\r\n niveaudeling på baggrund af økonomiske ressourcer, som er helt fremmed for  \r\n\r\n danske traditioner. </P>  \r\n\r\n<P>Denne &#187;amerikanisering&#171; af uddannelserne, som ligger på linje  \r\n\r\n med undervisnings- og forskningsministerens nyliberale ideer i øvrigt, vil på  \r\n\r\n længere sigt underminere de uddannelsesprincipper, som har været en grundsten  \r\n\r\n ved opbygningen af det danske velfærdssamfund. </P>  \r\n\r\n<P>Et <I>tredje mindretal</I> (Centrum-Demokraternes medlem af udvalget) vil  \r\n\r\n redegøre for sin stilling ved lovforslagets 2. behandling. </P>  \r\n\r\n<P>Eva Møller (KF) fmd. <I>Kirkegaard (KF) Hans Kofoed (KF) Inge  \r\n\r\n Dahl-Sørensen (V) Anna Lise Vesterby (V) Pia Dahl (FP) Marianne Jelved (RV)  \r\n\r\n Bente Juncker (CD)</I> nfmd. <I>Lysholm Christensen (KRF) Jytte Andersen (S)  \r\n\r\n Helle Degn (S) Pernille Forchhammer (S) Anna-Marie Hansen (S) Frank Jensen  \r\n\r\n (S) Lone Møller (S) Aage Frandsen (SF) Hanne Thanning Jacobsen (SF) </I></P>  \r\n\r\n<P>Tillægsbetænkningen </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet behandling i udvalget, behandlet dette i et møde. </P>  \r\n\r\n<P>Der er af undervisnings- og forskningsministeren stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialdemokratiets og Socialistisk Folkepartis medlemmer) lovforslaget til  \r\n\r\n<I>vedtagelse</I> med det stillede ændringsforslag </P>  \r\n\r\n<P>Et <I>mindretal</I> (Socialdemokratiets og Socialistisk Folkepartis  \r\n\r\n medlemmer af udvalget) indstiller lovforslaget til <I>forkastelse,</I> men  \r\n\r\n kan stemme for det stillede ændringsforslag. </P>  \r\n\r\n<P>Ændringsforslag </P>  \r\n\r\n<P>Af <I>undervisnings- og forskningsministeren,</I> tiltrådt af <I>udvalget:  \r\n\r\n</I></P>  \r\n\r\n<P>Til § 11 </P>  \r\n\r\n<P>1) Stk. 1 affattes således: </P>  \r\n\r\n<P>&#187;Loven træder i kraft den 1. januar 1990.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Ikrafttrædelsesdatoen foreslås ændret fra 1. august 1989 til 1. januar  \r\n\r\n 1990, da datoen 1. august 1989 forudsatte, at loven var vedtaget senest midt  \r\n\r\n i april måned 1989. Da loven også vil få virkning for igangværende  \r\n\r\n studerende, bør der endvidere gives en vis frist med henblik på at varsle den  \r\n\r\n kommende deltagerbetaling. </P>  \r\n\r\n<P>Eva Møller (KF) fmd. <I>Kirkegaard (KF) Hans Kofoed (KF) Inge  \r\n\r\n Dahl-Sørensen (V) Anna Lise Vesterby (V) Pia Dahl (FP) Marianne Jelved (RV)  \r\n\r\n Bente Juncker (CD)</I> nfmd. <I>Lysholm Christensen (KRF) Jytte Andersen (S)  \r\n\r\n Helle Degn (S) Pernille Forchhammer (S) Anna-Marie Hansen (S) Frank Jensen  \r\n\r\n (S) Lone Møller (S) Aage Frandsen (SF) Hanne Thanning Jacobsen (SF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "23/05/1989"
        },
        {
            "displayName": "Accession",
            "displayValue": "198814K00161"
        },
        {
            "displayName": "Entydig dokumentidentifikation",
            "displayValue": "CL004066"
        },
        {
            "displayName": "Dato for førstegangsindlæggelse",
            "displayValue": "23/05/1989"
        },
        {
            "displayName": "Dato for indlæggelse",
            "displayValue": "23/05/1989"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "161"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}