{
    "id": 156603,
    "title": "Ankestyrelsens principafgørelse O-48-86 om hjælpeforanstaltninger uden samtykke - stedlig kompetence - pålæg fra Ankestyrelsen",
    "documentTypeId": "240",
    "isSagsforlobPeriodValid": true,
    "shortName": "KEN nr 9076 af 01/09/1986",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-48-86 om hjælpeforanstaltninger uden samtykke - stedlig kompetence - pålæg fra Ankestyrelsen</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Kompetence til at træffe afgørelse om hjælpeforanstaltninger for en kvindes barn tilkom D kommune, hvor hun 3½ måned forinden havde bosat sig. Barnet havde ophold i B kommune.</p>\r\n   <p class=\"TekstGenerel\">Kvinden havde tidligere boet i A kommune, der fortsat havde behandlet hende og barnets sag under hendes ophold hos forskellige plejefamilier i forskellige kommuner.</p>\r\n   <p class=\"TekstGenerel\">A kommunes afgørelse vedrørende barnet var ugyldig, og Ankestyrelsen pålagde D kommune at drage omsorg for at barnet ikke blev hjemgivet før udvalgsmøde.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 829 af 1. oktober 1992 - § 10, § 123, stk. 1, nr. 3 og § 127, stk. 3</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En kvinde, der boede i A kommune, blev på grund af en psykisk lidelse i maj 1983 sammen med sit barn anbragt i pleje i en institution i A kommune.</p>\r\n<p>I januar 1984 blev barnet med moderens tilslutning anbragt i en plejefamilie i B kommune. Moderen blev anbragt i flere på hinanden følgende plejefamilier, senest i marts 1985 i en plejefamilie i C kommune. Sagen, også vedrørende barnets anbringelse, blev fortsat behandlet af A kommune.</p>\r\n<p>I midten af december 1985 flyttede moderen sammen med en ven i D kommune. Hendes plejefamilie fortsatte i 3 måneder med en aflastnings- og støttefunktion, og det aftaltes mellem socialforvaltningerne i A og D kommuner, at sagen i denne periode fortsat blev behandlet af A kommune.</p>\r\n<p>I midten af februar 1986 udtrykte moderen i et brev til ankenævnet ønske om at få barnet hjemgive. Nævnet videresendte brevet til det sociale udvalg i A kommune til besvarelse. Da moderen over for denne kommunes socialforvaltning fastholdt sit ønske om hjemgivelse, traf formanden for det sociale udvalg i medfør af bistandslovens § 127, stk. 1, foreløbig beslutning om, at barnet skulle forblive i sin plejefamilie.</p>\r\n<p>Det sociale udvalg i A kommune godkendte i begyndelsen af april 1986 udvalgsformandens foreløbige beslutning. Udvalget nægtede samtidig i medfør af bistandslovens § 123, stk. 1, nr. 3, hjemgivelse af barnet.</p>\r\n<p>Afgørelsen blev på moderens vegne anket af en advokat.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen bemærker, at kompetencen til at træffe afgørelse i sagen efter moderens flytning i december 1985 tilkommer det sociale udvalg i D kommune. Den af det sociale udvalg i A kommune i april 1986 trufne afgørelse om at nægte barnet hjemgivet må derfor anses for at være ugyldig.</p>\r\n<p>Efter bistandslovens § 127, stk. 3, træffer Ankestyrelsen afgørelse, hvorved det lægges til grund, at det efter oplysningerne om moderens forhold findes absolut påkrævet af hensyn til barnets velfærd, at det ikke i øjeblikket hjemgives.</p>\r\n<p>I henhold til bistandslovens § 35, jfr. § 123, stk. 1, nr. 1, pålægges det derfor det sociale udvalg i D kommune at drage omsorg for, at barnet ikke hjemgives, forinden sagen har været behandlet af udvalget i et møde, afholdt efter reglerne i lovens § 126. Mødet skal afholdes inden 1 måned efter Ankestyrelsens afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19860907625"
        },
        {
            "displayName": "Entydig dokumentidentifikation",
            "displayValue": "BS009394"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9076"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "01/09/1986"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 40052-86"
        },
        {
            "displayName": "Stikord",
            "displayValue": "O-48-86"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}