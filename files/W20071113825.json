{
    "id": 154549,
    "title": "Ankestyrelsens principafgørelse C-20-07 om magtanvendelse - optagelse i særligt botilbud - ikke flytning - midlertidigt botilbud",
    "documentTypeId": "240",
    "isSagsforlobPeriodValid": true,
    "shortName": "KEN nr 11138 af 01/06/2007",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse C-20-07 om magtanvendelse - optagelse i særligt botilbud - ikke flytning - midlertidigt botilbud</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En ændring fra midlertidigt aflastningsophold - uanset varigheden heraf - til optagelse i særligt botilbud med henblik på længerevarende eller permanent ophold udgjorde en sådan ændring i perspektivet for en kvindes ophold, at magtanvendelsesreglerne skulle bruges i en situation som denne, hvor kvinden manglede evnen til at give samtykke. Der var ikke tale om en fysisk flytning, idet hun fortsat skulle have ophold samme sted.</p>\r\n   <p class=\"TekstGenerel\">Ved vurderingen af betingelserne for optagelse i særlige botilbud uden samtykke skulle der tages udgangspunkt i kvindens boligsituation før flytningen til det midlertidige botilbud, jf. principafgørelse C-9-03. Der skulle således ikke tages udgangspunkt i, om kvindens behov for hjælp, pleje, overvågning m.v. blev dækket i tilstrækkeligt omfang under opholdet i det aktuelle midlertidige botilbud.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social service - lovbekendtgørelse nr. 58 af 18. januar 2007 - § 129, stk. 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sagen drejede sig om en kvinde, der gennem mange år havde lidt af sclerose. Hendes fysiske funktionsniveau betingede, at hun skulle have hjælp til alt og havde behov for omfattende pleje og konstant tilsyn i alle døgnets timer. Hun modtog højeste førtidspension. Hun kunne ikke udtrykke sig sprogligt længere, men havde aldrig tidligere under opholdet i plejehjemmet ytret ønske om at flytte derfra. Ægtefællen, som også var hendes værge, havde ikke ønsket at give samtykke til ændringen fra midlertidigt ophold til optagelse i særligt botilbud, men ønskede at hjemtage hende og bede om hjemmepleje på døgnbasis.</p>\r\n<p>Kvinden flyttede ind umiddelbart efter et hospitalsophold sidst i 1990'erne. Da opholdet var tænkt som et aflastningsophold, havde hun ikke skullet betale boligomkostninger.</p>\r\n<p>Plejehjemmet havde oplyst, at pleje af kvinden krævede 24 timers overvågning samt specialpleje, som ikke ville kunne foretages i eget hjem. Kommunen havde oplyst, at hjemmeplejen ikke var i stand til at påtage sig opgaven, idet specialplejen indebar funktioner, som krævede højt specialiseret personale. Kvindens trivsel og helbredsmæssige tilstand blev vurderet som optimal i plejehjemmet, set i forhold til den grundlæggende, alvorlige lidelse.</p>\r\n<p>Det daværende amt havde efter indstilling fra kommunen visiteret kvinden til botilbuddet. Forvaltningen traf beslutningen i henhold til servicelovens bestemmelse om visitation til botilbud, da kvinden opfyldte betingelserne for at bo på specialplejehjem med døgndækning.</p>\r\n<p>Det sociale nævn vurderede, at amtets afgørelse var en ulovlig beslutning og dermed en nullitet.</p>\r\n<p>Nævnet begrundede afgørelsen med, at kvinden ikke havde givet samtykke til visitation til permanent bolig i plejehjemmet, og at hendes ægtefælle som værge heller ikke kunne give samtykke hertil. Nævnet lagde vægt på, at samtykke til optagelse i et særligt botilbud var personligt og kun kunne afgives af den person, som optagelsen vedrørte. Endvidere gjaldt, at man ikke kunne give andre gyldig fuldmagt til at samtykke. Nævnet pegede på, at hvis kvinden skulle visiteres til permanent ophold i plejehjemmet, kunne dette kun ske efter servicelovens regler om magtanvendelse.</p>\r\n<p>Amtet klagede over nævnets afgørelse.</p>\r\n<p>I klagen var det anført, at 2 forhold talte imod anvendelse af servicelovens magtanvendelsesregler. Dels var der ikke tale om at foretage en fysisk flytning af kvinden eller en ændring af hendes nuværende botilbud, dels havde ægtefællen, som var personlig værge, ikke givet samtykke til visitationen. Det fremgik desuden, at kvindens midlertidige ophold havde varet mere end 8 år, og at plejehjemmet ville være nødsaget til at udskrive hende, hvis hun ikke blev visiteret til længerevarende ophold.</p>\r\n<p>Sagen blev behandlet i principielt møde med henblik på afklaring af, om servicelovens regler om magtanvendelse skulle bruges, når der ikke var tale om en fysisk flytning, men et fortsat ophold samme sted på et ændret formelt grundlag.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Sagen blev hjemvist til kommunen til udarbejdelse af indstilling til det sociale nævn med henblik på en ny afgørelse.</p>\r\n<p>Ankestyrelsen vurderede, at spørgsmålet om kvindens optagelse i et særligt botilbud skulle afgøres efter servicelovens regler om magtanvendelse.</p>\r\n<p>Begrundelsen var, at kvinden manglede evnen til at give informeret samtykke til optagelse i det særlige botilbud.</p>\r\n<p>Ankestyrelsen bemærkede, at servicelovens øvrige regler om visitation til botilbud forudsatte et informeret samtykke.</p>\r\n<p>Ankestyrelsen vurderede således, at ændringen fra midlertidigt aflastningsophold - uanset varigheden heraf - til optagelse i særligt botilbud med henblik på længerevarende eller permanent ophold, udgjorde en sådan ændring i perspektivet for kvindens ophold, at magtanvendelsesreglerne skulle bruges i en situation som denne, hvor kvinden manglede evnen til at give samtykke.</p>\r\n<p>Kommunen skulle herefter udarbejde en indstilling med redegørelse til det sociale nævn efter reglerne i serviceloven med henblik på vurdering af, om optagelse i et særligt botilbud med tilknyttet service var påkrævet for, at kvinden kunne få den nødvendige hjælp, og om det omsorgsmæssigt vurderedes at være mest hensigtsmæssigt for hende.</p>\r\n<p>Ankestyrelsen bemærkede, at der ved vurderingen af betingelserne for optagelse i særlige botilbud uden samtykke skulle tages udgangspunkt i kvindens boligsituation før flytningen til det midlertidige botilbud, jf. principafgørelse C-9-03. Der skulle således ikke tages udgangspunkt i, om kvindens behov for hjælp, pleje, overvågning m.v. blev dækket i tilstrækkeligt omfang under opholdet i det midlertidige botilbud.</p>\r\n<p>Ankestyrelsen var ved afgørelsen opmærksom på, at der i forhold til kvindens aktuelle midlertidige ophold i botilbuddet ikke var tale om en fysisk flytning.</p>\r\n<p>Ankestyrelsen var ved afgørelsen desuden opmærksom på, at kvindens værge og ægtefælle ikke ønskede, at hun blev optaget i det særlige botilbud, men ønskede at hjemtage hende og bede om hjemmepleje på døgnbasis.</p>\r\n<p>Ankestyrelsen tiltrådte således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 16. april 2018, idet den er blevet erstattet af principafgørelse 11-18."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20071113825"
        },
        {
            "displayName": "Entydig dokumentidentifikation",
            "displayValue": "BS007347"
        },
        {
            "displayName": "Dato for indlæggelse",
            "displayValue": "19/04/2018"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11138"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "01/06/2007"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 3500768-06"
        },
        {
            "displayName": "Stikord",
            "displayValue": "C-20-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}