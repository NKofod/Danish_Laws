{
    "id": 63966,
    "title": "Vejledning. Fremskyndet tilbagebetaling af afgifterne af olie, el, gas og kul ",
    "documentTypeId": "180",
    "isSagsforlobPeriodValid": false,
    "shortName": "VEJ nr 18357 af 31/07/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning. Fremskyndet tilbagebetaling af  \r\n\r\n afgifterne af olie, el, gas og kul </H1>  \r\n\r\n<P></P>  \r\n\r\n<BR>  \r\n\r\n<P>Vejledning </P>  \r\n\r\n<P>Fremskyndet tilbagebetaling af afgifterne af olie, el, gas og kul </P>  \r\n\r\n<P>Generelt </P>  \r\n\r\n<P>Lov om fremskyndet tilbagebetaling af visse afgifter indeholder bl a  \r\n\r\n bestemmelser om månedsvis tilbagebetaling af energiafgifterne, det vil i  \r\n\r\n denne forbindelse sige afgifterne efter: </P>  \r\n\r\n<P>- Lov om afgift af visse olieprodukter (gas- og dieselolie, fuelolie,  \r\n\r\n fyringstjære samt petroleum) </P>  \r\n\r\n<P>- Lov om afgift af elektricitet </P>  \r\n\r\n<P>- Lov om afgift af gas (autogas og anden flaskegas) </P>  \r\n\r\n<P>- Lov om afgift af stenkul, brunkul og koks mv. </P>  \r\n\r\n<P>Loven indebærer, at virksomheden kan få disse afgifter tilbagebetalt  \r\n\r\n månedsvis. </P>  \r\n\r\n<P>Adgangen til månedsvis tilbagebetaling af energiafgifterne er dog  \r\n\r\n begrænset til virksomheder med et særligt stort energiforbrug. For  \r\n\r\n momsregistrerede virksomheder, der er optaget i registret for byerhverv  \r\n\r\n (virksomheder med kvartalet som afgiftsperiode), er det således en  \r\n\r\n betingelse, at afgifterne af olie, el, gas og kul tilsammen udgør mindst 30  \r\n\r\n 000 kr om året. </P>  \r\n\r\n<P>For momsregistrerede virksomheder, der er optaget i registret for landbrug  \r\n\r\n og fiskeri (virksomheder med halvårlig afgiftsperiode), er det en betingelse,  \r\n\r\n at det samlede energiafgiftsbeløb udgør mindst 15 000 kr om året. </P>  \r\n\r\n<P>Virksomheder, der er omfattet af den særlige registrering hos toldvæsenet  \r\n\r\n af hensyn til godtgørelse af olieafgift af brændstof, som anvendes i  \r\n\r\n trafikmidler i den kollektive trafik, vil også kunne opnå tilladelse til  \r\n\r\n månedsvis tilbagebetaling af olieafgift. Tilladelsen er betinget af, at  \r\n\r\n virksomhedens årlige olieafgift udgør mindst 30 000 kr. </P>  \r\n\r\n<P>Den enkelte månedsvise tilbagebetaling skal omfatte et beløb på mindst 5  \r\n\r\n 000 kr. Tilbagebetalingen kan dog omfatte flere måneder under eet. </P>  \r\n\r\n<P>Ordningen omfatter kun de rene energiafgiftsbeløb. Momsen af de pågældende  \r\n\r\n energiafgiftsbeløb skal angives som købsmoms (indgående moms) i virksomhedens  \r\n\r\n angivelse efter momsloven. </P>  \r\n\r\n<P>Optagelse i ordningen </P>  \r\n\r\n<P>Nyregistrerede virksomheder, der kan sandsynliggøre, at de vil være  \r\n\r\n berettiget til fremskyndet tilbagebetaling af energiafgifter, kan optages i  \r\n\r\n ordningen samtidig med registreringen efter momsloven. </P>  \r\n\r\n<P>Igangværende virksomheder kan optages i ordningen med virkning fra  \r\n\r\n begyndelsen af den afgiftsperiode efter momsloven, som følger efter den  \r\n\r\n periode, hvori ansøgningen er modtaget hos toldvæsenet. Anmodning om  \r\n\r\n optagelse skal dog i alle tilfælde være fremsat senest 1 måned før  \r\n\r\n afgiftsperiodens begyndelse. </P>  \r\n\r\n<P>Ansøgning om optagelse skal ske på en særlig ansøgningsblanket (P 121),  \r\n\r\n der efter udfyldning indsendes til det lokale distriktstoldkammer. </P>  \r\n\r\n<P>Som dokumentation for, at virksomheden med hensyn til  \r\n\r\n minimumsafgiftsbeløbene på henholdsvis 30 000 kr og 15 000 kr årlig opfylder  \r\n\r\n betingelsen for optagelse i ordningen, skal virksomheden i ansøgningen oplyse  \r\n\r\n de energiafgiftsbeløb, som virksomheden har angivet i momsangivelserne for de  \r\n\r\n senest forudgående 4 kvartaler (virksomheder i byregistret), respektive 2  \r\n\r\n halvår (virksomheder i registret for landbrug og fiskeri). Afgiftsbeløbene  \r\n\r\n vil kunne reguleres på grundlag af de på ansøgningstidspunktet gældende  \r\n\r\n afgiftssatser. </P>  \r\n\r\n<P>Hvis virksomheden ønsker at foretage denne regulering af afgiftsbeløbene,  \r\n\r\n må den i et særligt bilag til ansøgningen gøre nærmere rede for reguleringen.  \r\n\r\n</P>  \r\n\r\n<P>Virksomheder, der har været i drift mindre end 12 måneder, vil kunne  \r\n\r\n optages i ordningen, hvis de over for toldvæsenet kan sandsynliggøre, at de i  \r\n\r\n de kommende 12 måneder vil opfylde betingelserne for optagelse i ordningen.  \r\n\r\n Dette kan fx gøres på grundlag af en opgørelse af afgifterne af olie, el, gas  \r\n\r\n og kul for den periode, hvor virksomheden har været i drift. </P>  \r\n\r\n<P>Optagelse i ordningen indebærer, at al godtgørelse i virksomheden af  \r\n\r\n afgifterne af olie, el, gas og kul skal foregå via ordningen. Virksomheden  \r\n\r\n vil således ikke sideløbende med tilbagebetaling efter ordningen have  \r\n\r\n mulighed for helt eller delvist at foretage fradrag for disse afgifter i  \r\n\r\n virksomhedens angivelse efter momsloven. </P>  \r\n\r\n<P>Ordningens administration </P>  \r\n\r\n<P>Ordningen administreres ved hjælp af et bevillingssystem, hvor den enkelte  \r\n\r\n virksomhed, der optages i ordningen, får en bevilling fra toldvæsenet. </P>  \r\n\r\n<P>Opgørelse </P>  \r\n\r\n<P>Hvis det samlede energiafgiftsbeløb ved opgørelsen udgør mindst 5 000 kr  \r\n\r\n for en kalendermåned, kan virksomheden umiddelbart efter månedens udløb  \r\n\r\n anmode om tilbagebetaling af beløbet. Anmodningen afgives på blanket P 124,  \r\n\r\n der udleveres af distriktstoldkamret. </P>  \r\n\r\n<P>Er det månedlige beløb mindre end 5 000 kr, må virksomheden vente med at  \r\n\r\n sende anmodningen om tilbagebetaling, indtil yderligere en eller flere  \r\n\r\n måneders energiafgiftsbeløb tilsammen udgør mindst 5 000 kr. </P>  \r\n\r\n<P>Udbetaling </P>  \r\n\r\n<P>Udbetalingen efter den enkelte anmodning om fremskyndet tilbagebetaling af  \r\n\r\n energiafgifter vil finde sted senest 3 uger efter, at toldvæsenet har  \r\n\r\n modtaget anmodningen. </P>  \r\n\r\n<P>Hvis toldvæsenet ikke kan foretage kontrol af anmodningen på grund af  \r\n\r\n virksomhedens forhold (fx ferielukning eller bortrejse), kan  \r\n\r\n udbetalingsfristen overskrides. </P>  \r\n\r\n<P>Det er dog en betingelse for udbetalingen, at virksomheden har opfyldt sin  \r\n\r\n angivelsesforpligtelse efter momsloven. </P>  \r\n\r\n<P>Toldvæsenet har modregningsret vedrørende ethvert krav, som statskassen  \r\n\r\n måtte have på virksomheden. </P>  \r\n\r\n<P>Yderligere oplysninger </P>  \r\n\r\n<P>Yderligere oplysninger om fremskyndet tilbagebetaling af afgifterne af  \r\n\r\n olie, el, gas og kul kan fås ved henvendelse til det lokale  \r\n\r\n distriktstoldkammer. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19861835760"
        },
        {
            "displayName": "Entydig dokumentidentifikation",
            "displayValue": "CM022987"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18357"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "31/07/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Det lokale Toldkammer"
        },
        {
            "displayName": "Ressortministeriets journalnummer",
            "displayValue": "P 120"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}