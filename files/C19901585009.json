{
    "id": 46758,
    "title": "Cirkulære om stævnelægers pligter og beføjelser under offentlige boksekampe (Til stævnelæger) ",
    "documentTypeId": "140",
    "isSagsforlobPeriodValid": false,
    "shortName": "CIR nr 15850 af 15/08/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om stævnelægers pligter og beføjelser  \r\n\r\n under offentlige boksekampe </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til stævnelæger) </P>  \r\n\r\n<BR>  \r\n\r\n<P>I medfør af § 2 i Justitsministeriets cirkulære nr. 181 af 20. december  \r\n\r\n 1989 om offentlige boksekampe skal der medvirke en af politiet godkendt  \r\n\r\n stævnelæge, hvis forskrifter og påbud skal efterkommes. Sundhedsstyrelsen har  \r\n\r\n fastsat nedenstående regler for, hvad stævnelægen skal påse ved boksekampe.  \r\n\r\n</P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Stævnelægen skal sikre sig dokumentation for, at  \r\n\r\n den der deltager i en boksekonkurrence i sundhedsmæssig henseende er  \r\n\r\n konkurrencedygtig. Deltageren skal for stævnelægen fremlægge en lægeattest,  \r\n\r\n som ikke må være over et halvt år gammel. </P>  \r\n\r\n<P CLASS=STK> <I>Stk. 2. </I> Lægeattesten, der skal være udstedt af en læge  \r\n\r\n med tilladelse til selvstændigt virke som læge, skal indeholde en grundig  \r\n\r\n anamnese (sygehistorie) og en almindelig helbredsundersøgelse, resultatet af  \r\n\r\n en urinanalyse og en synsprøve. </P>  \r\n\r\n<P CLASS=STK> <I>Stk. 3. </I> Lægeattesten skal oplyse, hvorvidt pågældende  \r\n\r\n har eller har haft kroniske sygdomme, der på forhånd udelukker deltagelse i  \r\n\r\n konkurrenceboksning. Som eksempler kan nævnes døvhed, epilepsi, neurologiske  \r\n\r\n sygdomme, sukkersyge eller alvorligere muskelsygdomme. </P>  \r\n\r\n<P CLASS=STK> <I>Stk. 4. </I> Synsprøven skal udvise normalt syn på begge  \r\n\r\n øjne, herunder normalt synsfelt eller ihvertfald mindst 6/18 på bedste øje og  \r\n\r\n mindst 6/30 på dårligste øje (dette prøvet uden korrektion), ligesom bokseren  \r\n\r\n højst må være nærsynet med -3,0 (målt i dioptrier). </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Boksere, der er fyldt 30 år eller har bokset 100  \r\n\r\n kampe, skal udover den i § 1 omhandlede helbredsundersøgelse tillige gennemgå  \r\n\r\n en neurologisk speciallægeundersøgelse og en øjenlægeundersøgelse, jf. § 11,  \r\n\r\n stk. 1, i Justitsministeriets cirkulære nr. 181 af 20. december 1989 </P>  \r\n\r\n<P CLASS=STK> <I>Stk. 2. </I> De i stk. 1 nævnte undersøgelser skal gentages,  \r\n\r\n når bokseren har bokset 150 kampe og herefter påny efter hver 25. kamp, jf. §  \r\n\r\n 11, stk. 2, i Justitsministeriets cirkulære. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Stævnelægen skal før afholdelse af kampe mellem  \r\n\r\n amatørboksere påse, at der for hver enkelt deltager foreligger en af Dansk  \r\n\r\n Amatør Bokse-Union (Bokseforbundet eller evt. lokalunionerne) udstedt  \r\n\r\n startbog, der skal være vedlagt den i § 1 omhandlede lægeattest. </P>  \r\n\r\n<P CLASS=STK> <I>Stk. 2. </I> Stævnelægen skal før afholdelse af kampe mellem  \r\n\r\n professionelle boksere påse, at der foreligger en af Dansk Professionelt  \r\n\r\n Bokse-Forbund udstedt international startbog (Medical Record Book).  \r\n\r\n Startbogen skal indholde oplysninger om udfaldet af den forudgående  \r\n\r\n lægeundersøgelse, jf. § 1. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Stævnelægen skal påse, at startbogen er gyldig,  \r\n\r\n dvs. at den er i overensstemmelse med reglerne om udstedelse af  \r\n\r\n startbøger/licens til brug ved konkurrenceboksning (bilag 1 til  \r\n\r\n Justitsministeriets cirkulære nr. 181 af 20. december 1989). </P>  \r\n\r\n<P CLASS=STK> <I>Stk. 2. </I> Startbogen skal indeholde oplysning om udfaldet  \r\n\r\n af den i § 2 nævnte obligatoriske, neurologiske speciallægeundersøgelse og  \r\n\r\n øjenlægeundersøgelse. </P>  \r\n\r\n<P CLASS=STK> <I>Stk. 3. </I> Startbogen skal endvidere indeholde notater om  \r\n\r\n tidspunkt og sted for alle bokserens kampe og udfaldet af disse samt  \r\n\r\n oplysning om evt. karantæner og om stævnelægens mulige anmærkninger. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Startbogen forbliver i stævnelægens varetægt til  \r\n\r\n kampen er overstået, og stævnelægen skal, såfremt bokseren bliver slået ud  \r\n\r\n eller på anden vis bliver udsat for &#187;hård medfart&#171;, give påtegning  \r\n\r\n herom i startbogen. </P>  \r\n\r\n<P CLASS=STK> <I>Stk. 2. </I> Stævnelægen skal endvidere indføre evt.  \r\n\r\n karantænepålæg i startbogen. Karantæne udelukker for den angivne periode  \r\n\r\n bokseren fra deltagelse i såvel træning som kampe. </P>  \r\n\r\n<P CLASS=STK> <I>Stk. 3. </I> Stævnelægen skal endvidere notere et udstedt  \r\n\r\n karantænepålæg på det kort, som umiddelbart efter afholdelse af et  \r\n\r\n amatørboksestævne skal indsendes til Dansk Amatør Bokse-Union. Kortet  \r\n\r\n underskrives både af stævnelægen og kamplederen. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> De ovennævnte regler finder tilsvarende  \r\n\r\n anvendelse ved kampe mellem professionelle boksere jf. § 3, stk. 2. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Stævnelægen skal af kamplederen have bekræftet,  \r\n\r\n at de i § 13 i Justitsministeriets cirkulære nr. 181 af 20. december 1989  \r\n\r\n opstillede krav til ringens indretning er opfyldt. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Stævnelægen skal endvidere påse, at de benyttede  \r\n\r\n boksehandsker er forsvarligt polstrede, og at handskerne i kampe mellem  \r\n\r\n boksere, der vejer 67 kg. eller derunder, hver har en vægt af mindst 8 ounces  \r\n\r\n (227,2 gram), og i kampe mellem boksere, der vejer over 67 kg., hver har en  \r\n\r\n vægt af mindst 10 ounces (283,5 gram), jf. § 10, stk. 1, i  \r\n\r\n Justitsministeriets cirkulære. </P>  \r\n\r\n<P CLASS=STK> <I>Stk. 2. </I> Amatørboksere skal benytte individuelt  \r\n\r\n tilpasset boksehjelm. </P>  \r\n\r\n<P CLASS=STK> <I>Stk. 3. </I> Boksere skal benytte individuelt tilpasset  \r\n\r\n tandbeskytter. </P>  \r\n\r\n<P CLASS=STK> <I>Stk. 4. </I> Stævnelægen skal endvidere påse, at bokserne  \r\n\r\n anvender skridtbeskytter (cup). </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Stævnelægen skal afbryde en kamp, når han  \r\n\r\n skønner, at en fortsættelse af denne rummer fare for en af deltagerne.  \r\n\r\n Stævnelægens afgørelse skal straks efterkommes. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Stævnelægen kan, når en bokser har været slået  \r\n\r\n ud eller har fået en &#187;hård medfart&#171; pålægge den pågældende en  \r\n\r\n karantæne af længere varighed end den karantæne, som pålægges bokseren af  \r\n\r\n kamplederen. </P>  \r\n\r\n<P CLASS=STK> <I>Stk. 2. </I> Stævnelægen kan iøvrigt pålægge en bokser  \r\n\r\n karantæne, såfremt han finder det helbredsmæssigt påkrævet af andre grunde  \r\n\r\n end anført i stk. 1. Karantænepålægget skal være begrundet i fornødent  \r\n\r\n omfang. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Stævnets ledere skal indsende lægens  \r\n\r\n karantænepålæg til henholdsvis Dansk Amatør Bokse-Union og Dansk  \r\n\r\n Professionelt Bokse Forbund. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Sundhedsstyrelsen har udarbejdet en vejledning  \r\n\r\n om stævnelægers pligter og beføjelser under offentlige boksekampe.  \r\n\r\n Vejledningen er optaget som bilag til dette cirkulære. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Cirkulæret træder i kraft den 1. september  \r\n\r\n 1990. Samtidig ophæves Sundhedsstyrelsens cirkulære nr. 144 af 24. august  \r\n\r\n 1978. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Sundhedsstyrelsen, den 15. august 1990  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Palle Juul-Jensen </P>  \r\n\r\n<P CLASS=MINISTER ALIGN=RIGHT>/ Michael von Magnus </P>  \r\n\r\n<P>Bilag: </P>  \r\n\r\n<P>Vejledning om stævnelægers pligter og beføjelser under offentlige  \r\n\r\n boksekampe. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/09/1997"
        },
        {
            "displayName": "Accession",
            "displayValue": "C19901585009"
        },
        {
            "displayName": "Entydig dokumentidentifikation",
            "displayValue": "CM005517"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "15850"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "15/08/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Sundhedsstyrelsen"
        },
        {
            "displayName": "Ressortministeriets journalnummer",
            "displayValue": "Sundhedsstyr. j.nr. 9990-23-1986"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}