{
    "id": 153263,
    "title": "Ankestyrelsens principafgørelse 184-10 om arbejdsskade - personkreds - vikar - EU/EØS - omfattet af loven",
    "documentTypeId": "240",
    "isSagsforlobPeriodValid": true,
    "shortName": "KEN nr 10360 af 31/08/2010",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 184-10 om arbejdsskade - personkreds - vikar - EU/EØS - omfattet af loven</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En dansk vikar, der gennem et dansk vikarbureau var formidlet arbejde i Norge, som er omfattet af EF forordning 1408/71, var omfattet af arbejdsskadesikringsloven. Ankestyrelsen lagde vægt på, at vikaren havde en E 101 blanket, der attesterer dansk lovvalg.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om arbejdsskadesikring - lovbekendtgørelse nr. 848 af 7. september 2009 - § 2</p>\r\n<p>Rådets forordning (EØF) nr. 1408/71 af 14. juni 1971 om anvendelse af de sociale sikringsordninger på arbejdstagere, selvstændige erhvervsdrivende og deres familiemedlemmer, der flytter inden for Fællesskabet - artikel 13, stk. 2, a -</p>\r\n<p>Rådets forordning (EØF) nr. 1408/71 af 14. juni 1971 om anvendelse af de sociale sikringsordninger på arbejdstagere, selvstændige erhvervsdrivende og deres familiemedlemmer, der flytter inden for Fællesskabet - artikel 14 a, 1 a -</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har i principielt møde truffet afgørelse i din sag om, hvorvidt du som dansk vikar, der gennem et dansk vikarbureau formidles arbejde iNorge omfattet af EF forordning 1408/71, er omfattet af arbejdsskadesikringsloven</p>\r\n<p>Resultatet er</p>\r\n<p>· Du er omfattet af loven</p>\r\n<p>Vi er således kommet til et andet resultat end Arbejdsskadestyrelsen.</p>\r\n<p>· Vi hjemviser spørgsmålet, om der kan dispenseres fra anmeldelsesfristen til behandling i Arbejdsskadestyrelsen</p>\r\n<p>Det betyder, at vi har vurderet, at din sag er anmeldt for sent, og at Arbejdsskadestyrelsen skal vurdere, om der er grundlag for at dispensere fra overskridelsen af anmeldelsesfristen.</p>\r\n<p>Inden Arbejdsskadestyrelsen træffer ny afgørelse, skal de indhente yderligere oplysninger til belysning af, om der kan dispenseres fra den 1-årige anmeldelsesfrist.</p>\r\n<p>Arbejdsskadestyrelsen vil kontakte dig.</p>\r\n<p>\r\n   <span class=\"Bold\">Begrundelsen for afgørelsen om personkreds</span>\r\n</p>\r\n<p>Du er omfattet af arbejdsskadesikringsloven, da hændelsen den 7. juli 2004 skete under udførelse af arbejde under din udsendelse tilNorge for et vikarbureau, og Sikringsstyrelsen (nu Pensionsstyrelsen) havde bekræftet, at du var omfattet af social sikring i Danmark under din udsendelse.</p>\r\n<p>Det fremgår af sagen, at du på tidspunktet for hændelsen var ansat i et dansk vikarbureau og udsendt til Norge.</p>\r\n<p>Vikarbureauet har oplyst, at de står for kontrakt og sørger for at de fornødne sikkerhedsforskrifter er opfyldt. Endvidere sørger de for, at den udsendte rent faktisk laver det arbejde, som de er bestilt til. Vikarbureauet har aflønnet dig i norske kroner, og de har hjulpet dig med at blive fritaget for at betale skat i Danmark. Du er desuden omfattet af norsk overenskomst. Vikarbureauet har ikke instruktionsbeføjelse i forhold til det konkrete arbejde.</p>\r\n<p>Ankestyrelsen har indhentet attest om den lovgivning, der skal finde anvendelse, E 101, fra Sikringsstyrelsen, nu Pensionsstyrelsen. Det fremgår af denne blanket, at Sikringsstyrelsen den 22. juli 2004 godkendte, at du i perioden fra den 28. juni 2004 til den 31. december 2004, hvor du var udstationeret med henblik på arbejde på forskellige arbejdspladser i Norge for det danske vikarbureau, var omfattet af dansk lovgivning.</p>\r\n<p>Vi har lagt afgørende vægt på, at Sikringsstyrelsen har attesteret, at du på skadestidspunktet under udsendelsen var omfattet af social sikring i Danmark.</p>\r\n<p>Som udgangspunkt er en arbejdstager omfattet af social sikring i det land, hvor personen arbejder. Ved midlertidige udstationeringer, som f.eks. ved vikararbejde formidlet af en dansk virksomhed til udførsel af arbejde i et andet EU/EØS-land, er der mulighed for at bevare dansk social sikring, herunder dækning af arbejdsskader.</p>\r\n<p>Bevaring af sikringsretten attesteres af Pensionsstyrelsen på en blanket E 101 efter henvendelse fra arbejdstager eller arbejdsgiver.</p>\r\n<p>Oplysningerne fremgår særligt af anmeldelsen, din besvarelse af Arbejdsskadestyrelsens spørgeskema den 6. december 2005, brev af 10. juli 2006 fra vikarbureauet, telefonnotat af 5. juli 2007 med vikarbureauet og attest om den lovgivning der skal finde anvendelse - E 101 - samt dertilhørende oplysningsskema.</p>\r\n<p>\r\n   <span class=\"Bold\">Begrundelsen for afgørelsen om hjemvisning af spørgsmålet om dispensation fra anmeldelsesfristen</span>\r\n</p>\r\n<p>Hændelsen skete den 7. juli 2004, og anmeldelsen blev modtaget i Arbejdsskadestyrelsen den 28. september 2005. Der er derfor gået mere end 1 år. Sagen er derfor anmeldt for sent.</p>\r\n<p>Vi vurderer, at der mangler oplysninger, der kan belyse, om der er grundlag for at dispensere fra den 1-årige anmeldelsesfrist.</p>\r\n<p>Du har blandt andet oplyst, at du var uvidende om anmeldelsesproceduren, og at det var tvivlsomt, hvem der skulle anmelde skaden. Du har desuden oplyst, at du fik tiltagende problemer med ryggen i august 2005.</p>\r\n<p>Vikarbureauet har oplyst, at de ikke kan finde oplysninger om, at skaden skulle være sket, og at de normalt anmelder skader inden for en uge. Det er dog bemærket, at sagen ikke er blevet overleveret ordentligt, hvorfor informationer kan være gået tabt.</p>\r\n<p>Der er ingen lægelige akter på sagen, der belyser skaden, forløbet derefter eller dine nuværende gener.</p>\r\n<p>Vi hjemviser derfor spørgsmålet, om der kan dispenseres fra overskridelse af den 1-årige anmeldelsesfrist til vurdering i Arbejdsskadestyrelsen. Du vil således modtage en ny afgørelse fra Arbejdsskadestyrelsen om dette spørgsmål.</p>\r\n<p>Inden Arbejdsskadestyrelsen træffer ny afgørelse, skal de indhente yderligere oplysninger til belysning af, om der kan dispenseres fra den 1-årige anmeldelsesfrist.</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>Dit fagforbund har i forbindelse med klagen oplyst, at de ikke kunne komme i kontakt med dig. Dit fagforbund mener, at hvis du var ansat i et vikarbureau, var du omfattet af den danske arbejdsskadelovgivning.</p>\r\n<p>Som det fremgår ovenfor har vi fundet, at du var omfattet af den danske arbejdsskadelov på skadestidspunktet. Sagen er dog anmeldt efter udløbet af den 1-årige anmeldelsesfrist. Vi har derfor hjemvist spørgsmålet, om der kan dispenseres fra den 1-årige anmeldelsesfrist til Arbejdsskadestyrelsen. Der henvises i øvrigt til begrundelsen ovenfor.</p>\r\n<p>\r\n   <span class=\"Bold\">Oplysningerne i sagen</span>\r\n</p>\r\n<p>Vi har afgjort sagen på grundlag af</p>\r\n<p>· de oplysninger, som forelå, da Arbejdsskadestyrelsen traf afgørelse i sagen</p>\r\n<p>· Arbejdsskadestyrelsens afgørelse af 17. juli 2007. Ved denne afgørelse fandt Arbejdsskadestyrelsen, at du ikke var omfattet af den danske arbejdsskadesikringslov</p>\r\n<p>· klagen til Ankestyrelsen</p>\r\n<p>· Arbejdsskadestyrelsens brev om genvurdering</p>\r\n<p>· Attest om den lovgivning der skal finde anvendelse, E 101, af 22. juli 2004</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 1. maj 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20101036025"
        },
        {
            "displayName": "Entydig dokumentidentifikation",
            "displayValue": "BS006067"
        },
        {
            "displayName": "Dato for indlæggelse",
            "displayValue": "02/05/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10360"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "31/08/2010"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1215064-07"
        },
        {
            "displayName": "Stikord",
            "displayValue": "184-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}