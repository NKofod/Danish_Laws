{
    "id": 173880,
    "title": "Pressenævnets kendelse i sag nr. 15-70-00807",
    "documentTypeId": "240",
    "isSagsforlobPeriodValid": true,
    "shortName": "KEN nr 10230 af 18/08/2015",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 15-70-00807</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">Ikke kritik af billede til en artikel (1. sag)</p>\r\n   <p class=\"TekstGenerel\">Politikens Lokalaviser bragte ”Pilfingersex på dansegulv til byfesten: Dette billede går landet rundt”. Billedet viser en kvinde og en mand, som står tæt sammen. Manden har en hånd nede i bukserne på kvinden. Billedet er skåret, så man kun kan se de to personers overkroppe. Kvinden på billedet har klaget, fordi billedet blev bragt uden hendes tilladelse. Politikens Lokalaviser har oplyst, at artiklen er en citathistorie fra jv.dk. Billedet er taget fra en åben Facebook-side, og det er blevet delt af mere end 5.000 personer. Avisen brugte billedet til at spørge læserne, om det er i orden at dele billedet på Facebook. Selv om klager er fanget i en kompromitterende situation, er hun ikke umiddelbart identificerbar for en bredere kreds. Pressenævnet udtaler ikke kritik.</p>\r\n   <p class=\"TekstGenerel\">Pressenævnets begrundelse og afgørelse:</p>\r\n   <p class=\"TekstGenerel\">Pressenævnet bemærker indledningsvis, at spørgsmålet om, hvorvidt straffeloven er overtrådt, henhører under domstolene og falder uden for nævnets kompetence.</p>\r\n   <p class=\"TekstGenerel\">Pressenævnet lægger til grund, at det er klager, som er afbildet på lokalavisen.dk.</p>\r\n   <p class=\"TekstGenerel\">\r\n      <span class=\"Italic\">God presseskik</span>\r\n   </p>\r\n   <p class=\"TekstGenerel\">Det følger af punkt B.1 i de vejledende regler for god presseskik, at meddelelser, der kan krænke privatlivets fred skal undgås, medmindre klar almen interesse kræver offentlig omtale. Det enkelte menneske har krav på beskyttelse af sin personlige anseelse.</p>\r\n   <p class=\"TekstGenerel\">Endvidere bør medierne efter punkt B.6 ved indsamling eller offentliggørelse af information ikke udnytte andres tillid, følelser, uvidenhed, manglende erfaring eller svigtende herredømme.</p>\r\n   <p class=\"TekstGenerel\">Det samme gælder offentliggørelse af billedmateriale.</p>\r\n   <p class=\"TekstGenerel\">Det fremgår af sagen, at Politikens Lokalaviser har bragt en citathistorie fra jv.dk, tillige med billedet af klager. Historien vinkles på, hvor hurtigt et billede kan gå viralt i de sociale medier, og skal ses som en advarsel til læserne om, at de skal være opmærksomme på deres opførsel i offentligt rum.</p>\r\n   <p class=\"TekstGenerel\">Fotografen er en privatperson, billedet er taget på offentligt sted og herefter offentliggjort på en åben Facebook-side, hvor det er blevet set af mere end 5.000 personer.</p>\r\n   <p class=\"TekstGenerel\">Selvom klager er fanget i en kompromitterende situation, ses kun to overkroppe på billedet og ingen ansigter. Klager er således ikke umiddelbart identificerbar for en bredere kreds.</p>\r\n   <p class=\"TekstGenerel\">Samlet finder Pressenævnet ikke, at det kan anses for at stride imod god presseskik, at Politikens Lokalaviser har bragt billedet uden klagers tilladelse.</p>\r\n   <p class=\"TekstGenerel\">Afgjort den 18. august 2015.</p>\r\n</div>\r\n<p class=\"Tekst\" style=\"text-align: left;\">[Klager] har klaget over et billede til en artikel, bragt på lokalavisen.dk, idet hun mener, at god presseskik er tilsidesat.</p>\r\n<p class=\"Tekst\" style=\"text-align: left;\">Sagen behandles sammen med sag nr. 15-70-00808 og 15-70-00809.</p>\r\n<p class=\"Tekst\" style=\"text-align: left;\">1 Sagsfremstilling</p>\r\n<p class=\"Tekst\" style=\"text-align: left;\">Politikens Lokalaviser bragte på lokalavisen.dk den 21. maj 2015 artiklen <span class=\"Italic\">”Pilfingersex på dansegulv til byfesten:</span> <span class=\"Italic\">Dette billede går landet rundt”</span>. Af artiklen fremgår følgende:</p>\r\n<p class=\"Tekst\" style=\"text-align: left;\">”Dette billede er blevet set og delt af tusindvis af mennesker på Facebook og på Twitter. Den meget kærlige scene udspillede sig på et offentligt sted under Sønderborg Byfest. Men er det i orden at lægge det ud på de sociale medier?</p>\r\n<p class=\"Tekst\" style=\"text-align: left;\">\"Der bliver rørt i gryden til Sønderborg Byfest\".</p>\r\n<p class=\"Tekst\" style=\"text-align: left;\">Sådan lyder ifølge jv.dk titlen på billedet, som en person lørdag offentliggjorde på sin Facebook-profil under byfesten i Sønderborg. Billedet forestiller et ukendt, kælende par, hvor manden har hånden dybt nede i en kvindes trusser. Fotoet har bredt sig med lynets hast på Facebook og Twitter.</p>\r\n<p class=\"Tekst\" style=\"text-align: left;\">JydskeVestkysten har været i kontakt med den unge mand, der har lagt billedet på Facebook. Han ønsker at være anonym, men han fortryder ikke at have offentliggjort billedet.</p>\r\n<p class=\"Tekst\" style=\"text-align: left;\">\"Det er jo et offentligt sted, og de gad ikke at gå væk, så jeg tog billedet - også fordi, det var sjovt. Derfor ser jeg heller ikke noget problem i at gøre det igen,\" siger han til jv.dk.</p>\r\n<p class=\"Tekst\" style=\"text-align: left;\">Del gerne denne advarsel på din Facebookside”</p>\r\n<p class=\"Tekst\" style=\"text-align: left;\">Det i artiklen omtalte billede forestiller en kvinde og en mand, som står tæt sammen. Manden har en hånd nede i bukserne på kvinden. Billedet er skåret, så man kun kan se de to personers overkroppe.</p>\r\n<p class=\"Tekst\" style=\"text-align: left;\">2 Parternes synspunkter</p>\r\n<p class=\"Tekst\" style=\"text-align: left;\">2.1. [Klager]s synspunkter</p>\r\n<p class=\"Tekst\" style=\"text-align: left;\">Klager har til støtte for klagen fremført, at billedet er offentliggjort uden hendes tilladelse og kendskab samt at det er ulovligt taget, da det har direkte fokus på hendes person/situation.</p>\r\n<p class=\"Tekst\" style=\"text-align: left;\">2.2 Politikens Lokalavisers synspunkter</p>\r\n<p class=\"Tekst\" style=\"text-align: left;\">Politikens Lokalaviser oplyser indledningsvis, at artiklen er en citathistorie fra jv.dk. Billedet er taget fra en åben Facebook-side, hvor det er blevet set af mere end 5.000 personer. Man har valgt at beskære billedet, så man kun ser to kroppe fra øvre lår til skulder, ikke i helfigur og uden ansigter. Avisen skriver bevidst ikke, hvor under byfesten i Sønderborg at billedet blev taget, og i øvrigt er fotografen en privatperson.</p>\r\n<p class=\"Tekst\" style=\"text-align: left;\">Politikens Lokalaviser har valgt at spørge deres læsere, om det er i orden at dele det – stærkt beskårne – billede. Det er også ment som en advarsel til avisens læsere om, at de skal passe på, hvad de foretager sig i offentligt rum. Man kan føle sig krænket eller krænke andre med sin optræden.</p>\r\n<p class=\"Tekst\" style=\"text-align: left;\">Politikens Lokalaviser kender ikke kvindens navn, og de ved ikke, hvem hun er. Historien handler om en mand og en kvindes opførsel i det offentlige rum og en artikel, som går viralt via sociale medier.</p>\r\n<p class=\"Tekst\" style=\"text-align: left;\">Derfor afvises klagen.</p>\r\n<p class=\"Tekst\" style=\"text-align: left;\">3 Pressenævnets begrundelse og afgørelse:</p>\r\n<p class=\"Tekst\" style=\"text-align: left;\">I sagens behandling har følgende nævnsmedlemmer deltaget: Jesper Rothe, Rasmus Emborg, Ulrik Holmstrup og Marianne Druedahl.</p>\r\n<p class=\"Tekst\" style=\"text-align: left;\">Pressenævnet bemærker indledningsvis, at spørgsmålet om, hvorvidt straffeloven er overtrådt, henhører under domstolene og falder uden for nævnets kompetence.</p>\r\n<p class=\"Tekst\" style=\"text-align: left;\">Pressenævnet lægger til grund, at det er klager, som er afbildet på lokalavisen.dk.</p>\r\n<p class=\"Tekst\" style=\"text-align: left;\">\r\n   <span class=\"Italic\">God presseskik</span>\r\n</p>\r\n<p class=\"Tekst\" style=\"text-align: left;\">Det følger af punkt B.1 i de vejledende regler for god presseskik, at meddelelser, der kan krænke privatlivets fred skal undgås, medmindre klar almen interesse kræver offentlig omtale. Det enkelte menneske har krav på beskyttelse af sin personlige anseelse.</p>\r\n<p class=\"Tekst\" style=\"text-align: left;\">Endvidere bør medierne efter punkt B.6 ved indsamling eller offentliggørelse af information ikke udnytte andres tillid, følelser, uvidenhed, manglende erfaring eller svigtende herredømme.</p>\r\n<p class=\"Tekst\" style=\"text-align: left;\">Det samme gælder offentliggørelse af billedmateriale.</p>\r\n<p class=\"Tekst\" style=\"text-align: left;\">Det fremgår af sagen, at Politikens Lokalaviser har bragt en citathistorie fra jv.dk, tillige med billedet af klager. Historien vinkles på, hvor hurtigt et billede kan gå viralt i de sociale medier, og skal ses som en advarsel til læserne om, at de skal være opmærksomme på deres opførsel i offentligt rum.</p>\r\n<p class=\"Tekst\" style=\"text-align: left;\">Fotografen er en privatperson, billedet er taget på offentligt sted og herefter offentliggjort på en åben Facebook-side, hvor det er blevet set af mere end 5.000 personer.</p>\r\n<p class=\"Tekst\" style=\"text-align: left;\">Selvom klager er fanget i en kompromitterende situation, ses kun to overkroppe på billedet og ingen ansigter. Klager er således ikke umiddelbart identificerbar for en bredere kreds.</p>\r\n<p class=\"Tekst\" style=\"text-align: left;\">Samlet finder Pressenævnet ikke, at det kan anses for at stride imod god presseskik, at Politikens Lokalaviser har bragt billedet uden klagers tilladelse.</p>\r\n<p class=\"Tekst\" style=\"text-align: left;\">Afgjort den 18. august 2015.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/08/2015"
        },
        {
            "displayName": "Accession",
            "displayValue": "W20151023025"
        },
        {
            "displayName": "Entydig dokumentidentifikation",
            "displayValue": "AA009125"
        },
        {
            "displayName": "Dato for indlæggelse",
            "displayValue": "21/08/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10230"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "18/08/2015"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "15-70-807"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}