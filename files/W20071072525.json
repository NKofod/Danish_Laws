{
    "id": 126694,
    "title": "Klage over utilstrækkelig behandling i forbindelse med symptomer på diskusprolaps",
    "documentTypeId": "240",
    "isSagsforlobPeriodValid": true,
    "shortName": "KEN nr 10725 af 20/04/2007",
    "documentHtml": "<div class=\"bjelke\">Den fulde tekst</div><p class=\"Titel2\">Klage over utilstrækkelig behandling i forbindelse med symptomer på diskusprolaps</p>\r\n      <p class=\"TekstV\">En 27-årig mand henvendte sig den 9. november 2005 telefonisk til sin praktiserende læge, idet han havde ondt i lænden samt en sovende fornemmelse omkring endeballerne. Endvidere havde han problemer med at komme af med vandet og med afføringen. Han havde tidligere fået konstateret 2 diskusprolapser i lænden. Lægen ordinerede herefter aflastning, øvelser samt smertestillende medicin. Desuden vejledte hun patienten om, hvilke symptomer han skulle være opmærksom på.</p>\r\n      <p class=\"TekstV\">Den 11. november 2005 var patienten i konsultation hos lægen, idet han var blevet følelsesløs i pungen og fortsat havde smerter i lænden. Han havde endvidere fortsat problemer med at komme af med vandet, og han havde ikke haft afføring i flere dage. Lægen ordinerede herefter en ændring i den smertestillende behandling, muskelafslappende medicin samt et middel mod forstoppelse. Hun tilrådede ham desuden at kontakte en læge, hvis han ikke fik det bedre.</p>\r\n      <p class=\"TekstV\">Den 12. november 2005 henvendte patienten sig til lægevagten, idet han havde besvær med vandladning og var følelsesløs i sæderegionen. Han blev herefter akut indlagt på sygehuset, hvor det efterfølgende blev konstateret, at der var tale om et klassisk tilfælde af læsion af nerverødder i ryghvirvelkanalen. Han blev herefter opereret for en prolaps ved 5. lændehvirvel.</p>\r\n      <p class=\"TekstV\">Der blev klaget over, at lægen ikke foretog korrekt behandling i forbindelse med den telefoniske konsultation og den efterfølgende undersøgelse i lægens klinik.</p>\r\n      <p class=\"TekstV\">Nævnet fandt grundlag for kritik af lægen. Nævnet fandt, at lægen burde have indkaldt patienten til en undersøgelse i konsultationen, da han henvendte sig telefonisk, idet han havde faresymptomer i form af en sovende fornemmelse i området omkring endeballerne og forstyrrelser i afføring og vandladning. Nævnet fandt videre, at lægen, efter at have haft patienten i konsultation den 11. november 2005, burde have konfereret hans symptomer med en speciallæge i neurologi eller neurokirurgi eller have indlagt ham akut, idet han udover de tidligere faresignaler, ved konsultationen nævnte yderligere et faresignal i form af følelsesløshed i pungen.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/09/2009"
        },
        {
            "displayName": "Accession",
            "displayValue": "W20071072525"
        },
        {
            "displayName": "Entydig dokumentidentifikation",
            "displayValue": "BK000613"
        },
        {
            "displayName": "Dato for indlæggelse",
            "displayValue": "09/09/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10725"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "20/04/2007"
        },
        {
            "displayName": "Administrerende myndighed",
            "displayValue": "Sundhedsvæsenets Patientklagenævn"
        },
        {
            "displayName": "Ressortministeriets journalnummer",
            "displayValue": "Sundhedsvæsenets Patientklagenævn, j. nr. 0660125"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}