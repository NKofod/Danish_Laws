{
    "id": 157224,
    "title": "Ankestyrelsens principafgørelse O-68-96 om handicappet barn - brug af computer - kursus - undervisning - merudgifter",
    "documentTypeId": "240",
    "isSagsforlobPeriodValid": true,
    "shortName": "KEN nr 9395 af 15/06/1996",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-68-96 om handicappet barn - brug af computer - kursus - undervisning - merudgifter</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">I det omfang, der efter en konkret vurdering var behov for yderligere oplæring af en 6-årig handicappet pige og en af hendes forældre i brug af den computer, der var bevilget i henhold til bistandslovens § 48, kunne kursusudgiften hertil afholdes som en nødvendig merudgift ved forsørgelsen, også selv om undervisning normalt falder udenfor bestemmelsen.</p>\r\n   <p class=\"TekstGenerel\">Det blev lagt til grund, at der efter folkeskolelovens § 20, stk. 2 var ydet hjælp til computer samt bred undervisning i brugen af denne i skolen.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 110 af 26. februar 1996 - § 20, stk. 2 og § 48, stk. 1</p>\r\n<p>Lov om folkeskolen - lovbekendtgørelse nr. 55 af 17. januar 1995 -</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning nr. 104 af 3. juli 1987 om hjælp efter bistandslovens § 48 - pkt. 20</p>\r\n<p>Vejledning nr. 137 af 16. juli 1990 -</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sagen vedrørte betaling af kursusudgiften i brug af en computer for en 6-årig pige, som led af en uhelbredelig hjernesvulst. Ansøgningen omfattede også oplæring af den ene af forældrene. Lidelsen medførte tab af færdigheder, motorisk og sprogligt. Pigen gik på ansøgningstidspunktet i børnehaveklasse.</p>\r\n<p>Ansøgningen blev støttet af den specialinstitution, der også udbød det ansøgte kursus.</p>\r\n<p>Kommunen bevilgede hjælp efter bistandslovens § 48 til leje af computer, hvorimod kommunen fandt, at selve undervisningsdelen var en amtskommunal udgift som led i indsatsen for førskolebørn med sprog- og talevanskeligheder.</p>\r\n<p>Af en af ankenævnet  indhentet udtalelse fra amtskommunens undervisnings- og kulturforvaltning fremgik, at der var bevilget bl.a. en computer til undervisningsbrug, og at pigen var oplært i brugen</p>\r\n<p>af denne computer i skolen som led i en bred undervisning. Med den bevilgede støtte fandt amtskommunen, at de havde opfyldt deres forpligtelser, og at det ansøgte kursus måtte være en forpligtelse for de sociale myndigheder.</p>\r\n<p>Ankenævnet fandt, at udgiften til kurset kunne afholdes efter bistandslovens § 48. Nævnet henviste til, at sigtet med kurset var en undervisning af barnet, som skulle resultere i større selvværdsfølelse og selvstændighed i forhold til at kunne lege, spille og tegne. Nævnet henviste ligeledes til, at kommunen havde fundet grundlag for at yde hjælp til leje af computer i henhold til bistandslovens § 48.</p>\r\n<p>I klagen henviste kommunen bl.a. til, at direkte undervisning ikke henhørte under bistandsloven og slet ikke som en nødvendig merudgift ved forsørgelsen efter bistandslovens § 48. Kommunen fandt derimod, at der var tale om en udgift til afholdelse efter folkeskolelovens § 19, stk. 2.</p>\r\n<p>Sagen blev behandlet i principielt møde med henblik på afklaring af, om det ansøgte kursus kunne afholdes efter bistandslovens § 48 eller var en udgift, som måtte dækkes efter folkeskolelovens § 19, stk. 2 (nu § 20, stk. 2).</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at det ansøgte kursus i brug af computer for pigen og en af hendes forældre måtte afholdes efter bistandslovens § 48 som en nødvendig merudgift ved forsørgelsen.</p>\r\n<p>Ankestyrelsen lagde til grund, at der efter folkeskolelovens § 19, stk. 2 (nu § 20, stk. 2), var ydet hjælp til computer samt undervisning af pigen i brugen af denne.</p>\r\n<p>I det omfang, der efter en konkret vurdering var behov for oplæring i brugen af den computer, som var bevilget i henhold til bistandslovens § 48, fandt Ankestyrelsen, at hjælpen til denne oplæring måtte ydes efter § 48, også selv om undervisning normalt faldt uden for bestemmelsen.</p>\r\n<p>Da der ikke i sagen forelå oplysninger om, at oplæringen kunne være givet på anden måde end gennem det ansøgte kursus, var det Ankestyrelsens vurdering, at der måtte ydes hjælp til dette kursus.</p>\r\n<p>Ankestyrelsen stadfæstede således ankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19960939525"
        },
        {
            "displayName": "Entydig dokumentidentifikation",
            "displayValue": "BS010012"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9395"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "15/06/1996"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 21654-93"
        },
        {
            "displayName": "Stikord",
            "displayValue": "O-68-96"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}