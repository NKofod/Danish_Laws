{
    "id": 35126,
    "title": "Kommentar til afgørelser fra Den Sociale Ankestyrelse - \"Vejledning af pensionsansøgere i forbindelse med ydelse af forskud på pension\" (* 1) ",
    "documentTypeId": "980",
    "isSagsforlobPeriodValid": false,
    "shortName": "KOM nr 19101 af 31/03/1995",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Vejledning af pensionsansøgere i forbindelse med ydelse af forskud på  \r\n\r\n pension </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kommentar til afgørelser fra Den Sociale  \r\n\r\n Ankestyrelse - &quot;Vejledning af pensionsansøgere i forbindelse med ydelse  \r\n\r\n af forskud på pension&quot; (* 1) </H1>  \r\n\r\n<P></P>  \r\n\r\n<P>Ved SM P-9-91 offentliggjorde Ankestyrelsen en afgørelse, hvorefter der  \r\n\r\n ved reguleringen af tilkendt invaliditetsydelse kunne afkortes for udbetalt  \r\n\r\n forskud på højeste førtidspension og bistandsstillæg i medfør af  \r\n\r\n pensionslovens § 35, stk. 2, i hele det beløb, der var til udbetaling ved  \r\n\r\n efterreguleringen. Ankestyrelsen fandt, at det ydede forskud ved den endelige  \r\n\r\n opgørelse skulle betragtes som et foreløbigt a conto beløb. </P>  \r\n\r\n<P>Ankestyrelsen har modtaget en henvendelse fra Diabetesforeningen om  \r\n\r\n kommunernes rådgivning i forbindelse med ydelse af forskud samt de  \r\n\r\n forskellige muligheder, der er for tilbagebetaling, når den endelige  \r\n\r\n pensionstilkendelse foreligger. Ifølge foreningen bliver pensionsansøgerne  \r\n\r\n kun sjældent gjort opmærksom på muligheden for afkortning, når forskud er på  \r\n\r\n tale. </P>  \r\n\r\n<P>Til grund for henvendelsen lå en konkret sag. En kommune ydede forskud på  \r\n\r\n højeste førtidspension og bistandstillæg. Kommunen gjorde ansøgeren opmærksom  \r\n\r\n på, at der ikke ville blive tale om tilbagebetaling, såfremt revaliderings-  \r\n\r\n og pensionsnævnets tilkendelse ikke fulgte kommunens indstilling. Nævnet  \r\n\r\n tilkendte højeste førtidspension, men gav afslag på bistandstillæg. </P>  \r\n\r\n<P>Kommunen afkortede det forskudsvis udlagte bistandstillæg ved  \r\n\r\n efterreguleringen af højeste førtidspension tilbage fra  \r\n\r\n ansøgningstidspunktet. </P>  \r\n\r\n<P>Når der ydes forskud på pension, skal Ankestyrelsen opfordre kommunerne  \r\n\r\n til at oplyse ansøgeren om, at forskud er en foreløbig udbetaling. Det vil  \r\n\r\n derfor kunne forekomme, at der ved den endelige tilkendelse skal ske  \r\n\r\n afkortning for udbetalte forskud, hvis tilkendelsen ikke svarer til kommunens  \r\n\r\n indstilling. Den endelige tilkendelse kan dog normalt ikke bevirke, at  \r\n\r\n ansøgeren skal tilbagebetale allerede udbetalte beløb. </P>  \r\n\r\n<P>Hvis der ikke tilkendes pension med et beløb, der svarer til det ydede  \r\n\r\n forskud, kan der således kun kræves tilbagebetaling, hvis betingelserne i  \r\n\r\n pensionslovens § 35, stk. 2, er opfyldt, dvs. hvis ansøgeren har givet  \r\n\r\n åbenbart urigtige oplysninger om sine økonomiske eller personlige forhold.  \r\n\r\n</P>  \r\n\r\n<P>Der kan også blive tale om, at der ved beregning og udbetaling af tilkendt  \r\n\r\n pension bliver taget hensyn til ydelser udbetalt efter anden lovgivning, som  \r\n\r\n dækker samme periode, som der er tilkendt pension for. Det gælder f.eks.  \r\n\r\n kontanthjælp efter bistandsloven, dagpenge efter sygedagpengeloven samt  \r\n\r\n løbende erhvervsevnetabserstatning eller forsørgertabserstatning efter  \r\n\r\n arbejdsskadeforsikringsloven. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Offentliggjort i Nyt fra Ankestyrelsen nr. 1, marts 1995, side 6.",
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/10/1997"
        },
        {
            "displayName": "Accession",
            "displayValue": "W19951910127"
        },
        {
            "displayName": "Entydig dokumentidentifikation",
            "displayValue": "CA003061"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Kommentar"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19101"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "31/03/1995"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "Den Sociale Ankestyrelse"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}