{
    "id": 106208,
    "title": "1986 BSF 95   FORSLAG TIL FOLKETINGSBESLUTNING OM GÆLDSSANERING FOR STUDIEGÆLDSRAMTE  ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 95",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 95 </P>  \r\n\r\n<P></P>  \r\n\r\n<P>Forslag til folketingsbeslutning om gældssanering for studiegældsramte  \r\n\r\n</P>  \r\n\r\n<P></P>  \r\n\r\n<P>Fremsat af Rahbæk Møller (SF) Leif Hermann (SF) Ingerlise Koefoed (SF)  \r\n\r\n Stillinger (SF) Ebba Strange (SF) </P>  \r\n\r\n<P></P>  \r\n\r\n<P>den 20. januar 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen i indeværende folketingsår at stille </P>  \r\n\r\n<P>forslag til lov om sanering af gæld optaget som statsgaranterede </P>  \r\n\r\n<P>studielån efter følgende retningslinier: </P>  \r\n\r\n<P>1. Debitorer, der i en 10-årig periode efter studiets afslutning </P>  \r\n\r\n<P>eller ophør i nettorente og afdrag har betalt mindst 15 pct. af </P>  \r\n\r\n<P>den del af indkomsten, der overstiger højeste dagpengesats, får </P>  \r\n\r\n<P>ved periodens afslutning restgælden slettet. </P>  \r\n\r\n<P>2. Debitorer, der ikke i alle årene har betalt ovennævnte minimum, </P>  \r\n\r\n<P>får ved periodens slutning beregnet det skyldige beløb indekseret </P>  \r\n\r\n<P>efter nettoprisindekset. Resten af gælden slettes. </P>  \r\n\r\n<P>3. Gældssaneringen sker, uanset om gælden er overgået til </P>  \r\n\r\n<P>Hypotekbanken eller fortsat administreres af private banker og </P>  \r\n\r\n<P>sparekasser. </P>  \r\n\r\n<P>4. Gældssanering efter ovenstående retningslinier skal ikke være til </P>  \r\n\r\n<P>hinder for, at debitorerne kan få yderligere gældssanering i </P>  \r\n\r\n<P>henhold til konkursloven. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>ALMINDELIGE BEMÆRKNINGER </P>  \r\n\r\n<P>Der er ved udgangen af 1985 en samlet statsgaranteret studiegæld på 8 </P>  \r\n\r\n<P>mia. kr. Beløbet har ikke været stigende de senere år. Derimod er </P>  \r\n\r\n<P>der sket store stigninger i gældens fordeling på personer, idet </P>  \r\n\r\n<P>antallet af personer med meget høje gældsposter er steget </P>  \r\n\r\n<P>voldsomt. Således var der ved udgangen af 1983 220 personer med en </P>  \r\n\r\n<P>gæld på over 300.000 kr. To år senere var antallet steget til 973. </P>  \r\n\r\n<P>Samfundet kan ikke leve med, at et stort og stærkt stigende antal </P>  \r\n\r\n<P>mennesker må leve deres liv i en bundløs gæld på grund af en </P>  \r\n\r\n<P>forkert politisk beslutning. En beslutning, hvis forudsætninger </P>  \r\n\r\n<P>yderligere blev undergravet af et voldsomt stigende renteniveau og </P>  \r\n\r\n<P>forringede beskæftigelsesmuligheder og reallønninger. Derfor </P>  \r\n\r\n<P>erkendes det også fra alle politiske sider, at der må gøres noget. </P>  \r\n\r\n<P>Imidlertid har den hidtidige hjælpeforanstaltning - </P>  \r\n\r\n<P>rentetilskudsordningen - ikke været tilstrækkelig effektiv til at </P>  \r\n\r\n<P>løse problemet. Regeringens nys fremsatte forslag (L 160) står </P>  \r\n\r\n<P>også langt fra mål med problemets omfang. Det Radikale Venstres </P>  \r\n\r\n<P>forslag (B 94) er væsentlig bedre, men mangler især en klar </P>  \r\n\r\n<P>bestemmelse om, hvormeget de gældsramte forventes at betale, før </P>  \r\n\r\n<P>de er gældfri. Socialdemokratiets forslag (L 98) om at lade </P>  \r\n\r\n<P>studiegældsramte behandle efter konkurslovens regler, løser kun </P>  \r\n\r\n<P>problemet for nogle få af de allerhårdest ramte. Derfor fremsættes </P>  \r\n\r\n<P>dette forslag. </P>  \r\n\r\n<P>Udgangspunktet for forslaget er, at mennesker, der har gjort en </P>  \r\n\r\n<P>rimelig anstrengelse for at betale gælden, efter en 10-årig </P>  \r\n\r\n<P>periode skal have restgælden slettet. Et andet udgangspunkt er, at </P>  \r\n\r\n<P>der ikke må gøres forskel mellem dem, der har forsøgt at betale, </P>  \r\n\r\n<P>og dem, der har givet op. </P>  \r\n\r\n<P>Det er vanskeligt at skønne over de statsfinansielle konsekvenser af </P>  \r\n\r\n<P>forslaget. Men det må fremhæves, at der ikke er realøkonomiske </P>  \r\n\r\n<P>virkninger af at slette uerholdelig gæld. </P>  \r\n\r\n<P>BEMÆRKNINGER TIL FORSLAGETS ENKELTE PUNKTER </P>  \r\n\r\n<P>ad 1 </P>  \r\n\r\n<P>Det foreslås, at der ved en rimelig betaling skal forstås 15 pct. af </P>  \r\n\r\n<P>indkomsten ud over dagpengeniveauet, dvs. ca. 1/3 af den </P>  \r\n\r\n<P>overskydende indkomst efter skat. Ved indkomsten forstås her </P>  \r\n\r\n<P>bruttoindkomsten, dog undtaget lejeværdi af egen bolig. </P>  \r\n\r\n<P>Skattebesparelser på grund af rentefradraget fragår i det betalte </P>  \r\n\r\n<P>beløb. </P>  \r\n\r\n<P>ad 2 </P>  \r\n\r\n<P>Debitorer, der ikke i alle årene har betalt det nævnte minimum, skal </P>  \r\n\r\n<P>også have mulighed for gældssanering, men i så fald bør der </P>  \r\n\r\n<P>beregnes en restgæld svarende til de manglende betalinger. Ved </P>  \r\n\r\n<P>beregning af restgælden bør der være mulighed for at overføre </P>  \r\n\r\n<P>betalinger mellem årene, således at betalinger ud over minimum i </P>  \r\n\r\n<P>et år kan overføres til et andet år, hvor der ikke har været </P>  \r\n\r\n<P>betalt op til mimimum. For ikke at stille debitorer, der har </P>  \r\n\r\n<P>undladt at betale, urimeligt gunstigere end dem, der har forsøgt </P>  \r\n\r\n<P>at betale gælden, foreslås det, at manglende betalinger indekseres </P>  \r\n\r\n<P>frem til gældssaneringstidspunktet efter nettoprisindekset. I </P>  \r\n\r\n<P>forbindelse med gældssaneringer træffes der aftale om en </P>  \r\n\r\n<P>afdragsordning. Under afviklingsperioden indekseres restgælden </P>  \r\n\r\n<P>ligeledes efter nettoprisindekset. </P>  \r\n\r\n<P>ad 3 </P>  \r\n\r\n<P>For ikke at skabe urimelige skel mellem dem, der har forsøgt at </P>  \r\n\r\n<P>betale deres gæld, og dem, der har givet op over for problemet, </P>  \r\n\r\n<P>foreslås det at behandle alle ens, uanset om gælden er overgået </P>  \r\n\r\n<P>til Hypotekbanken eller ikke. </P>  \r\n\r\n<P>ad 4 </P>  \r\n\r\n<P>En summarisk gældssanering efter ovenstående retningslinier vil løse </P>  \r\n\r\n<P>de fleste problemer. Men der vil stadig væk være en række </P>  \r\n\r\n<P>mennesker, der af en række grunde - store forsørgerforpligtelser, </P>  \r\n\r\n<P>anden gæld mv. - vil være i en situation, hvor gældsafvikling er </P>  \r\n\r\n<P>urealistisk inden for en overskuelig fremtid. Disse mennesker bør </P>  \r\n\r\n<P>have en individuel gældssanering efter konkurslovens bestemmelser. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00095"
        },
        {
            "displayName": "Entydig dokumentidentifikation",
            "displayValue": "CL005032"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "95"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}