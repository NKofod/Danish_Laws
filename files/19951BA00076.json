{
    "id": 106679,
    "title": "1995 BSF 76   FORSLAG TIL FOLKETINGSBESLUTNING OM VETERINÆR BESKYTTELSE AF DANSK   SVINEPRODUKTION ",
    "documentTypeId": "480",
    "isSagsforlobPeriodValid": false,
    "shortName": "1995/1 BSF 76",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 76 </P>  \r\n\r\n<P></P>  \r\n\r\n<P>Forslag til folketingsbeslutning om veterinær beskyttelse af dansk  \r\n\r\n svineproduktion </P>  \r\n\r\n<P></P>  \r\n\r\n<P>Fremsat af Bent Hindrup Andersen (EL) Keld Albrechtsen (EL) </P>  \r\n\r\n<P></P>  \r\n\r\n<P>den 30. januar 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at sikre en veterinær beskyttelse af  \r\n\r\n dansk svineproduktion i almindelighed og frilandsproduktion i særdeleshed  \r\n\r\n inden for følgende områder: </P>  \r\n\r\n<P>1. Stop for transport af husdyrgødning, slam og andet organisk affald over  \r\n\r\n grænsen til Tyskland. </P>  \r\n\r\n<P>2. Indførelse af veterinær zone i Danmark for svin inklusive vognskift og  \r\n\r\n kontrol ved grænsen ved transport af grise. </P>  \r\n\r\n<P>3. Indførelse af regler for effektiv hegning, skiltning og afstand til  \r\n\r\n offentlig vej for frilandsbesætninger. </P>  \r\n\r\n<P>4. Information og kampagner til oplysning om spredning af svinepest ved  \r\n\r\n grænsen og steder, hvor der er offentlig adgang til grise, eksempelvis skove  \r\n\r\n med vildsvin, Landbrugsmuseet og Lejre Forsøgscenter. </P>  \r\n\r\n<P> <I>Bemærkninger til forslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Ophævelsen af Danmark som veterinær zone, den frie handel med levende dyr,  \r\n\r\n transport af gødning og slam over grænsen og et manglende regelsæt for  \r\n\r\n frilandsproduktion udgør en unødvendig trussel mod svineproduktionen i  \r\n\r\n Danmark i almindelighed og mod frilandsproduktionen i særdeleshed. </P>  \r\n\r\n<P>Såfremt der konstateres svinepest i en dansk svinebesætning, vil det få  \r\n\r\n ganske alvorlige konsekvenser, da eksporten øjeblikkelig vil stoppe. I værste  \r\n\r\n fald er der tale om et beløb på 10-20 mia. kr. på årsbasis. Det er ikke alene  \r\n\r\n privatøkonomiske midler, som står på spil. Med den gennemførte lov om  \r\n\r\n zoonoser er det offentlige forpligtet til at dække udgifterne til sanering  \r\n\r\n efter et konstateret udbrud. Der er således vægtige samfundsøkonomiske grunde  \r\n\r\n til at undgå reinfektion af danske svinebesætninger. </P>  \r\n\r\n<P>Enhedslisten har derfor med dette forslag peget på en indsats på 4  \r\n\r\n områder, hvor der er behov for en indsats for at øge forebyggelsen af  \r\n\r\n smitterisikoen for danske svinebesætninger i almindelighed og  \r\n\r\n frilandsproduktioner i særdeleshed. </P>  \r\n\r\n<P> <I>Bemærkninger til forslagets enkelte punkter</I>  </P>  \r\n\r\n<P>Ad 1. Der er ingen væsentlige økonomiske argumenter for den frie handel  \r\n\r\n med denne række af potentielle smittekilder for svinesygdomme. Handelen er  \r\n\r\n derfor udtryk for en unødvendig og yderst risikabel praksis, som til  \r\n\r\n stadighed kan medføre reinficering af danske svinebesætninger. Enhedslisten  \r\n\r\n foreslår derfor, at der indføres et totalt stop for transport af  \r\n\r\n husdyrgødning, slam og andet organisk affald over grænsen til Tyskland. </P>  \r\n\r\n<P>Ad 2. Handel og transport over grænsen med levende dyr er den væsentligste  \r\n\r\n trussel mod den veterinære standard. EU-medlemskabet og den heraf følgende  \r\n\r\n frie udveksling af bl.a. levende dyr har medført en ophævelse af Danmark som  \r\n\r\n veterinær zone. Den veterinære kontrol er herved flyttet fra grænsen til  \r\n\r\n stalddøren. Enhedslisten foreslår, at der indføres en veterinær zone for  \r\n\r\n dansk svineproduktion, da alternativet er samfundsøkonomisk uansvarligt. </P>  \r\n\r\n<P>Indførelsen af en veterinær zone vil bl.a. betyde, at der skal være  \r\n\r\n vognskift og kontrol ved grænsen ved transport af grise. Det offentlige skal  \r\n\r\n sørge for, at de praktiske faciliteter etableres. Dette svarer til den  \r\n\r\n kontrol, som i dag fungerer i Sverige, og er på linje med den kontrol, vi  \r\n\r\n tidligere har haft i Danmark. </P>  \r\n\r\n<P>Ad 3. 2 pct. af det danske sohold er i dag på friland. Det svarer til  \r\n\r\n 20.000 søer. Frilandsproduktion er i stadig vækst, og behovet for en øget  \r\n\r\n beskyttelse bliver derfor mere og mere tydeligt. Der eksisterer ikke i dag  \r\n\r\n noget regelsæt, som præciserer, hvorledes vi forebygger smitteoverførsel til  \r\n\r\n disse besætninger. Grise på friland tiltrækker forståeligt nok almindelige  \r\n\r\n borgeres opmærksomhed. Da dette f.eks. gennem fodring kan indebære smitte, er  \r\n\r\n der behov for regler for effektivt omfangshegn, som hindrer en umiddelbar  \r\n\r\n adgang til besætningsområderne, samt for skiltning, som advarer mod fodring  \r\n\r\n på grund af smittefaren via madrester. </P>  \r\n\r\n<P>Endvidere bør der stilles krav om særlige afstandsregler til offentlig vej  \r\n\r\n og om tilstrækkelig skiltning for at forebygge smitte fra bl.a.  \r\n\r\n forbipasserende svinetransporter. </P>  \r\n\r\n<P>Ad 4. Svinepest kan overføres i dødt kød, f.eks. ved fodring med  \r\n\r\n madaffald. Danske Slagterier og Landsudvalget for Svins kampagne over for  \r\n\r\n indrejsende i Danmark er et godt initiativ, men ikke tilstrækkeligt, hvis det  \r\n\r\n skal sikres, at turister og andre indrejsende ikke medbringer sygdommen  \r\n\r\n svinepest fra Tyskland til Danmark. Kampagnen skal udbredes til at omfatte de  \r\n\r\n steder, hvor der er offentlig adgang til grise, eksempelvis skove med  \r\n\r\n vildsvin, Landbrugsmuseet og Lejre Forsøgscenter. Derfor foreslår  \r\n\r\n Enhedslisten, at der gennemføres en løbende informationskampagne bl.a. om,  \r\n\r\n hvorledes smitte forebygges. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "30/01/1996"
        },
        {
            "displayName": "Accession",
            "displayValue": "19951BA00076"
        },
        {
            "displayName": "Entydig dokumentidentifikation",
            "displayValue": "CL000076"
        },
        {
            "displayName": "Dato for førstegangsindlæggelse",
            "displayValue": "30/01/1996"
        },
        {
            "displayName": "Dato for indlæggelse",
            "displayValue": "30/01/1996"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "76"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}