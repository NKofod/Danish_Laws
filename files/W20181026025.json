{
    "id": 210577,
    "title": "Offererstatningslovens § 11 a - retskrav, nævnets j.nr. 16-520-09430",
    "documentTypeId": "240",
    "isSagsforlobPeriodValid": true,
    "shortName": "KEN nr 10260 af 09/07/2018",
    "documentHtml": "<div class=\"bjelke\">Den fulde tekst</div><p class=\"Titel2\">Offererstatningslovens § 11 a - retskrav, nævnets j.nr. 16-520-09430</p>\r\n<p>Sagen vedrørte spørgsmålet om, hvorvidt nævnet kan tilkende en højere erstatning for tabt arbejdsfortjeneste end fastsat ved dom, jf. offererstatningslovens § 11 a, stk. 3.</p>\r\n<p>Ansøger blev udsat for voldtægt den 09-02-2014. Under straffesagen havde ansøger blandt andet nedlagt påstand om, at skadevolder skulle betale 7.932 kr. i erstatning for tabt arbejdsfortjeneste. Erstatningen for tabt arbejdsfortjeneste udgjorde differencen mellem SU-stipendium på 23.356 kr. og modtaget kontanthjælp på 15.424 kr. for perioden marts 2014 til april 2014.</p>\r\n<p>Retten fandt ved dom af 04-12-2015 ikke, at ansøger var berettiget til erstatning for tabt arbejdsfortjeneste med følgende begrundelse: ”I opgørelsen over indtægtstab kan SU-lån på 4.482 pr. måned ikke medtages, da lånet ikke er en indtægt. Det er derfor ikke dokumenteret, at ANS har lidt et indtægtstab. ”</p>\r\n<p>Erstatningsnævnet afslog herefter den 27-05-2016 ansøgers ansøgning om erstatning for tabt arbejdsfortjeneste i overensstemmelse med rettens begrundelse og resultat. Erstatningsnævnet lagde vægt på, at ansøger ikke har lidt et økonomisk tab. Nævnet anførte i begrundelsen, at ansøger alene havde en forventet indkomst i form af SU-stipendium på 11.678 kr., da det resterende beløb på 8.964 kr. var et lån og dermed ikke en indtægt.</p>\r\n<p>Ansøgers repræsentant anmodede herefter om genoptagelse af sagen med henvisning til, at SU-lånet ikke var medtaget i erstatningsopgørelsen, da opgørelsen alene angav differencen mellem SU-stipendium og modtaget kontanthjælp.</p>\r\n<p>Efter en ny gennemgang af sagen fandt nævnet, at SU-lånet ikke indgik i erstatningsopgørelsen af indtægtstabet. Erstatningsnævnet traf herefter afgørelse den 09-07-2018, hvorefter nævnet tilkendte ansøger 7.932 kr. i erstatning for tabt arbejdsfortjeneste. Nævnet lagde i den forbindelse vægt på, at det klare udgangspunkt er, at erstatning tilkendes som bestemt ved dom, jf. offererstatningslovens § 11 a, stk. 1. En undtagelse til dette udgangspunkt fremgår dog af samme lovs § 11 a, stk. 3, hvorefter nævnet kan tilkende skadelidte en højere erstatning eller godtgørelse end fastsat ved dom, hvis særlige omstændigheder taler herfor. Nævnet lagde særligt vægt på, at der ved dom af 04-12-2015 og ved nævnets afgørelse af 2705-2016 var sket en fejlaflæsning af SU-støttemeddelelsen, således at SUlånet på 4.482 kr. pr. måned blev anset for at udgøre en del af ansøgers SU-stipendium på 11.678 kr. pr. måned.</p>\r\n<p>Erstatningsnævnet vurderede, at ændringen af rettens afgørelse beroede på, at der ved behandlingen i retten var lagt en fejlagtig forståelse af sagens faktum til grund, og ikke en uenighed i selve det skøn der var foretaget i retten. Nævnet fandt på baggrund heraf, at der forelå sådanne særlige omstændigheder, at ansøger kunne tilkendes erstatning for tabt arbejdsfortjeneste som ansøgt, jf. offererstatningslovens § 11 a, stk. 3.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [
        "Erstatningsnævnets årsberetning 2018"
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/07/2020"
        },
        {
            "displayName": "Accession",
            "displayValue": "W20181026025"
        },
        {
            "displayName": "Entydig dokumentidentifikation",
            "displayValue": "AA011603"
        },
        {
            "displayName": "Dato for indlæggelse",
            "displayValue": "28/07/2020"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10260"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "09/07/2018"
        },
        {
            "displayName": "Administrerende myndighed",
            "displayValue": "Erstatningsnævnet"
        },
        {
            "displayName": "Ressortministeriets journalnummer",
            "displayValue": "Justitsmin.,<br /> Erstatningsnævnet, j.nr. 16-520-09430"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}