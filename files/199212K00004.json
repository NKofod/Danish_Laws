{
    "id": 111222,
    "title": "1992 LSF 4   FORSLAG TIL LOV OM ÆNDRING AF LOV OM GARANTI TIL VINDMØLLEBRANCHENS   GARANTISELSKAB ",
    "documentTypeId": "400",
    "isSagsforlobPeriodValid": false,
    "shortName": "1992/1 LSF 4",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 4 </P>  \r\n\r\n<P></P>  \r\n\r\n<P>Forslag til Lov om ændring af lov om garanti til vindmøllebranchens  \r\n\r\n garantiselskab </P>  \r\n\r\n<P></P>  \r\n\r\n<P>Fremsat af energiministeren (Anne Birgitte Lundholt) </P>  \r\n\r\n<P></P>  \r\n\r\n<P>den 7. oktober 1992 </P>  \r\n\r\n<P></P>  \r\n\r\n<P>Vedtaget ved tredjebehandling den 17. december 1992 </P>  \r\n\r\n<P></P>  \r\n\r\n<P><a href=\"document.aspx?accn=A19920104930\"> Lov nr. 1049 af 23/12/1992</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 813 af 19. december 1989 om garanti til vindmøllebranchens  \r\n\r\n garantiselskab foretages følgende ændring: </P>  \r\n\r\n<P> <I>§ 4, stk. 2</I> og <I>3,</I> ophæves. </P>  \r\n\r\n<P> <B>§ 2</B>  </P>  \r\n\r\n<P>Energiministeren fastsætter tidspunktet for lovens ikrafttræden. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B> I lov nr. 813 af 19. december 1989 om garanti til  \r\n\r\n vindmøllebranchens garantiselskab foretages følgende ændringer: </P>  \r\n\r\n<P> <B>1.</B> I <I>§ 1</I> ændres &#187;750 mill. kr.&#171; til: &#187;400  \r\n\r\n mill. kr.&#171;. </P>  \r\n\r\n<P> <B>2.</B> I <I>§ 4, stk. 2,</I> ændres &#187;31. december 1993&#171; til:  \r\n\r\n &#187; 31. december 1996&#171;. </P>  \r\n\r\n<P> <B>3.</B> I <I>§ 4, stk. 3,</I> ændres &#187;folketingsåret 1992-93&#171;  \r\n\r\n til: &#187;folketingsåret 1995-96&#171;. </P>  \r\n\r\n<P> <B>§ 2</B>  </P>  \r\n\r\n<P>Energiministeren fastsætter tidspunktet for lovens ikrafttræden. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>1. Baggrunden for lovforslaget </P>  \r\n\r\n<P>Lovforslaget skal ses på baggrund af den revisionsbestemmelse, som lov om  \r\n\r\n garanti til vindmøllebranchens garantiselskab indeholder. Det fremgår af  \r\n\r\n denne bestemmelse, at energiministeren i folketingsåret 1992-93 fremsætter  \r\n\r\n forslag om revision af loven. </P>  \r\n\r\n<P>Vindmøllegarantiordningen blev oprettet for at sikre vindmøllebranchen  \r\n\r\n adgang til en langsigtet finansiering med en høj finansieringsgrad for større  \r\n\r\n danske vindkraftprojekter, der sælges til opstilling i udlandet. Med henblik  \r\n\r\n på varetagelse af administrationen af ordningen blev der oprettet et privat  \r\n\r\n aktieselskab, VindmølleGaranti A/S, der har en ansvarlig kapital på 40 mill.  \r\n\r\n kr. Energiministeren blev bemyndiget til af statskassen at stille en garanti  \r\n\r\n på indtil 750 mill. kr. til rådighed. Den statslige garanti kan kun gøres  \r\n\r\n gældende i det omfang, selskabets ansvarlige kapital ikke kan dække dets  \r\n\r\n forpligtelser. </P>  \r\n\r\n<P>Garantien indebærer, at staten inden for en ramme på 750 mill. kr. dækker  \r\n\r\n de tab, som VindmølleGaranti A/S måtte pådrage sig ved garantistillelse i  \r\n\r\n forbindelse med finansiering af vindkraftprojekter, der sælges til opstilling  \r\n\r\n i lande, der ikke er medlemmer af EF. Selskabet kan, afhængig af  \r\n\r\n risikovurderingen ved de indgåede engagementer, &#187;geare&#171; omfanget af  \r\n\r\n garantien således, at det samlede garantivolumen kan overstige selskabets  \r\n\r\n ansvarlige kapital samt statsgarantien. </P>  \r\n\r\n<P>Revisionsbestemmelsen blev indført i lov om garanti til vindmøllebranchens  \r\n\r\n garantiselskab for at sikre fastsættelse af en tidsplan, som muliggør, at der  \r\n\r\n i lyset af de indvundne erfaringer med ordningen kan foretages en vurdering  \r\n\r\n af denne med henblik på Folketingets stillingtagen til ordningens fremtid.  \r\n\r\n</P>  \r\n\r\n<P> <I>2. Formålet med lovforslaget</I>  </P>  \r\n\r\n<P>Formålet med dette lovforslag er at stille en statslig garanti på indtil  \r\n\r\n 400 mill. kr. til VindmølleGaranti A/S for endnu en tidsbegrænset periode,  \r\n\r\n således at vindmøllegarantiordningen forlænges. Perioden fastsættes til tre  \r\n\r\n år. </P>  \r\n\r\n<P>Ordningen kan ikke anvendes ved eksport til EF-medlemslande, fordi de  \r\n\r\n vilkår, der tilbydes de danske vindmølleproducenter, ikke må fordreje  \r\n\r\n konkurrencevilkårene og dermed samhandelen mellem EF-landene.  \r\n\r\n VindmølleGaranti A/S kan derfor ikke stille garantier i forbindelse med  \r\n\r\n finansiering af vindkraftprojekter, der sælges til opstilling i et  \r\n\r\n EF-medlemsland. </P>  \r\n\r\n<P>Ordningen vil efter ikrafttrædelsen af EØS-aftalen den 1. januar 1993  \r\n\r\n blive administreret således, at den herudover ikke vil kunne finde anvendelse  \r\n\r\n ved eksport af vindkraftanlæg, der sælges til opstilling i et  \r\n\r\n EFTA-medlemsland. </P>  \r\n\r\n<P>Siden vindmøllegarantiordningens oprettelse har selskabet afgivet  \r\n\r\n garantier i to tilfælde. Det første var en garantistillelse i 1990 på 130  \r\n\r\n mio. kr. til et projekt i Californien, der er et af verdens største  \r\n\r\n vindkraftprojekter. Det andet blev afgivet i foråret 1992 og vedrører en  \r\n\r\n garanti på 15 mio. kr. til endnu et projekt i Californien. Med en samlet  \r\n\r\n garantistillelse på 145 mio. kr. har effekten af vindmøllegarantiordningen  \r\n\r\n været mindre end forventet ved lovens vedtagelse i december 1989, hvor  \r\n\r\n vindmøllebranchen forventede garantistillelser i størrelsesordenen 500 mill.  \r\n\r\n kr. om året. </P>  \r\n\r\n<P>Årsagen til, at effekten af ordningen har været ringere end forventet, kan  \r\n\r\n bl. a. skyldes, at væksten i markedet navnlig har fundet sted i EF-landene.  \r\n\r\n Det europæiske marked har således, sammen med det amerikanske, udviklet sig  \r\n\r\n til at være vindmøllebranchens væsentligste marked. Dansk vindmølleindustri  \r\n\r\n har formået at klare sig godt på det europæiske marked, hvor garantiordningen  \r\n\r\n ikke kan benyttes. </P>  \r\n\r\n<P>Foreningen af Danske Vindmøllefabrikanter og VindmølleGaranti A/S har  \r\n\r\n afgivet udtalelser til brug for lovforberedelsen. </P>  \r\n\r\n<P>Foreningen af Danske Vindmøllefabrikanter vurderer bl. a., at muligheden  \r\n\r\n for fortsat at kunne opnå garantier i forbindelse med finansiering af  \r\n\r\n vindkraftprojekter er meget vigtig for den danske vindmølleeksport, navnlig  \r\n\r\n for så vidt angår eksport til det amerikanske marked. Foreningen anbefaler  \r\n\r\n derfor stærkt en forlængelse af ordningen på mindst tre år. </P>  \r\n\r\n<P>VindmølleGaranti A/S er bl. a. af den opfattelse, at etableringen af  \r\n\r\n garantiordningen har bidraget væsentligt til at fastholde danske vindmøllers  \r\n\r\n placering på det amerikanske marked, og selskabet vurderer, at det er af stor  \r\n\r\n betydning for den danske vindmølleeksport, at garantiordningen fortsat er til  \r\n\r\n rådighed efter 1993. </P>  \r\n\r\n<P>Det er regeringens opfattelse, at vindmøllegarantiordningen bør forlænges  \r\n\r\n med en periode på tre år, således at der kan indhøstes flere erfaringer med  \r\n\r\n ordningen. Denne tidsbegrænsede forlængelse af ordningen vil skabe et bedre  \r\n\r\n grundlag for Folketingets stillingtagen til behovet for ordningens eventuelle  \r\n\r\n fortsættelse ved den lovrevision, som herefter skal finde sted i  \r\n\r\n folketingsåret 1995-96. </P>  \r\n\r\n<P>Da de allerede indvundne erfaringer med vindmøllegarantiordningen viser,  \r\n\r\n at denne er blevet anvendt i langt mindre udstrækning end forventet, og da  \r\n\r\n ordningen med virkning fra 1. januar 1993 yderligere vil få sit  \r\n\r\n anvendelsesområde mindsket, da den ikke vil kunne anvendes ved eksport til  \r\n\r\n EFTA-medlemslande, finder regeringen, at statens engagement i ordningen bør  \r\n\r\n tilpasses det faktiske aktivitetsomfang. Der er således grundlag for at  \r\n\r\n foretage en nedsættelse af statsgarantiens størrelse, som herefter vil blive  \r\n\r\n fastsat til 400 mill. kr. </P>  \r\n\r\n<P>Såfremt det ikke inden udløbet af den forlængede periode viser sig, at der  \r\n\r\n har været et væsentligt større behov for vindmøllegarantiordningen, end  \r\n\r\n tilfældet har været indtil dato, er regeringen indstillet på at bringe  \r\n\r\n ordningen til ophør. </P>  \r\n\r\n<P>Nedsættelsen af den samlede statslige garantiramme fra 750 mill. kr. til  \r\n\r\n 400 mill. kr. får ikke betydning for de allerede stillede garantier, hvis  \r\n\r\n omfang også uden den hidtidige tilladte &#187;gearing&#171; af  \r\n\r\n VindmølleGaranti A/S's garantiomfang ligger inden for rammen på 400 mill. kr.  \r\n\r\n Nedsættelsen får derimod betydning for det maksimale forretningsomfang, som  \r\n\r\n VindmølleGaranti A/S kan påtage sig fremover. </P>  \r\n\r\n<P>Statsstøtteordninger, herunder statsgarantiordninger, skal ifølge  \r\n\r\n EØF-Traktaten anmeldes til EF-Kommissionen og kan først træde i kraft, når  \r\n\r\n Kommissionen har behandlet anmeldelsen. Lovforslaget vil i overensstemmelse  \r\n\r\n med disse regler blive anmeldt til EF-Kommissionen. </P>  \r\n\r\n<P> <I>3. Administrative konsekvenser</I>  </P>  \r\n\r\n<P>De opgaver, der som en følge af lovforslaget vil påhvile  \r\n\r\n Energiministeriet, vil blive varetaget inden for de gældende rammer. </P>  \r\n\r\n<P> <I>4. Økonomiske konsekvenser</I>  </P>  \r\n\r\n<P>Vindmøllegarantiordningen vil indebære udgifter for statskassen, dersom  \r\n\r\n VindmølleGaranti A/S pådrager sig et tab, der overstiger selskabets  \r\n\r\n ansvarlige kapital. Staten har indtil dato ikke lidt noget tab på ordningen.  \r\n\r\n</P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Bestemmelsen har til formål at give energiministeren bemyndigelse til at  \r\n\r\n stille en statsgaranti på indtil 400 mill. kr. over for selskabet,  \r\n\r\n VindmølleGaranti A/S. Der er således tale om en nedsættelse af den ramme,  \r\n\r\n inden for hvilken staten dækker de tab, som VindmølleGaranti A/S måtte  \r\n\r\n pådrage sig i forbindelse med finansiering af dansk vindmølleeksport, og som  \r\n\r\n ikke kan dækkes af selskabets ansvarlige kapital. Nedsættelsen af garantiens  \r\n\r\n størrelse skal ses i sammenhæng med den omstændighed, at ordningen har fundet  \r\n\r\n anvendelse i mindre udstrækning end forventet ved ordningens etablering.  \r\n\r\n Nedsættelsen skal desuden ses i sammenhæng med det forhold, at ordningen fra  \r\n\r\n 1. januar 1993 vil få sit anvendelsesområde reduceret, da den herefter ikke  \r\n\r\n vil kunne benyttes ved eksport af vindkraftanlæg til EFTA-lande.  \r\n\r\n VindmølleGaranti A/S vil fortsat have mulighed for at kunne &#187;geare&#171;  \r\n\r\n omfanget af garantien, således at selskabet kan stille garantier for et  \r\n\r\n beløb, der overstiger størrelsen af den ansvarlige kapital og den statslige  \r\n\r\n garanti. </P>  \r\n\r\n<P>Nedsættelsen af den samlede statslige garantiramme fra 750 mill. kr. til  \r\n\r\n 400 mill. kr. får ikke betydning for de allerede stillede garantier, hvis  \r\n\r\n omfang også uden den hidtidige tilladte &#187;gearing&#171; af  \r\n\r\n VindmølleGaranti A/S's garantiomfang ligger inden for rammen på 400 mill. kr.  \r\n\r\n Nedsættelsen får derimod betydning for det maksimale forretningsomfang, som  \r\n\r\n VindmølleGaranti A/S kan påtage sig fremover. </P>  \r\n\r\n<P>Til nr. 2 </P>  \r\n\r\n<P>Med den foreslåede ændring fastslås, at selskabet, VindmølleGaranti A/S,  \r\n\r\n ikke efter den 31. december 1996 kan afgive garantier med virkning for  \r\n\r\n statsgarantien, hvorved vindmøllegarantiordningen forlænges med en periode på  \r\n\r\n tre år. </P>  \r\n\r\n<P>Til nr. 3 </P>  \r\n\r\n<P>Bestemmelsen fastslår, at energiministeren i folketingsåret 1995-96  \r\n\r\n fremsætter forslag om revision af loven. Denne bestemmelse skal ses i  \r\n\r\n sammenhæng med den i § 1, nr. 2 foreslåede tidsbegrænsede forlængelse af  \r\n\r\n vindmøllegarantiordningen. Sammenhængen mellem disse to bestemmelser sikrer  \r\n\r\n fastsættelsen af en ny tidsplan, der skaber mulighed for at indhøste  \r\n\r\n yderligere erfaringer med ordningen og dermed skabe et bedre grundlag for  \r\n\r\n Folketingets stillingtagen til det eventuelle behov for ordningen og dermed  \r\n\r\n dennes fremtid efter den 31. december 1996 ved lovrevisionen i folketingsåret  \r\n\r\n 1995-96. </P>  \r\n\r\n<P> <I>Til § 2</I>  </P>  \r\n\r\n<P>Energiministeren fastsætter tidspunktet for lovens ikrafttræden, der  \r\n\r\n påregnes at ville blive fastsat til den 1. januar 1994. Denne bestemmelse  \r\n\r\n skal ses i sammenhæng med, at statsstøtteordninger ifølge EØF-Traktaten skal  \r\n\r\n anmeldes til EF-Kommissionen og først kan træde i kraft efter Kommissionens  \r\n\r\n behandling af anmeldelsen. </P>  \r\n\r\n<P>Efter 2. behandling den 15. december 1992 </P>  \r\n\r\n<P> <B>§ 1</B>  </P>  \r\n\r\n<P>I lov nr. 813 af 19. december 1989 om garanti til vindmøllebranchens  \r\n\r\n garantiselskab foretages følgende ændring: </P>  \r\n\r\n<P> <I>§ 4, stk. 2</I> og <I>3,</I> ophæves. </P>  \r\n\r\n<P> <B>§ 2</B>  </P>  \r\n\r\n<P>Energiministeren fastsætter tidspunktet for lovens ikrafttræden. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "07/12/1994"
        },
        {
            "displayName": "Accession",
            "displayValue": "199212K00004"
        },
        {
            "displayName": "Entydig dokumentidentifikation",
            "displayValue": "CL001912"
        },
        {
            "displayName": "Dato for førstegangsindlæggelse",
            "displayValue": "07/12/1994"
        },
        {
            "displayName": "Dato for indlæggelse",
            "displayValue": "07/12/1994"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "4"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}