{
    "id": 37165,
    "title": "Fonde, henlæggelser. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18725 af 11/09/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En Uddannelses- og Hjælpefond for Hospitalsmedhjælpere blev ikke anset  \r\n\r\n for berettiget til i den skattepligtige indkomst at fradrage henlæggelse på  \r\n\r\n 50.000 kr. til studierejse for hospitalsmedhjælpere, idet hensættelsen ikke  \r\n\r\n blev anset for at have relation til almenvelgørende formål og heller ikke  \r\n\r\n kunne anses for at have et konkret almennyttigt formål. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Fonde, henlæggelser. (* 1) </H1>  \r\n\r\n</center>\r\n\r\n<P></P>  \r\n\r\n<P>Uddannelses- og Hjælpefonden A klagede over, at de stedlige  \r\n\r\n skattemyndigheder havde forhøjet fondens skattepligtige indkomst for  \r\n\r\n skatteåret 1988/89 med 50.000 kr. </P>  \r\n\r\n<P>Fonden var som registreringspligtig fond skattepligtig i henhold til § 1,  \r\n\r\n nr. 1, i fondsbeskatningsloven, der har virkning fra og med indkomståret  \r\n\r\n 1987. Fondens formål er at yde støtte til hospitalsmedarbejdernes (ved  \r\n\r\n Københavns Amtskommunes Sygehusforvaltning) deltagelse i kurser og anden form  \r\n\r\n for uddannelse samt til hjælpeforanstaltninger af enhver art over for  \r\n\r\n medlemmer af hospitalsmedhjælpergruppen. </P>  \r\n\r\n<P>Fonden havde ved indkomstopgørelsen foretaget fradrag for henlæggelse på  \r\n\r\n 50.000 kr. til studierejse for hospitalsmedhjælpere til sovjetiske  \r\n\r\n hospitaler, og denne hensættelse var angivet at være til konkrete  \r\n\r\n almenvelgørende eller almennyttige formål. </P>  \r\n\r\n<P>De stedlige skattemyndigheder havde begrundet nægtelsen af det omhandlede  \r\n\r\n fradrag med, at formålet med henlæggelsen ikke var et almennyttigt formål i  \r\n\r\n fondsbeskatningslovens § 4, stk. 3's forstand. Endvidere var anført, at  \r\n\r\n myndighederne ikke fandt, at formålet med hensættelsen til studierejsen ud  \r\n\r\n fra en almindeligt fremherskende opfattelse kunne karaktiseres som nyttigt.  \r\n\r\n</P>  \r\n\r\n<P>Ifølge fondsbeskatningslovens § 4, stk. 3, kan fonde foretage fradrag for  \r\n\r\n hensættelse til opfyldelse af et eller flere konkrete almenvelgørende eller  \r\n\r\n på anden måde almennyttige formål. </P>  \r\n\r\n<P>Fonden påstod over for Landsskatteretten ansættelsen nedsat til det  \r\n\r\n selvangivne beløb med følgende begrundelse: I bemærkningerne til forslag til  \r\n\r\n lov om beskatning af fonde, visse foreninger og institutter m.v., hedder det  \r\n\r\n i bemærkninger til § 4, (side 11-12): For at anse et formål for almennyttigt  \r\n\r\n eller almenvelgørende forudsættes - som efter de gældende regler i  \r\n\r\n selskabsskatteloven - det at formålet skal tilgodese en ubestemt kreds. Der  \r\n\r\n vil typisk være tale om sociale, kunstneriske og andre kulturelle,  \r\n\r\n miljømæssige, videnskabelige - herunder forskningsmæssige eller  \r\n\r\n sygdomsbekæmpende - undervisningsmæssige, kirkelige eller nationale øjemed .  \r\n\r\n</P>  \r\n\r\n<P>Den ubestemte kreds bestemmes altså ikke af den kreds, der skal gennemføre  \r\n\r\n den støttede aktivitet, men af den kreds støtten i sidste ende tilgodeser.  \r\n\r\n Den almennyttige støtte kan godt gives til en enkelt magister, hvis forskning  \r\n\r\n i sidste ende tilgodeser et kulturelt øjemed, eller til en læge, hvor  \r\n\r\n giverfonden støtter forskning i en bestemt sygdom. Den ubestemte kreds er i  \r\n\r\n dette tilfælde personer, som rammes af sygdommen i fremtiden. </P>  \r\n\r\n<P>Skatterådets fortolkning af begrebet almennyttigt formål er ikke i  \r\n\r\n overensstemmelse hermed og derfor forkert. Det sygdomsbekæmpende formål: at  \r\n\r\n højne hospitalshygiejnen, kommer i den konkrete sag den ubestemte kreds ,  \r\n\r\n patienterne på Københavns Amts sygehuse til gode. </P>  \r\n\r\n<P>Det skal tilføjes, at mange fremskridt inden for patientbehandling i  \r\n\r\n snævrere forstand, medicoteknik og hospitalshygiejne, som forudsætning har  \r\n\r\n haft international udveksling af erfaringer mellem alle de personalegrupper,  \r\n\r\n som arbejder i sygehussektoren. Dette gælder også personalegrupper uden for  \r\n\r\n lægernes kreds. </P>  \r\n\r\n<P>Skatterådet anfører yderligere i sin afgørelse, at formålet med  \r\n\r\n hensættelsen til studierejsen ud fra en almindeligt fremherskende opfattelse  \r\n\r\n ikke kan karakteriseres som  <I>nyttigt</I> . Formålet angives af skatterådet  \r\n\r\n selv at være en studierejse der primært må antages at tjene et  \r\n\r\n uddannelsesformål (bedre varetagelse af hospitalshygiejnen), for amtets  \r\n\r\n hospitalsmedhjælpergruppe. Udsagnet om nytten må ud fra dansk kulturtradition  \r\n\r\n anses for forkert. </P>  \r\n\r\n<P>Efter det oplyste fandt Landsskatteretten, at den omhandlede hensættelse  \r\n\r\n ikke havde relation til almenvelgørende formål, idet der ikke var tale om  \r\n\r\n støtte til personer i økonomisk trang. Da retten endvidere fandt, at støtten  \r\n\r\n til de konkrete studierejser kom en for snæver kreds direkte til gode til, at  \r\n\r\n den pågældende hensættelse kunne karakteriseres som en hensættelse til et  \r\n\r\n konkret almennyttigt formål, var det med rette, at fonden ikke var anset for  \r\n\r\n berettiget til at foretage fradrag i den skattepligtige indkomst for den  \r\n\r\n omhandlede hensættelse på 50.000 kr. </P>  \r\n\r\n<P>Den påklagede ansættelse blev herefter stadfæstet. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i Skat 1989, nr. 11, side 873"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19891872525"
        },
        {
            "displayName": "Entydig dokumentidentifikation",
            "displayValue": "CA005100"
        },
        {
            "displayName": "Dato for indlæggelse",
            "displayValue": "05/10/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18725"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "11/09/1989"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1989-4-456"
        },
        {
            "displayName": "Stikord",
            "displayValue": "FONDE"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}