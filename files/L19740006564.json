{
    "id": 71270,
    "title": "Bekendtgørelse af overenskomst af 27. marts 1974 med Philippinerne om et dansk statslån ",
    "documentTypeId": "220",
    "isSagsforlobPeriodValid": false,
    "shortName": "BKI nr 65 af 10/07/1974",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 27. marts 1974  \r\n\r\n med Philippinerne om et dansk statslån </H1>  \r\n\r\n<P></P>  \r\n\r\n<BR>  \r\n\r\n<P>Den 27. marts 1974 undertegnedes i Manila mellem Danmark og Philippinerne  \r\n\r\n følgende overenskomst med dertil hørende brevveksling om et dansk statslån  \r\n\r\n til Philippinerne: </P>  \r\n\r\n<P>OVERENSKOMST </P>  \r\n\r\n<P>mellem Danmarks regering og Republikken Philippinernes regering om et  \r\n\r\n dansk statslån til Philippinerne </P>  \r\n\r\n<P>Danmarks regering og Philippinernes regering, som ønsker at styrke det  \r\n\r\n traditionelle samarbejde og de venskabelige forbindelser mellem deres lande,  \r\n\r\n er blevet enige om. at der som et bidrag til Philippinerne: økonomiske  \r\n\r\n udviklingskal ydes et dansk statslån til Philippinerne i overensstemmelse med  \r\n\r\n følgende bestemmelser i denne overenskomst og de vedføjede tillæg, der  \r\n\r\n betragtes som en integrerende del af overenskomsten: </P>  \r\n\r\n<P>Artikel 1 </P>  \r\n\r\n<P>Lånet </P>  \r\n\r\n<P>Danmarks regering (i det følgende benævnt långiveren) vil stille et lån på  \r\n\r\n 30 millioner danske kroner til rådighed for Philippinernes regering (i det  \r\n\r\n følgende benævnt låntageren) til de i artikel VI i denne overenskomst  \r\n\r\n omhandlede formål. </P>  \r\n\r\n<P>Artikel II </P>  \r\n\r\n<P>Lånekontoen </P>  \r\n\r\n<P CLASS=STK> <I>Stk. 1. </I> En konto betegnet &#187;lånekonto nr. 2 for  \r\n\r\n Philippinernes regering&#171; (i det følgende benævnt  \r\n\r\n &#187;lånekontoen&#171;) vil efter låntagerens anmodning blive åbnet i  \r\n\r\n Danmarks Nationalbank (som handler på långiverens vegne) til fordel for  \r\n\r\n Central Bank of the Philippines (som handler på låntagerens vegne).  \r\n\r\n Långiveren vil sikre, at der altid er tilstrækkelige midler til rådighed på  \r\n\r\n lånekontoen til at sætte låntageren i stand til at præstere rettidig betaling  \r\n\r\n for kapitaludstyr og tjenesteydelser, som tilvejebringes inden for  \r\n\r\n lånebeløbet. </P>  \r\n\r\n<P CLASS=STK> <I>Stk. 2. </I> Låntageren (eller Central Bank of the  \r\n\r\n Philippines) skal på de i denne overenskomst fastsatte vilkår være berettiget  \r\n\r\n til på lånekontoen at trække de beløb, der er nødvendige til betaling for  \r\n\r\n kapitaludstyr eller tjenesteydelser, som tilvejebringes i medfør af lånet.  \r\n\r\n</P>  \r\n\r\n<P>Artikel III </P>  \r\n\r\n<P>Rentefod </P>  \r\n\r\n<P>Lånet er rentefrit. </P>  \r\n\r\n<P>Artikel IV </P>  \r\n\r\n<P>Tilbagebetalinger </P>  \r\n\r\n<P CLASS=STK> <I>Stk. 1. </I> Låntageren skal tilbagebetale lånet i  \r\n\r\n femogtredive halvårlige afdrag, hvert på 830.000 danske kroner, første gang  \r\n\r\n den 1. april 1981 og sidste gang den 1. april 1998, samt et sidste afdrag på  \r\n\r\n 950.000 danske kroner den 1. oktober 1998. </P>  \r\n\r\n<P CLASS=STK> <I>Stk. 2. </I> Hvis lånet ikke udnyttes fuldt ud i  \r\n\r\n overensstemmelse med bestemmelserne i artikel VI, stk. 8, skal der træffes  \r\n\r\n indbyrdes aftale om en ændret tidsplan for tilbagebetalingen. </P>  \r\n\r\n<P>Artikel V </P>  \r\n\r\n<P>Betalingssted </P>  \r\n\r\n<P>Lånet skal af låntageren tilbagebetales til Danmarks Nationalbank i danske  \r\n\r\n kroner til kredit for finansministeriets løbende konto i Danmarks  \r\n\r\n Nationalbank. </P>  \r\n\r\n<P>Artikel VI </P>  \r\n\r\n<P>Lånets anvendelse </P>  \r\n\r\n<P CLASS=STK> <I>Stk. 1. </I> Låntageren vil anvende lånet til finansiering  \r\n\r\n af import fra Danmark (herunder omkostninger ved transport fra Danmark til  \r\n\r\n Philippinerne) af sådant dansk kapitaludstyr, som skal benyttes til  \r\n\r\n identificerbare projekter, og som er nødvendigt for Philippinernes økonomiske  \r\n\r\n udvikling. En retningsgivende liste over sådant udstyr indeholdes i tillæg  \r\n\r\n II. </P>  \r\n\r\n<P CLASS=STK> <I>Stk. 2. </I> Lånet kan endvidere anvendes til betaling for  \r\n\r\n danske tjenesteydelser, som er nødvendige for gennemførelsen af  \r\n\r\n udviklingsprojekter i Philippinerne, herunder især til forundersøgelser i  \r\n\r\n forbindelse med investeringer, forberedelse af projekter, til rådgivere under  \r\n\r\n projekternes gennemførelse, montering eller opførelse af anlæg eller  \r\n\r\n bygninger </P>  \r\n\r\n<P>samt teknisk og administrativ bistand under igangsætningsperioden for  \r\n\r\n virksomheder, som oprettes ved hjælp af lånet. </P>  \r\n\r\n<P CLASS=STK> <I>Stk. 3. </I> Alle kontrakter, der finansieres over lånet,  \r\n\r\n skal godkendes af låntageren og långiveren. </P>  \r\n\r\n<P CLASS=STK> <I>Stk. 4. </I> Långiverens godkendelse af, at en kontrakt  \r\n\r\n finansieres over lånet, medfører intet ansvar for de pågældende kontrakters  \r\n\r\n behørige opfyldelse </P>  \r\n\r\n<P>Långiveren fralægger sig også ansvaret for den effektive udnyttelse af  \r\n\r\n leverancer og tjenesteydelser, som finansieres over lånet, og for den  \r\n\r\n forsvarlige drift af de projekter m. v., hvori sådanne leverancer og  \r\n\r\n tjenesteydelser indgår. </P>  \r\n\r\n<P CLASS=STK> <I>Stk. 5. </I> En kontrakt i medfør af lånet må ikke indeholde  \r\n\r\n bestemmelser om særlige kreditydelser fra den danske kontraktpartner. </P>  \r\n\r\n<P CLASS=STK> <I>Stk. 6. </I> Låneprovenuet kan kun anvendes til betaling for  \r\n\r\n kapitaludstyr og tjenesteydelser, som er kontraheret efter overenskomstens  \r\n\r\n ikrafttræden, medmindre andet aftales mellem låntageren og långiveren. </P>  \r\n\r\n<P CLASS=STK> <I>Stk. 7. </I> Låneprovenuet kan ikke anvendes til betaling  \r\n\r\n til låntagerlandet af nogen form for indførselstold, skatter og statslige  \r\n\r\n eller andre offentlige afgifter, såsom indførselsafgifter, udligningsafgifter  \r\n\r\n for indenlandske omsætningsafgifter, afgifter eller deponeringer i  \r\n\r\n forbindelse med udstedelse af betalings- eller indførselstilladelser. </P>  \r\n\r\n<P CLASS=STK> <I>Stk. 8. </I> Træk på lånekontoen kan finde sted til  \r\n\r\n opfyldelse af kontrakter, der er godkendt inden for et tidsrum af tre år  \r\n\r\n efter overenskomstens ikrafttræden eller et sådant andet tidspunkt, som måtte  \r\n\r\n blive aftalt indbyrdes mellem låntageren og långiveren. </P>  \r\n\r\n<P>Artikel VII </P>  \r\n\r\n<P>Ikke-diskrimination </P>  \r\n\r\n<P CLASS=STK> <I>Stk. 1. </I> Med hensyn til tilbagebetalingen af lånet  \r\n\r\n forpligter låntageren sig til ikke at give långiveren en mindre gunstig  \r\n\r\n behandling end den, der gives andre udenlandske kreditorer. </P>  \r\n\r\n<P CLASS=STK> <I>Stk. 2. </I> Alle afskibninger af kapitaludstyr, der  \r\n\r\n omfattes af denne overenskomst, skal </P>  \r\n\r\n<P>ske i overensstemmelse med princippet om skibes frie deltagelse i den  \r\n\r\n internationale handel i fri og lige konkurrence. </P>  \r\n\r\n<P>Artikel VIII </P>  \r\n\r\n<P>Diverse bestemmelser </P>  \r\n\r\n<P CLASS=STK> <I>Stk. 1. </I> For det første træk på den i artikel II omtalte  \r\n\r\n konto skal låntageren godtgøre over for långiveren, at alle  \r\n\r\n forfatningsmæssige og andre vilkår fastsat i lovgivningen i låntagerens  \r\n\r\n hjemland er blevet opfyldt, således at denne låneoverenskomst vil udgøre en  \r\n\r\n forpligtelse, som er bindende for låntageren. </P>  \r\n\r\n<P CLASS=STK> <I>Stk. 2. </I> Låntageren skal meddele långiveren, hvilke  \r\n\r\n personer der er bemyndiget til at handle på låntagerens vegne, samt afgive  \r\n\r\n bekræftede prøver på alle sådanne personers underskrifter. </P>  \r\n\r\n<P CLASS=STK> <I>Stk. 3. </I> Alle meddelelser, anmodninger eller aftaler i  \r\n\r\n medfør af denne overenskomst skal være skriftlige. </P>  \r\n\r\n<P>Artikel IX </P>  \r\n\r\n<P>Særlige bestemmelser </P>  \r\n\r\n<P>Lånet skal tilbagebetales uden fradrag af og fritaget for alle skatter og  \r\n\r\n afgifter samt alle i medfør af låntagerens lovgivning pålagte restriktioner.  \r\n\r\n Denne overenskomst skal være fritaget for alle gældende og fremtidige  \r\n\r\n afgifter, som i medfør af låntagerens nugældende eller fremtidige lovgivning  \r\n\r\n pålægges i forbindelse med overenskomstens udfærdigelse, indgåelse,  \r\n\r\n registrering, ikrafttræden eller i øvrigt. </P>  \r\n\r\n<P>Artikel X </P>  \r\n\r\n<P>Overenskomstens varighed </P>  \r\n\r\n<P CLASS=STK> <I>Stk. 1. </I> Denne overenskomst træder i kraft på datoen for  \r\n\r\n undertegnelsen. Stk. 2. Når lånet er blevet tilbagebetalt, træder  \r\n\r\n overenskomsten straks ud af kraft. </P>  \r\n\r\n<P>Artikel XI Angivelse af adresser Følgende adresser anføres for så vidt  \r\n\r\n angår denne overenskomst: </P>  \r\n\r\n<P>For låntageren: </P>  \r\n\r\n<P>Central Bank of the Philippines, </P>  \r\n\r\n<P>Manila </P>  \r\n\r\n<P>Development Bank of the Philippines, </P>  \r\n\r\n<P>Makati, Rizal. </P>  \r\n\r\n<P>Department of Foreign Affairs, </P>  \r\n\r\n<P>Manila. </P>  \r\n\r\n<P>Telegramadresse: PHILCENBANK PHILDEBANK </P>  \r\n\r\n<P>DEFORAF. </P>  \r\n\r\n<P>For långiveren med henblik på udbetalinger: </P>  \r\n\r\n<P>Udenrigsministeriet Sekretariatet for internationalt udviklingssamarbejde,  \r\n\r\n København. </P>  \r\n\r\n<P>Telegramadresse: </P>  \r\n\r\n<P>ETRANGERES COPENHAGEN. </P>  \r\n\r\n<P>For långiveren med henblik på betaling af afdrag på lånet: </P>  \r\n\r\n<P>Finansministeriet, København. </P>  \r\n\r\n<P>Telegramadresse: </P>  \r\n\r\n<P>FINANS COPENHAGEN. </P>  \r\n\r\n<P>Til bekræftelse heraf har parterne gennem deres dertil behørigt  \r\n\r\n befuldmægtigede repræsentanter ladet denne overenskomst undertegne i to  \r\n\r\n eksemplarer på engelsk i Manila den 27. marts 1974. </P>  \r\n\r\n<P>For Danmarks regering </P>  \r\n\r\n<P> <B>Hans Jespersen</B>  </P>  \r\n\r\n<P>Kontorchef </P>  \r\n\r\n<P>For Philippinernes regering </P>  \r\n\r\n<P> <B>Carlos P. Romulo</B>  </P>  \r\n\r\n<P>Udenrigsminister </P>  \r\n\r\n<P>TILLÆG I </P>  \r\n\r\n<P>Følgende bestemmelser finder anvendelse på de rettigheder og  \r\n\r\n forpligtelser, der følger af overenskomsten mellem Danmarks regering og  \r\n\r\n Philippinernes regering vedrørende et dansk statslån til Philippinerne (i det  \r\n\r\n følgende benævnt overenskomsten). De betragtes som en integrerende del af  \r\n\r\n denne med samme gyldighed og virkning, som hvis de fuldt ud var anført deri.  \r\n\r\n</P>  \r\n\r\n<P>Artikel I </P>  \r\n\r\n<P>Annullering og suspension </P>  \r\n\r\n<P CLASS=STK> <I>Stk. 1. </I> Låntageren kan ved meddelelse til långiveren  \r\n\r\n annullere ethvert lånebeløb, som låntageren ikke måtte have trukket. </P>  \r\n\r\n<P CLASS=STK> <I>Stk. 2. </I> Såfremt låntageren gør sig skyldig i  \r\n\r\n misligholdelse med hensyn til opfyldelsen af nogen forpligtelse eller aftale  \r\n\r\n i medfør af overenskomsten, kan långiveren helt eller delvis suspendere  \r\n\r\n låntagerens ret til at trække på lånekontoen. </P>  \r\n\r\n<P>Hvis den misligholdelse, der har berettiget långiveren til suspension af  \r\n\r\n låntagerens trækningsret, fortsat består udover et tidsrum af tres dage efter  \r\n\r\n långiverens meddelelse til låntageren om suspensionen, kan långiveren når som  \r\n\r\n helst forlange den på lånekontoen trukne del af lånet tilbagebetalt straks,  \r\n\r\n uanset eventuelle modsatte bestemmelser i overenskomsten, medmindre  \r\n\r\n grundlaget for suspensionens iværksættelse er bortfaldet </P>  \r\n\r\n<P CLASS=STK> <I>Stk. 3. </I> Alle overenskomstens bestemmelser skal fortsat  \r\n\r\n have fuld gyldighed og virkning uanset enhver annullering eller suspension,  \r\n\r\n bortset fra hvad der udtrykkeligt er bestemt i denne artikel. </P>  \r\n\r\n<P>Artikel II </P>  \r\n\r\n<P>Afgørelse af tvistigheder </P>  \r\n\r\n<P CLASS=STK> <I>Stk. 1. </I> Enhver tvistighed, som måtte opstå mellem  \r\n\r\n parterne angående fortolkningen eller gennemførelsen af nærværende  \r\n\r\n overenskomst, og som ikke er blevet bilagt ad diplomatisk vej inden seks  \r\n\r\n måneder, skal efter anmodning fra en af parterne forelægges for en  \r\n\r\n voldgiftsdomstol bestående af tre medlemmer. Domstolens formand skal være  \r\n\r\n statsborger i et tredjeland og skal udpeges efter indbyrdes aftale mellem  \r\n\r\n parterne. Såfremt parterne ikke kan nå til enighed om udpegelsen af  \r\n\r\n domstolens formand, kan hver part anmode præsidenten for Den internationale  \r\n\r\n Domstol om at foretage udpegelsen. Hver part udpeger sin egen  \r\n\r\n voldgiftsdommer: såfremt en part undlader at udpege en voldgiftsdommer, kan  \r\n\r\n denne udpeges af domstolens formand. </P>  \r\n\r\n<P CLASS=STK> <I>Stk. 2. </I> Hver part vil efterkomme og gennemføre de af  \r\n\r\n domstolen afsagte kendelser. </P>  \r\n\r\n<P>TILLÆG II </P>  \r\n\r\n<P>Denne overenskomst finder anvendelse på danske leverancer til  \r\n\r\n Philippinerne af følgende maskiner og udstyr: </P>  \r\n\r\n<UL CLASS=PLAIN-LIST>  \r\n\r\n<LI>I) Maskiner og udstyr til udvikling af vandværker i provinsen under Local  \r\n\r\n Water Utilities Administration (LWUA)&#187;s auspicier. </LI>  \r\n\r\n<LI>2) Maskiner og udstyr til tørring og oplagring af korn til anvendelse i  \r\n\r\n National Grains Authority (NGA)&#187;s og ministeriet for landbrug og  \r\n\r\n naturrigdomme (DANR)&#187;s korntørringsprojekt. </LI>  \r\n\r\n<LI>3) Maskiner og udstyr til isfabrikationsanlæg og maskiner og udstyr til  \r\n\r\n fryse- og kølehuse. </LI>  \r\n\r\n<LI>4) andet, som aftales indbyrdes mellem de to regeringer. </LI>  \r\n\r\n</UL>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Manila, den 27. marts 1974. Deres  \r\n\r\n Excellence, </I> </P>  \r\n\r\n<P CLASS=UNDERSKREVET-AF ALIGN=CENTER>Under henvisning til overenskomsten af  \r\n\r\n dags dato mellem Danmarks </P>  \r\n\r\n regering og Philippinernes regering har jeg den ære at foreslå, at følgende  \r\n\r\n bestemmelser skal anvendes ved gennemførelsen af overenskomstens artikel VI.  \r\n\r\n<P>Udbetaling fra lånekontoen skal ske på følgende måde: </P>  \r\n\r\n<UL CLASS=PLAIN-LIST>  \r\n\r\n<LI>I) Den danske eksportør eller rådgiver og den philippinske importør eller  \r\n\r\n eventuelle investerende part afslutter en kontrakt, der skal endeligt  \r\n\r\n godkendes af de philippinske og de danske myndigheder. Ingen kontrakt under  \r\n\r\n 200.000 danske kroner undtagen til anvendelse af et endeligt restbeløb under  \r\n\r\n det nævnte beløbs størrelse kan finansieres i medfør af overenskomsten. </LI>  \r\n\r\n<LI>2) Philippinernes regering vil forelægge det danske udenrigsministerium  \r\n\r\n genparter af de kontrakter, der skal indgås i medfør af denne overenskomst.  \r\n\r\n Udenrigsministeriet vil bl. a. påse, at </LI>  \r\n\r\n<LI>a) de kontraherede varer eller tjenesteydelser falder inden for  \r\n\r\n overenskomstens rammer </LI>  \r\n\r\n<LI>b) det pågældende kapitaludstyr er fremstillet i Danmark eller at de  \r\n\r\n tjenesteydelser, der skal præsteres, vil blive udført af personer, som udøver  \r\n\r\n forretningsvirksomhed i Danmark, </LI>  \r\n\r\n</UL>  \r\n\r\n<P>og underrette Philippinernes regering om sine afgørelser. </P>  \r\n\r\n<UL CLASS=PLAIN-LIST>  \r\n\r\n<LI>3) Når kontrakterne er godkendt, kan Philippinernes regering trække på  \r\n\r\n lånekontoen til betaling af det i kontrakten omhandlede vareparti.  \r\n\r\n Udbetalinger fra denne konto til danske eksportører eller rådgivere er  \r\n\r\n betinget af, at de nødvendige dokumenter fremlægges, efter at Danmarks  \r\n\r\n Nationalbank har konstateret, at betingelserne for at foretage sådanne  \r\n\r\n betalinger i øvrigt er opfyldt. </LI>  \r\n\r\n</UL>  \r\n\r\n<P>Hvis foranstående bestemmelser kan godkendes af Philippinernes regering,  \r\n\r\n har jeg den ære at foreslå, at dette brev samt Deres svar herpå skal udgøre  \r\n\r\n en aftale mellem vore to regeringer om denne sag. </P>  \r\n\r\n<P>Modtag, Deres Excellence, forsikringen om min mest udmærkede højagtelse.  \r\n\r\n</P>  \r\n\r\n<P>For Danmarks regering </P>  \r\n\r\n<P> <B>Hans Jespersen</B>  </P>  \r\n\r\n<P>Kontorchef </P>  \r\n\r\n<P>Hans Excellence </P>  \r\n\r\n<P>hr. udenrigsminister </P>  \r\n\r\n<P>Carlos P. Romulo, Manila. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Manila, den 27. marts 1974. Hr.  \r\n\r\n kontorchef, </I> </P>  \r\n\r\n<P CLASS=UNDERSKREVET-AF ALIGN=CENTER>Jeg har den ære at anerkende  \r\n\r\n modtagelsen af Deres sålydende brev af </P>  \r\n\r\n dags dato:  \r\n\r\n<P>(her følger teksten til foranstående brev) </P>  \r\n\r\n<P>Jeg har endvidere den ære at meddele Dem, at min regering er enig i  \r\n\r\n foranstående. </P>  \r\n\r\n<P>Modtag, hr. kontorchef, forsikringen om min udmærkede højagtelse. </P>  \r\n\r\n<P> <B>Carlos P. Romulo</B>  </P>  \r\n\r\n<P>Udenrigsminister </P>  \r\n\r\n<P>Hr. kontorchef Hans Jespersen, </P>  \r\n\r\n<P>Afdelingen for internationalt udviklingssamarbejde, </P>  \r\n\r\n<P>Udenrigsministeriet, </P>  \r\n\r\n<P>København. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 10. juli 1974.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Ove Guldberg. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/10/1974"
        },
        {
            "displayName": "Accession",
            "displayValue": "L19740006564"
        },
        {
            "displayName": "Entydig dokumentidentifikation",
            "displayValue": "CM030461"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "65"
        },
        {
            "displayName": "År for udstedelse",
            "displayValue": "1974"
        },
        {
            "displayName": "Dato for underskrift",
            "displayValue": "10/07/1974"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 104.0.8.Phil.2."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}