{
    "id": 109327,
    "title": "1991 BTL 36   BETÆNKNING OVER I. FORSLAG TIL LOV OM ÆNDRING AF LOV OM DEN LOKALE OG   REGIONALE KOLLEKTIVE PERSONBEFORDRING UDEN FOR HOVEDSTADSOMRÅDET II. FORSLAG   TIL LOV OM ÆNDRING AF LOV OM HOVEDSTADSOMRÅDETS KOLLEKTIVE PERSONTRAFIK    NR L 36 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 36",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 36 </P>  \r\n\r\n<P></P>  \r\n\r\n<P>Betænkning over I. Forslag til lov om ændring af lov om den lokale og  \r\n\r\n regionale kollektive personbefordring uden for hovedstadsområdet II. Forslag  \r\n\r\n til lov om ændring af lov om hovedstadsområdets kollektive persontrafik <BR>  \r\n\r\n Nr L 36 1991-92, 1. samling </P>  \r\n\r\n<P></P>  \r\n\r\n<P>Afgivet af Trafikudvalget </P>  \r\n\r\n<P></P>  \r\n\r\n<P>Afgivet: 19920401 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslagene i en række møder og har </P>  \r\n\r\n<P>herunder stillet spørgsmål til trafikministeren, som denne har </P>  \r\n\r\n<P>besvaret skriftligt. </P>  \r\n\r\n<P>To af udvalgets spørgsmål til trafikministeren og dennes besvarelse er  \r\n\r\n optrykt som bilag 1 til betænkningen. Herudover er en henvendelse af 2. marts  \r\n\r\n 1992 fra Dansk Handicap Forbunds Bygge- og Trafikpolitiske Udvalg optrykt som  \r\n\r\n bilag 2 til betænkningen. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Amtsrådsforeningen, </P>  \r\n\r\n<P>Bolig-, Motor- og Hjælpemiddeludvalget, </P>  \r\n\r\n<P>Dansk Handicap Forbund, </P>  \r\n\r\n<P>De Samvirkende Invalideorganisationer, </P>  \r\n\r\n<P>Fyns Amt, </P>  \r\n\r\n<P>HT, </P>  \r\n\r\n<P>Landsforeningen Danmarks Bilruter, </P>  \r\n\r\n<P>Landsforeningen Ældre Sagen, </P>  \r\n\r\n<P>Viborg Amts Fælleskommunale Trafikselskab, </P>  \r\n\r\n<P>Alfred Weiss, Åbenrå og </P>  \r\n\r\n<P>Århus Amt, amtsborgmesteren. </P>  \r\n\r\n<P>Der er af trafikministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlemmer) lovforslagene til <I>vedtagelse</I> med de af  \r\n\r\n trafikministeren stillede ændringsforslag. </P>  \r\n\r\n<P>Flertallet udtaler endvidere følgende: </P>  \r\n\r\n<P>Det er flertallets opfattelse, at det af trafikministeren foretagne skøn  \r\n\r\n over udgifterne ved de individuelle kørselsordninger for svært  \r\n\r\n bevægelseshæmmede (5-6 pct.) og de oplysninger om udgifterne, som de  \r\n\r\n trafikselskaber, der har indført ordningen, er kommet med (3 pct.), udgør et  \r\n\r\n realistisk skøn for de forventede takststigninger ved ordningernes  \r\n\r\n indførelse. Flertallet finder således ikke, at takststigningerne vil blive på  \r\n\r\n ca. 20 pct. som beregnet af Amtsrådsforeningen. De af kørselsordningerne  \r\n\r\n omfattede svært bevægelseshæmmede personer skal have mulighed for at benytte  \r\n\r\n kørselsordningerne i mindst samme omfang som under de eksisterende ordninger  \r\n\r\n i HT - 104 enkeltture årligt. Ved svært bevægelseshæmmede forstås  \r\n\r\n kørestolsbrugere og personer, der bruger ganghjælpemidler som krykkestokke,  \r\n\r\n gangbukke og lignende. </P>  \r\n\r\n<P>Flertallet forudsætter, at de krav til kørselsordningerne, der er nævnt i  \r\n\r\n bemærkningerne til L 36 og L 37, side 2 under nr. 1-5, nr. 6, 1. pkt., og nr.  \r\n\r\n 7, opfyldes. </P>  \r\n\r\n<P>Flertallet fremhæver, at trafikministeren har givet tilsagn om, at  \r\n\r\n kørselsordningerne skal administreres således, at invalidevognsejere også kan  \r\n\r\n optages i kørselsordningerne. Flertallet er endvidere af den opfattelse, at  \r\n\r\n kørselsordningerne bør tilrettelægges således i de amter, hvor der ikke er  \r\n\r\n oprettet trafikselskaber, at udgifterne til ordningerne afholdes af den  \r\n\r\n myndighed (amtskommune eller primærkommune), der i øvrigt har ansvaret for  \r\n\r\n den kollektive persontrafik i det pågældende område. </P>  \r\n\r\n<P>Ordningen bør fungere uden ventelister. </P>  \r\n\r\n<P>Et mindretal inden for flertallet (Socialdemokratiets medlemmer af  \r\n\r\n udvalget) udtaler endvidere: </P>  \r\n\r\n<P>Det er fortsat mindretallets holdning, at den kollektive trafik skal  \r\n\r\n fremmes mest muligt, og at taksterne bør holdes på et rimeligt niveau. Det er  \r\n\r\n derfor mindretallets opfattelse, at såfremt omkostningerne ved gennemførelse  \r\n\r\n af disse lovforslag ændrer sig væsentligt i forhold til de beregninger, der  \r\n\r\n er foretaget i de trafikselskaber, der allerede har indført tilbud om  \r\n\r\n handicapkørsel, skal beløbet indgå i bloktilskuddet til amter og kommuner,  \r\n\r\n jf. det til betænkningen optrykte bilag 2. </P>  \r\n\r\n<P>Et andet mindretal inden for flertallet (Socialistisk Folkepartis medlem  \r\n\r\n af udvalget) ønsker tillige at udtale: </P>  \r\n\r\n<P>Udgifterne til gennemførelse af lovforslagene skal dækkes ved, at  \r\n\r\n benzinpriserne hæves, således at der derved skabes dækning for udgifterne til  \r\n\r\n amtskommunernes trafikselskaber. </P>  \r\n\r\n<P>Uanset at det heller ikke ifølge mindretallets opfattelse vil fordyre den  \r\n\r\n kollektive trafik med 20 pct. som beregnet af HT og Amtsrådsforeningen, så  \r\n\r\n vil en gennemførelse af lovforslagene fordyre den kollektive trafik. Det kan  \r\n\r\n medføre, at færre bruger den amtslige kollektive trafik, hvilket ingen kan  \r\n\r\n være tjent med, ej heller de bevægelseshæmmede. </P>  \r\n\r\n<P>Mindretallet foreslår derfor, at benzinpriserne sættes op med det antal  \r\n\r\n øre, det drejer sig om, for at give amtskommunerne dækning for de ca. 200  \r\n\r\n mio. kr., ordningerne vil komme til at koste. </P>  \r\n\r\n<P>De 200 mio. kr., der opkræves over benzinprisen, udbetales til  \r\n\r\n amtskommunerne som et ekstra bloktilskud. </P>  \r\n\r\n<P>Når mindretallet har foreslået en forhøjelse af benzinprisen, er det ud  \r\n\r\n fra et solidarisk hensyn, forstået således, at alle trafikanter derved er med  \r\n\r\n til at betale for vore bevægelseshæmmede medborgeres muligheder for at komme  \r\n\r\n ud og besøge familie og venner etc. </P>  \r\n\r\n<P>Et <I>mindretal</I> (Fremskridtspartiets medlemmer af udvalget) indstiller  \r\n\r\n lovforslagene til <I>forkastelse</I> ved 3. behandling. Mindretallet er  \r\n\r\n positivt indstillet over for, at der etableres kørselsordninger, men er uenig  \r\n\r\n i den foreslåede måde. I stedet for at sætte HT og trafikselskaberne i gang  \r\n\r\n med et stort bureaukrati burde kørselsordningerne kunne indføres i privat  \r\n\r\n regi. </P>  \r\n\r\n<P>Ændringsforslag </P>  \r\n\r\n<P>til </P>  \r\n\r\n<P> <B>I. Forslag til lov om ændring af lov om den lokale og regionale  \r\n\r\n kollektive personbefordring uden for hovedstadsområdet </B></P>  \r\n\r\n<P> Af <I>trafikministeren</I> , tiltrådt af et <I>flertal</I> (udvalget med  \r\n\r\n undtagelse af FP): </P>  \r\n\r\n<P>Til § 2 </P>  \r\n\r\n<P> <B>1)</B> Paragraffen affattes således: </P>  \r\n\r\n<P>&#187; <B>§ 2</B>  </P>  \r\n\r\n<P>Loven træder i kraft den 1. oktober 1992.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Under hensyntagen til tidspunktet for lovforslagets forventede vedtagelse  \r\n\r\n ændres ikrafttrædelsestidspunktet fra den 1. maj til den 1. oktober 1992.  \r\n\r\n Trafikselskaberne og amtskommunerne skulle herved have tilstrækkelig tid til  \r\n\r\n at træffe de nødvendige foranstaltninger med henblik på iværksættelsen af de  \r\n\r\n individuelle kørselsordninger. </P>  \r\n\r\n<P>Ændringsforslag </P>  \r\n\r\n<P>til </P>  \r\n\r\n<P> <B>II. Forslag til lov om ændring af lov om hovedstadsområdets kollektive  \r\n\r\n persontrafik </B></P>  \r\n\r\n<P> Af <I>trafikministeren</I> , tiltrådt af et <I>flertal</I> (udvalget med  \r\n\r\n undtagelse af FP): </P>  \r\n\r\n<P>Til § 2 </P>  \r\n\r\n<P> <B>1)</B> Paragraffen affattes således: </P>  \r\n\r\n<P>&#187; <B>§ 2</B>  </P>  \r\n\r\n<P>Loven træder i kraft den 1. oktober 1992.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Under hensyntagen til tidspunktet for lovforslagets forventede vedtagelse  \r\n\r\n ændres ikrafttrædelsestidspunktet fra den 1. maj til den 1. oktober 1992.  \r\n\r\n Trafikselskaberne og amtskommunerne skulle herved have tilstrækkelig tid til  \r\n\r\n at træffe de nødvendige foranstaltninger med henblik på iværksættelsen af de  \r\n\r\n individuelle kørselsordninger. </P>  \r\n\r\n<P> <I>Tove Lindbo Larsen (S) Hans Erenbjerg (S) Søren Hansen (S) J. K.  \r\n\r\n Hansen (S)</I> fmd. <I>Helge Mortensen (S) Kaj Poulsen (S) Jimmy Stahr (S)  \r\n\r\n Tommy Dinesen (SF) Arne Melchior (CD) Fischer (KF) Agnete Laustsen (KF) Svend  \r\n\r\n Heiselberg (V) Helge Sander (V) Ernst B. Schmidt (FP)</I> nfmd. <I>Ole Donner  \r\n\r\n (FP) Bilgrav-Nielsen (RV) Inger Stilling Pedersen (KRF)</I>  </P>  \r\n\r\n<P> <B>Bilag 1 </B></P>  \r\n\r\n<P>To af udvalgets spørgsmål til trafikministeren og dennes svar herpå </P>  \r\n\r\n<P>  <I>Spørgsmål 15: </I></P>  \r\n\r\n<P> &#187;Kan ministeren oplyse, hvilke kalkulationer der ligger til grund  \r\n\r\n for de af Amtsrådsforeningen og HT oplyste beregnede takststigninger på 20  \r\n\r\n pct., såfremt lovforslaget gennemføres og denne gennemførelse alene skal  \r\n\r\n finansieres over taksterne?&#187; </P>  \r\n\r\n<P> <I>Svar: </I></P>  \r\n\r\n<P> Amtsrådsforeningen (ARF) og Hovedstadsområdets Trafikselskab (HT) har i  \r\n\r\n en fælles udtalelse i sagen meddelt følgende vedrørende beregningsgrundlaget  \r\n\r\n for de forventede takststigninger ved en vedtagelse af L 36 og L 37: &#187;En  \r\n\r\n brugergruppe på 50.000 personer omfattet af ordningen x pris pr. tur 200 kr.  \r\n\r\n x antal realiserede ture </P>  \r\n\r\n<PRE>  \r\n\r\n 30 ture pr. år = .....................................  300 mio. kr.  \r\n\r\n Egenfinansiering 15 pct. af 300 mio. kr. = ...........   45 mio. kr.  \r\n\r\n Nettoomkostninger ved ordningen ......................  255 mio. kr.  \r\n\r\n</PRE>  \r\n\r\n<P>Samlede udgifter i trafikselskaberne 3,6 milliarder, heraf 1,8 milliard  \r\n\r\n takstfinansieret. </P>  \r\n\r\n<PRE>  \r\n\r\n Behov for provenustigning 255/1800 = .................   14 pct.  \r\n\r\n Takststigninger = ....................................   20 pct.  \r\n\r\n</PRE>  \r\n\r\n Forudsætninger:  \r\n\r\n<P>Brugergruppen er i lovforslaget anslået til at omfatte 50.000 personer.  \r\n\r\n Det svarer til 6 pct. af ældre over 65 år. Brugergruppens størrelse er  \r\n\r\n udvidet kraftigt i forhold til de eksisterende ordninger, primært fordi  \r\n\r\n plejehjemsbeboere er inddraget i ordningen. </P>  \r\n\r\n<P>Prisen pr. tur er angivet til 200 kr. I 1989 var kørselsudgifterne pr. tur  \r\n\r\n ekskl. administration: </P>  \r\n\r\n<PRE>  \r\n\r\n Storstrøms Trafikselskab .........  168  \r\n\r\n Vestsjællands Trafikselskab ......  192  \r\n\r\n</PRE>  \r\n\r\n<P>HT 182 </P>  \r\n\r\n<P>Ud fra ovenstående er et skøn på 200 kr. pr. tur inkl.  \r\n\r\n administrationsomkostninger et forsigtigt skøn. </P>  \r\n\r\n<P>Det skal bemærkes, at HT's udgifter er beregnet uden op- og nedbæring.  \r\n\r\n Hvis dette serviceniveau ønskes fastholdt, øges omkostningerne pr. tur med 80  \r\n\r\n kr. eller 40 pct. </P>  \r\n\r\n<P>Antal realiserede ture er forudsat til 30 pr. år. Med de nuværende  \r\n\r\n ordninger er realiserede ture pr. visiteret: </P>  \r\n\r\n<PRE>  \r\n\r\n Storstrøms Trafikselskab .........   32  \r\n\r\n Vestsjællands Trafikselskab ......   28  \r\n\r\n HT ...............................   38  \r\n\r\n</PRE>  \r\n\r\n<P>Som det fremgår af ovenstående, er det forudsatte en forsigtig vurdering.  \r\n\r\n Det må desuden forventes, at den amtsoverskridende kørsel øger  \r\n\r\n kørselsbehovet. </P>  \r\n\r\n<P>Egenfinansieringen (de handicappedes eget bidrag) på 15 pct. er et skøn.  \r\n\r\n Det andrager i dag: </P>  \r\n\r\n<PRE>  \r\n\r\n Storstrøms Trafikselskab .........   17 pct.  \r\n\r\n Vestsjællands Trafikselskab ......   19 pct.  \r\n\r\n HT ...............................    7 pct.  \r\n\r\n</PRE>  \r\n\r\n<P>Provenustigningen er beregnet som nettomerudgiften sat i forhold til de  \r\n\r\n samlede takstindtægter. </P>  \r\n\r\n<P>Takststigningerne er beregnet ud fra den almindeligt anvendte regel, at 10  \r\n\r\n pct. kun giver merindtægter på 7 pct. på grund af passagerfrafald.  \r\n\r\n Merindtægter på 14 pct. kræver derfor takststigninger på 20 pct. </P>  \r\n\r\n<P>Det skal dog understreges, at en så stor takststigning kan give et  \r\n\r\n væsentligt større passagerfrafald, end man plejer at regne med. Som nævnt i  \r\n\r\n vort brev af 11. november 1991 oplevede Nordjyllands Trafikselskab i 1989, at  \r\n\r\n en takststigning på 12 pct. gav et samlet mindreprovenu.&#171; </P>  \r\n\r\n<P>Uanset at udvalget ikke direkte har anmodet om mine bemærkninger til  \r\n\r\n ovennævnte redegørelse fra ARF og HT, finder jeg det dog nødvendigt at  \r\n\r\n kommentere nogle af de fremkomne oplysninger. </P>  \r\n\r\n<P>Jeg mener således, at der med rette kan sættes spørgsmålstegn ved  \r\n\r\n grundlaget for ARF's og HT's beregninger af takststigningerne. </P>  \r\n\r\n<P>Med hensyyn til brugergruppen går ARF og HT ud fra, at denne er på 50.000  \r\n\r\n personer. Dette er for så vidt naturligt, da dette antal er nævnt i forslaget  \r\n\r\n til den beslutning, Folketinget vedtog den 7. maj 1991 om kørselsordninger  \r\n\r\n for de svært bevægelseshæmmede. Det, der er problematisk, er den måde, det  \r\n\r\n nævnte antal er anvendt på i de af ARF og HT foretagne beregninger. </P>  \r\n\r\n<P>Det, der er oplyst i forslaget til folketingsbeslutning - og lovforslagene  \r\n\r\n - er således alene, at omkring 50.000 borgere er &#187;totalt udelukket fra  \r\n\r\n at benytte almindelige transportmidler på grund af fysisk handicap&#171;. Der  \r\n\r\n kan imidlertid ikke herfra sluttes, at disse 50.000 personer alle har samme  \r\n\r\n behov og i givet fald vil udnytte kørselsordningerne i samme omfang. </P>  \r\n\r\n<P>Af denne persongruppe - der omfatter et stort antal plejehjemspatienter -  \r\n\r\n vil der sandsynligvis være mange personer, der kun i meget ringe omfang eller  \r\n\r\n måske slet ikke ønsker at udnytte muligheden for individuel fritidskørsel og  \r\n\r\n spontankørsel efter ordningen. </P>  \r\n\r\n<P>Den af ARF/HT indlagte forudsætning om, at alle 50.000 personer hver vil  \r\n\r\n benytte ordningen 30 gange pr. år holder derfor efter min bedste  \r\n\r\n overbevisning ikke stik. </P>  \r\n\r\n<P>Da det høje samlede omkostningsniveau for ordningen ifølge ovennævnte  \r\n\r\n beregninger først og fremmest er begrundet i størrelsen af brugergruppen set  \r\n\r\n i forhold til antallet af ture pr. bruger, vil regnestykket naturligvis se  \r\n\r\n helt anderledes ud, hvis dette forhold sættes til en mere realistisk  \r\n\r\n størrelse. </P>  \r\n\r\n<P>Antager man således som et <I>gennemsnit</I> for brugergruppen, at ca.  \r\n\r\n 25.000 personer vil benytte ordningen 30 gange pr. år, vil dette føre til en  \r\n\r\n takststigning på det halve af det af ARF og HT beregnede. </P>  \r\n\r\n<P>Herudover vil jeg pege på en anden vigtig forudsætning, som jeg også mener  \r\n\r\n med urette er lagt ind i ARF/HT's beregninger. </P>  \r\n\r\n<P>Som det fremgår af mit svar nedenfor på spørgsmål 16 fra udvalget, har tre  \r\n\r\n trafikselskaber - HT, Storstrøms Trafikselskab og Vestsjællands Trafikselskab  \r\n\r\n - allerede indført handicapkørselsordninger, og disse selskaber havde i 1991  \r\n\r\n en nettoudgift hertil på 55,4 millioner kr. </P>  \r\n\r\n<P>Den persongruppe, der er omfattet af de eksisterende  \r\n\r\n handicapkørselsordninger, og som også vil være omfattet af de foreslåede  \r\n\r\n kørselsordninger, repræsenterer naturligvis ikke en <I>mer</I> udgift for  \r\n\r\n trafikselskaberne. </P>  \r\n\r\n<P>Udgiften på 55,4 millioner kr. må derfor fratrækkes de &#187;totale&#171;  \r\n\r\n udgifter til individuelle kørselsordninger, som ARF og HT har redegjort for.  \r\n\r\n</P>  \r\n\r\n<P>Fratrækkes de 55,4 millioner kr. i det regnestykke, jeg selv har foretaget  \r\n\r\n ovenfor, vil der være tale om takststigninger på 5-6 pct. </P>  \r\n\r\n<P> <I>Spørgsmål 16: </I></P>  \r\n\r\n<P> &#187;Hvad har de allerede eksisterende handicapkørselsordninger kostet  \r\n\r\n de implicerede amter og kommuner?&#187; </P>  \r\n\r\n<P> <I>Svar: </I></P>  \r\n\r\n<P> HT, Storstrøms Trafikselskab og Vestsjællands Trafikselskab har allerede  \r\n\r\n indført handicapkørselsordninger og har ifølge ARF og HT haft følgende  \r\n\r\n budgetterede udgifter hertil i 1991: </P>  \r\n\r\n<PRE>  \r\n\r\n  Mio. kr.                        Udgifter     Indtægter     Nettoudg.  \r\n\r\n HT                                 54,0          4,0         50,0  \r\n\r\n Storstrøms Trafikselskab            3,0          0,5          2,5  \r\n\r\n Vestsjællands Trafikselskab         3,6          0,7          2,9  \r\n\r\n ---------------------------------------------------------------------  \r\n\r\n I alt                              60,6          5,2         55,4  \r\n\r\n ---------------------------------------------------------------------  \r\n\r\n</PRE>  \r\n\r\n Med hensyn til kommunerne har Kommunernes Landsforening oplyst, at alene  \r\n\r\n Århus Kommune har etableret kørselsordninger for handicappede. Ifølge  \r\n\r\n foreningen var nettoudgiften hertil 2,2 mio. kr. i 1991.  \r\n\r\n<P>85 eksemplarer af dette brev vedlægges. </P>  \r\n\r\n<P> <B>Bilag 2 </B></P>  \r\n\r\n<P> Den 2. marts 1992 </P>  \r\n\r\n<P>Dansk Handicap Forbund </P>  \r\n\r\n<P>Bygge- og Trafikpolitisk udvalg </P>  \r\n\r\n<P>Til Folketingets Trafikudvalg, Christiansborg - 1240 København K </P>  \r\n\r\n<P>Angående: <B>Kørselsordninger L 36/37: </B></P>  \r\n\r\n<P> På baggrund af brevveksling og avisskriverier om den &#187;enormt  \r\n\r\n fordyrende&#171; handicapkørsel føler vi anledning til at tydeliggøre nogle  \r\n\r\n af tallene. En landsdækkende kørselsordning, som beskrevet i L 36/37 <I>og  \r\n\r\n med en kvote på mindst 104 enkeltture pr. år,</I> vil <I>ikke</I> overstige  \r\n\r\n 200 mio. kr. på landsplan. </P>  \r\n\r\n<P>Amternes reaktioner er mildt sagt meget overdrevne! </P>  \r\n\r\n<P>I øvrigt mener vi, at Folketingets Trafikudvalg kunne bede de kritiske  \r\n\r\n amter om at dokumentere, hvorfor kørslen i <I>deres</I> amter forventes at  \r\n\r\n blive så meget dyrere (20-25 pct.) end i de sjællandske amter med flerårig  \r\n\r\n erfaring. Her er udgifterne henholdsvis 1,3 pct., 1,6 pct. og 3 pct. af det  \r\n\r\n totale budget for busdrift. (Se skema). </P>  \r\n\r\n<P>Vi vedlægger et nyt skema, hvor vi har flere oplysninger, som alle er  \r\n\r\n faktiske forhold, indhentet hos de tre trafikselskaber. Oplysningerne er max.  \r\n\r\n to år gamle (1990). </P>  \r\n\r\n<P>Vi har forstået, at debatten i øjeblikket går på antallet af ture, som vi  \r\n\r\n ønsker fastlagt til 104 enkeltture pr. år. (Som HT). Vi kunne foreslå at tage  \r\n\r\n invalidevognsejere ud af ordningen, <I>mod</I> at vi når op på tallet 104  \r\n\r\n ture. </P>  \r\n\r\n<P>Vi vil i øvrigt godt advare mod en discount-løsning med mindre end 104  \r\n\r\n enkeltture pr. år som kvote. </P>  \r\n\r\n<P>Udgiftsbesparelsen derved er <I>ikke</I> proportional med en reduktion af  \r\n\r\n kvoten. Det er den ikke, fordi det langt fra er alle, der bruger alle turene,  \r\n\r\n især ikke de ældre. </P>  \r\n\r\n<P>Af en undersøgelse i HT fremgår, at 68,2 pct. af brugerne er over 67 år.  \r\n\r\n Dette tal stiger procentvis, når plejehjemsbeboerne kommer med. </P>  \r\n\r\n<P>Hvis vi bruger de erfaringer, man har fra Sjælland, Lolland-Falster, kan  \r\n\r\n vi få et indtryk af besparelsen ved at sænke kvoten fra 104 ture (HT) til 62  \r\n\r\n (VT og STS). (Se skema). </P>  \r\n\r\n<P>Altså en kvotereduktion på (104-62) = 42 eller en reduktion på </P>  \r\n\r\n<PRE>  \r\n\r\n 42 x 100 pct. = 40 pct.  \r\n\r\n ------------  \r\n\r\n  104  \r\n\r\n</PRE>  \r\n\r\n<P>Det <I>gennemsnitlige forbrug</I> af ture reduceres derimod kun med  \r\n\r\n (38-27) = 11 ture. (Se skema) eller </P>  \r\n\r\n<PRE>  \r\n\r\n 11 x 100 pct. = 29 pct.  \r\n\r\n ------------  \r\n\r\n  38  \r\n\r\n</PRE>  \r\n\r\n<P>Udgiftsbesparelsen bliver således højst 29 pct., måske endnu mindre på  \r\n\r\n grund af mængderabatter hos vognmændene ved optagelse af flere ture. </P>  \r\n\r\n<P>Altså: En reduktion af max. kvote med 40 pct. giver kun en  \r\n\r\n driftsbesparelse på 29 pct. eller mindre. </P>  \r\n\r\n<P>Med venlig hilsen </P>  \r\n\r\n<P>p.u.v. </P>  \r\n\r\n<P> <I>Arly Dalgaard </I></P>  \r\n\r\n<P> formand </P>  \r\n\r\n<P> <B>Bilag: </B></P>  \r\n\r\n<P> Tal for igangværende kørselsordninger for handicappede. </P>  \r\n\r\n<P>3 avisudklip/20-25 pct. fordyrelse. </P>  \r\n\r\n<P>Bygge- og Trafikpolitisk Udvalg </P>  \r\n\r\n<P>Marts 1992 </P>  \r\n\r\n<P> <B>Tal for igangværende kørselsordninger for handicappede: </B></P>  \r\n\r\n<P>  <I>Trafikselskab: </I></P>  \r\n\r\n<P> HT - VT - STS </P>  \r\n\r\n<P> <I>Kvote = det antal enkeltture, brugeren højst kan bruge </I></P>  \r\n\r\n<P> HT 104 - VT 60 - STS 64 </P>  \r\n\r\n<P> <I>Det gennemsnitlige faktiske forbrug af ture </I></P>  \r\n\r\n<P> HT 38 - VT 28 - STS 26 </P>  \r\n\r\n<P> <I>Antal brugere </I></P>  \r\n\r\n<P> HT ca. 4.800 - VT ca. 700 - STS ca. 700 </P>  \r\n\r\n<P> <I>Befolkningsgrundlag </I></P>  \r\n\r\n<P> HT 1,7 mio. - VT 283.000 - STS 256.000 </P>  \r\n\r\n<P> <I>Pct. brugere i forhold til befolkningsgrundlag </I></P>  \r\n\r\n<P> HT 0,28 - VT 0,25 - STS 0,27 </P>  \r\n\r\n<P> <I>Budget for handicapkørsel </I></P>  \r\n\r\n<P> HT 57 mio. - VT 3,2 mio. - STS 2,6 mio. </P>  \r\n\r\n<P> <I>Totalbudget for busdrift </I></P>  \r\n\r\n<P> HT 1,9 mia. - VT 0,2 mia. - STS 0,2 mia. </P>  \r\n\r\n<P> <I>Handicapkørslens omkostning af totalbudgettet </I></P>  \r\n\r\n<P> HT 3 pct. - VT 1,6 pct. - STS 1,3 pct. </P>  \r\n\r\n<P> <I>Plejehjemsbeboere optaget </I></P>  \r\n\r\n<P> HT delvis - VT ja - STS nej </P>  \r\n\r\n<P> <I>Ventelister </I></P>  \r\n\r\n<P> HT nej - VT ja - STS nej </P>  \r\n\r\n<P> <I>Starttidspunkt </I></P>  \r\n\r\n<P> HT 1979 - VT 1987 - STS 1983 <BR>  \r\n\r\n</P>  \r\n\r\n<P> <B>Avisudklip </B></P>  \r\n\r\n<P>  <I>Berlingske Tidende 22. februar 1992: </I></P>  \r\n\r\n<P>Advarsel mod handicapbusser </P>  \r\n\r\n<P> Selv om Vejle Amts Trafikselskab kom ud med et overskud på tre mio. kr.  \r\n\r\n sidste år, er bestyrelsesformanden, amtsborgmester Erling Tiedemann (V),  \r\n\r\n bekymret for fremtiden. Det skyldes et lovforslag, der vil sikre handicappede  \r\n\r\n bedre adgang til den kollektive trafik. Tiedemann bakker tanken op, men  \r\n\r\n advarer mod at forhøje billetprisen. Så vil passagererne nemlig flygte fra  \r\n\r\n den kollektive busdrift. </P>  \r\n\r\n<P> <I>Berlingske Tidende 23. februar 1992: </I></P>  \r\n\r\n<P>Offentlig transport fordyres </P>  \r\n\r\n<P> AALBORG: Det bliver mellem 20 og 25 pct. dyrere at benytte offentlig  \r\n\r\n transport under Nordjyllands Trafikselskab, hvis Folketinget vedtager en lov  \r\n\r\n om transport af handicappede, siger formanden for Trafikselskabet,  \r\n\r\n amtsborgmester Søren Madsen. Lovforslaget forlanger speciel handicap-service  \r\n\r\n uden at give støtte til ordningen over bloktilskuddene. </P>  \r\n\r\n<P> <I>Morgenavisen Jyllands Posten 23. februar 1992: </I></P>  \r\n\r\n<P>Prishop på busbilletter i vente </P>  \r\n\r\n<P> AALBORG: Det bliver mellem 20 og 25 pct. dyrere at benytte offentlig  \r\n\r\n transport under Nordjyllands Trafikselskab, hvis Folketinget vedtager en lov  \r\n\r\n om transport af handicappede. Det siger formanden for Trafikselskabet,  \r\n\r\n amtsborgmester Søren Madsen, til Nordjyllands Radio. </P>  \r\n\r\n<P>Han er fortørnet over, at lovforslaget forlanger speciel service for de  \r\n\r\n handicappede uden at give støtte til ordningen over bloktilskuddene. </P>  \r\n\r\n<P>&#187;Det er vigtigt, at få indført en speciel kørselsservice for de ca.  \r\n\r\n 5000 handicappede i Nordjylland, men det er uretfærdigt, at det er de øvrige  \r\n\r\n passagerer under trafikselskabet, der skal betale. Det ville være mere  \r\n\r\n socialt afbalanceret, hvis vi alle var med til at betale via statens  \r\n\r\n bloktilskud,&#187; siger Søren Madsen. </P>  \r\n\r\n<P>Chefen for Nordjyllands Trafikselskab, Hans Fink, frygter, at de  \r\n\r\n prisstigninger, som handicaptransporten vil medføre, vil skræmme kunder væk  \r\n\r\n og dermed gøre selskabets økonomi endnu mere anstrengt, end den er i  \r\n\r\n forvejen, som han siger. (RB). </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "07/04/1992"
        },
        {
            "displayName": "Accession",
            "displayValue": "199114K00036"
        },
        {
            "displayName": "Entydig dokumentidentifikation",
            "displayValue": "CL002126"
        },
        {
            "displayName": "Dato for førstegangsindlæggelse",
            "displayValue": "07/04/1992"
        },
        {
            "displayName": "Dato for indlæggelse",
            "displayValue": "07/04/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "36"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}