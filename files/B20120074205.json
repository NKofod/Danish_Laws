{
    "id": 142703,
    "title": "Bekendtgørelse om ændring af bekendtgørelse om uddannelsen til toårigt hf (hf-bekendtgørelsen)\\n(Gruppeprøve i dramatik)",
    "documentTypeId": "80",
    "isSagsforlobPeriodValid": true,
    "shortName": "BEK nr 742 af 28/06/2012",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">\r\n      </td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om ændring af bekendtgørelse om uddannelsen til toårigt hf (hf-bekendtgørelsen)</p>\r\n<p class=\"UnderTitel2\">(Gruppeprøve i dramatik)</p>\r\n<p class=\"CentreretParagraf\">§ 1</p>\r\n<p class=\"Tekst2\">I bekendtgørelse nr. 735 af 22. juni 2010 om uddannelsen til toårigt hf (hf-bekendtgørelsen) foretages følgende ændring:</p>\r\n<p class=\"AendringMedNummer\">\r\n   <span class=\"AendringNr\">1.</span> <span class=\"Italic\">Bilag 11, Dramatik C,</span> affattes som bilag 1 til denne bekendtgørelse.</p>\r\n<p class=\"CentreretParagraf\">§ 2</p>\r\n<p class=\"Stk2\">\r\n   <span class=\"StkNr\">\r\n   </span> Bekendtgørelsen træder i kraft den 1. august 2012 og har virkning for kursister, der følger undervisning og aflægger prøve i det omfattede fag efter denne dato, dog ikke for om- eller sygeprøve vedrørende sommerterminen 2012.</p><div class=\"Givet\" id=\"Givet\"><p class=\"Givet\" align=\"center\">Ministeriet for Børn og Undervisning, den 28. juni 2012</p><p class=\"Sign1\" align=\"center\">P.M.V.<br />Lars Mortensen</p><p class=\"Sign2\" align=\"right\">/ Mads Bentzen</p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"Bilagstekst\" style=\"text-align: right;\">\r\n   <span class=\"Bold\">»Bilag 11</span>\r\n</p>\r\n<p class=\"Afsnitsoverskrift\">Dramatik C – toårigt hf, juni 2012</p>\r\n<p class=\"TekstoverskriftVenstreN\">1. Identitet og formål</p>\r\n<p class=\"TekstoverskriftVenstreN\">1.1. Identitet</p>\r\n<p class=\"Bilagstekst\">Dramatik er et fag, som forbinder de skabende processer i drama og teater med overvejelser over de æstetiske resultater. Det betyder, at vi beskæftiger os med at skabe, forstå og reflektere over forskellige former for scenekunst i en aktuel eller historisk kontekst.</p>\r\n<p class=\"Bilagstekst\">Stoffet er menneskelige handlinger og relationer, der ofte er præget af konflikter. Udtryksmidlerne er dramaets og scenekunstens: krop, stemme, sprog og tekniske virkemidler.</p>\r\n<p class=\"Bilagstekst\">Overvejelserne over de æstetiske resultater går fra en beskrivelse og forståelse af de skabende processer til analyse, fortolkning og perspektivering af teaterforestillingen og andre performative udtryk.</p>\r\n<p class=\"TekstoverskriftVenstreN\">1.2. Formål</p>\r\n<p class=\"Bilagstekst\">Faget dramatik bidrager til uddannelsens overordnede målsætning ved, at kursisterne opnår såvel grundlæggende færdigheder i at skabe, realisere og analysere sceniske udtryk som handlekraft til at udvikle og virkeliggøre egne idéer - herunder at indgå i forpligtende samarbejder om realisation af idéerne for en defineret målgruppe.</p>\r\n<p class=\"Bilagstekst\">Der lægges vægt dels på kursisternes færdighed i at analysere og vurdere såvel processen som resultatet, dels på deres evne til at kombinere teori og dramatisk praksis på en reflekteret måde. Kursisterne tilegner sig færdigheder og viden om udvalgte former for drama og teater og disse kunstformers betydning for menneskelig erkendelse og udvikling.</p>\r\n<p class=\"Bilagstekst\">I arbejdet med drama og teater og gennem inddragelse af kompetencer fra andre fag udvikler kursisterne forståelse for relationerne mellem den europæiske og den globale kunst og kultur.</p>\r\n<p class=\"TekstoverskriftVenstreN\">2. Faglige mål og fagligt indhold</p>\r\n<p class=\"TekstoverskriftVenstreN\">2.1. Faglige mål</p>\r\n<p class=\"Bilagstekst\">Kursisterne skal kunne:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> skabe og forstå konkrete sceniske udtryk og spil</p>\r\n   <p class=\"Liste1\">\r\n      <span class=\"Liste1Nr\">–</span> forstå og anvende centrale begreber fra drama og teater</p>\r\n   <p class=\"Liste1\">\r\n      <span class=\"Liste1Nr\">–</span> anvende dramaets og teatrets teknikker i problemløsning og idéudvikling</p>\r\n   <p class=\"Liste1\">\r\n      <span class=\"Liste1Nr\">–</span> reflektere over den skabende proces og produktet</p>\r\n   <p class=\"Liste1\">\r\n      <span class=\"Liste1Nr\">–</span> forstå og anvende udvalgte teorier om europæisk drama og teater og se dem i en kulturhistorisk sammenhæng</p>\r\n   <p class=\"Liste1\">\r\n      <span class=\"Liste1Nr\">–</span> arbejde kreativt, innovativt og selvstændigt i samspil med andre.</p>\r\n</p>\r\n<p class=\"TekstoverskriftVenstreN\">2.2. Kernestof</p>\r\n<p class=\"Bilagstekst\">Kernestoffet er:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> grundlæggende principper for udvikling og realisation af en idé</p>\r\n   <p class=\"Liste1\">\r\n      <span class=\"Liste1Nr\">–</span> grundlæggende principper for at skabe et spil for eller med andre, med eller uden en tekst</p>\r\n   <p class=\"Liste1\">\r\n      <span class=\"Liste1Nr\">–</span> grundlæggende begreber, teknikker og metoder i arbejdet med fysiske udtryk, dialoger, improvisation og rollespil</p>\r\n   <p class=\"Liste1\">\r\n      <span class=\"Liste1Nr\">–</span> to teaterhistoriske perioder – én før og én efter år 1900.</p>\r\n</p>\r\n<p class=\"TekstoverskriftVenstreN\">2.3. Supplerende stof</p>\r\n<p class=\"Bilagstekst\">Kursisterne vil ikke kunne opfylde de faglige mål alene ved hjælp af kernestoffet. Det supplerende stof i faget dramatik skal perspektivere og uddybe kernestoffet og i det hele taget åbne for ny erkendelse og samspil med andre fag, så kursisterne kan leve op til de faglige mål.</p>\r\n<p class=\"TekstoverskriftVenstreN\">3. Tilrettelæggelse</p>\r\n<p class=\"TekstoverskriftVenstreN\">3.1. Didaktiske principper</p>\r\n<p class=\"Bilagstekst\">Undervisningen tilrettelægges, således at der i alle forløb er en integration mellem det praktisk-eksperimenterende og teoretisk-analyserende arbejde og under hensyntagen til, at faget skal give kursisterne sans for drama og teater som måder at opleve, tænke, udforske og fremstille virkeligheden på.</p>\r\n<p class=\"Bilagstekst\">Kursisternes faglige læring opbygges ud fra to forskellige iagttagelsespositioner, den ene når de som deltagere i en øvelse eller realisation får konkrete erfaringer med et stof, den anden når de som tilskuere iagttager, giver respons, analyserer og reflekterer. På den måde bygger undervisningen bro mellem det skabende og det videnskabelige.</p>\r\n<p class=\"Bilagstekst\">Faget har berøringsflader med såvel alle andre humanistiske fag som samfundsfagene og nogle af de naturvidenskabelige fag. Det er derfor væsentligt, at undervisningen tilrettelægges, så kursisterne får mulighed for at inddrage den faglige viden og de kompetencer, som de opnår i andre fag.</p>\r\n<p class=\"Bilagstekst\">For at styrke kursisternes forståelse for kvalitet skal der indgå forløb, hvor kursisterne møder det professionelle miljø enten som tilskuere eller i et samarbejde.</p>\r\n<p class=\"TekstoverskriftVenstreN\">3.2. Arbejdsformer</p>\r\n<p class=\"Bilagstekst\">Progressionen i undervisningen går fra arbejdet med enkle øvelser og realisationer af idéer eller tekster over mindre projekter og korte kursusforløb til et selvstændigt projektarbejde.</p>\r\n<p class=\"Bilagstekst\">Den indledende fase vil være præget af lærerstyring og af, at hele holdet arbejder med fælles problemstillinger, mens der i de mindre projekter veksles mellem lærerstyring og kursisternes selvstændige arbejde i mindre grupper.</p>\r\n<p class=\"Bilagstekst\">I projektarbejdet, som præsenteres ved den afsluttende prøve, skal kursisterne individuelt eller i grupper lave en mindre produktion, herunder formulere en idé og realisere den for eller med en defineret målgruppe. I denne fase er lærerens rolle den konstruktivt kritiske vejleder og kommentator.</p>\r\n<p class=\"Bilagstekst\">Produktionen dokumenteres løbende i en logbog, der skal forklare og argumentere for gruppens idé, beskrive og reflektere over realisationsprocessen, over målgruppens reaktioner og vurdere proces og produkt.</p>\r\n<p class=\"Bilagstekst\">Hver kursist skal dels udvælge materialer (f.eks. fotos, skitser, citater og korte anmeldelser), dels gøre sig nogle faglige, personligt funderede overvejelser over centrale elementer fra hvert af de ca. fem større undervisningsforløb og samle dem i en portfolio, der kan belyse kursistens faglige udvikling. Den tid, der anvendes på portfolioarbejdet skal afpasses efter, at der er tale om et hjælpemiddel til at nå de faglige mål.</p>\r\n<p class=\"Bilagstekst\">Hvis faget har fået tillagt kursisttid skal det skriftlige arbejde planlægges, så der er progression og sammenhæng til skriftligt arbejde i de øvrige fag.</p>\r\n<p class=\"TekstoverskriftVenstreN\">3.3. It</p>\r\n<p class=\"Bilagstekst\">Kursisterne skal bruge elektronisk kommunikation og vidensdeling, ligesom de skal indsamle, bearbejde og vurdere information fra forskellige kilder, herunder internettet.</p>\r\n<p class=\"TekstoverskriftVenstreN\">3.4. Samspil med andre fag</p>\r\n<p class=\"Bilagstekst\">Dramatik er omfattet af det generelle krav om samspil mellem fagene.</p>\r\n<p class=\"Bilagstekst\">Som praktisk-musisk fag i 1. hf skal undervisningen tilrettelægges, således at et samspil med andre fag indgår.</p>\r\n<p class=\"TekstoverskriftVenstreN\">4. Evaluering</p>\r\n<p class=\"TekstoverskriftVenstreN\">4.1. Løbende evaluering</p>\r\n<p class=\"Bilagstekst\">Kursisternes evne til at arbejde med de praktisk-eksperimenterende dele af faget og forstå og formidle de teoretisk-analyserende elementer er sammen med kursisternes portfolioer basis for den løbende evaluering.</p>\r\n<p class=\"TekstoverskriftVenstreN\">4.2. Prøveform</p>\r\n<p class=\"Bilagstekst\">Der afholdes en mundtlig prøve, som består af to dele. Den varer ca. 30 minutter pr. eksaminand og fordeles med ca. halvdelen af tiden til hver af prøvens to dele.</p>\r\n<p class=\"Bilagstekst\">Den <span class=\"Italic\">første, praktiske del </span>er en prøve i evnen til at udvikle og realisere en idé, baseret på det afsluttende projekt, jf. pkt. 3.2. Prøven består af en gruppevis eller individuel præsentation af (dele af) det afsluttende projekt. Gruppen kan bestå af indtil fem eksaminander. Prøvens varighed er fire til seks minutter gange antallet af gruppemedlemmer. Der gennemføres ingen bedømmelse under denne del af prøven. Ved præsentationen kan eksaminanderne anvende enkelte hjælpere, hvis indsats skal fremstå klart for eksaminator og censor. Hjælpere deltager ikke i samtalen og bedømmes ikke ved prøven.</p>\r\n<p class=\"Bilagstekst\">Efter præsentationen gennemføres en faglig samtale mellem eksaminand(er) og eksaminator med henblik på en forståelse af projektet i sig selv og set i et større perspektiv. Kurset beslutter, om den faglige samtale foregår individuelt eller gruppevis. Når faglige forhold gør det nødvendigt, undtager kurset en eksaminand fra gruppevis samtale.</p>\r\n<p class=\"Bilagstekst\">Den <span class=\"Italic\">anden del </span>er en individuel prøve uden forberedelsestid. Udgangspunktet er et kort oplæg fra eksaminanden efterfulgt af en af eksaminator ledet perspektiverende faglig samtale, hvor andre dele af kernestoffet og eksaminandens portfolio, jf. pkt. 3.2., inddrages. Portfolioen indgår ikke i bedømmelsesgrundlaget ved prøven.</p>\r\n<p class=\"TekstoverskriftVenstreN\">4.3. Bedømmelseskriterier</p>\r\n<p class=\"Bilagstekst\">Bedømmelsen er en vurdering af, i hvilket omfang eksaminandens præstation lever op til de faglige mål, som er angivet i pkt. 2.1.</p>\r\n<p class=\"Bilagstekst\">Ved <span class=\"Italic\">den første, praktiske del</span> af prøven indgår følgende momenter i bedømmelsen:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> projektets kompleksitet og sværhedsgrad</p>\r\n   <p class=\"Liste1\">\r\n      <span class=\"Liste1Nr\">–</span> graden af gennemarbejdelse</p>\r\n   <p class=\"Liste1\">\r\n      <span class=\"Liste1Nr\">–</span> eksaminandens evne til at kommunikere til målgruppen.</p>\r\n</p>\r\n<p class=\"Bilagstekst\">Ved <span class=\"Italic\">den anden del af prøven</span> indgår følgende momenter i bedømmelsen:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> eksaminandens overblik og detaljerede forståelse af projektet</p>\r\n   <p class=\"Liste1\">\r\n      <span class=\"Liste1Nr\">–</span> eksaminandens evne til at reflektere og perspektivere til relevante teorier og historie</p>\r\n   <p class=\"Liste1\">\r\n      <span class=\"Liste1Nr\">–</span> eksaminandens evne til under samtalen at udfolde nye sider af projektet.</p>\r\n</p>\r\n<p class=\"Bilagstekst\">Bedømmelsen er individuel, og der gives én karakter på grundlag af en helhedsbedømmelse af eksaminandens samlede præstation.«</p>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/06/2012"
        },
        {
            "displayName": "Accession",
            "displayValue": "B20120074205"
        },
        {
            "displayName": "Entydig dokumentidentifikation",
            "displayValue": "BN000155"
        },
        {
            "displayName": "Dato for førstegangsindlæggelse",
            "displayValue": "30/06/2012"
        },
        {
            "displayName": "Dato for indlæggelse",
            "displayValue": "30/06/2012"
        },
        {
            "displayName": "Dokumenttype",
            "displayValue": "Ændringsbekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "742"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "28/06/2012"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Ministeriet for Børn og Undervisning, j.nr. 024.05L.391"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}