{
    "id": 234193,
    "title": "Arbejdsmiljøklagenævnet fastholdt afgørelse for så vidt angår påbud om at sikre, at den af virksomheden etablerede og ombyggede fangindretning/ hastighedsbegrænser på elevatoren, som er placeret på [adresse udeladt], er indrettet som CE-mærkede sikkerhedskomponenter, som defineret i elevatordirektivet, så det kan sikres, at elevatoren, med de af virksomheden ombyggede fangindretninger, kan anvendes sikkerhedsmæssigt fuld forsvarligt. Nævnet hjemviste Arbejdstilsynets afgørelse for så vidt angår ”lignende fangindretninger/ hastighedsbegrænsere, som virksomheden har etableret og ombygget.”",
    "documentTypeId": "240",
    "isSagsforlobPeriodValid": true,
    "shortName": "KEN nr 10416 af 22/12/2022",
    "documentHtml": "<div class=\"bjelke\">Den fulde tekst</div><p class=\"Titel2\">Arbejdsmiljøklagenævnet fastholdt afgørelse for så vidt angår påbud om at sikre, at den af virksomheden etablerede og ombyggede fangindretning/ hastighedsbegrænser på elevatoren, som er placeret på [adresse udeladt], er indrettet som CE-mærkede sikkerhedskomponenter, som defineret i elevatordirektivet, så det kan sikres, at elevatoren, med de af virksomheden ombyggede fangindretninger, kan anvendes sikkerhedsmæssigt fuld forsvarligt. Nævnet hjemviste Arbejdstilsynets afgørelse for så vidt angår ”lignende fangindretninger/ hastighedsbegrænsere, som virksomheden har etableret og ombygget. ”</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume</span>\r\n   </p>\r\n   <p class=\"TekstGenerel\">Arbejdsmiljøklagenævnet vurderede, at den af virksomheden etablerede og ombyggede fangindretning/hastighedsbegrænser på elevatoren, [adresse udeladt], skal CE-mærkes som en samlet sikkerhedskomponent, som defineret i elevatordirektivet.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet vurderede, at der ved ombygningen af den oprindelige fangindretning på elevatoren er etableret et nyt funktionelt hele i form af en fangordning med aktuator.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet vurderede endvidere, at påbuddet for så vidt angår ”lignende fangindretninger/hastighedsbegrænsere, som virksomheden havde etableret og ombygget”, var for upræcist.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet fandt, at det var uklart, hvori virksomhedens forpligtelse bestod.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet havde på det foreliggende grundlag ikke mulighed for at efterprøve denne del af påbuddet.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde vægt på, at Arbejdstilsynet ikke i tilstrækkelig grad havde konkretiseret, hvilket konkrete elevatorer, der var omfattet af påbuddet.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Afgørelsen blev truffet af et enigt nævn.</p>\r\n</div>\r\n<p>\r\n   <span class=\"Bold\">Den konkrete afgørelse </span>\r\n</p>\r\n<p>\r\n</p>\r\n<p>[Adressat udeladt]</p>\r\n<p>\r\n</p>\r\n<p>Afgørelsen er skrevet til [adressat udeladt]. Afgørelsen er sendt til [partsrepræsentant udeladt], som repræsenterer [adressat udeladt] i sagen.</p>\r\n<p>\r\n</p>\r\n<p>\r\n   <span class=\"Bold\">Afgørelse</span>\r\n</p>\r\n<p>\r\n</p>\r\n<p>I har klaget over Arbejdstilsynets afgørelse af den 11. november 2021 om CE-mærkning.</p>\r\n<p>\r\n</p>\r\n<p>Arbejdsmiljøklagenævnet har nu afgjort sagen på møde den 29. november 2022.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Arbejdsmiljøklagenævnet fastholder Arbejdstilsynets afgørelse af  11. november 2021 for så vidt angår påbud til jer om at sikre, at den af jer etablerede og ombyggede fangindretning/ hastighedsbegrænser på elevatoren, mærket Frederiksberg Jernstøberi, som er placeret på [adresse udeladt], er indrettet som CE-mærkede sikkerhedskomponenter, som defineret i elevatordirektivet, så det kan sikres, at elevatorerne, med de af jer ombyggede fangindretninger, kan anvendes sikkerhedsmæssigt fuld forsvarligt.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Nævnet hjemviser Arbejdstilsynets afgørelse af 11. november 2021 for så vidt angår ”lignende fangindretninger/ hastighedsbegrænsere, som I har etableret og ombygget. ”</p>\r\n<p>\r\n</p>\r\n<p>Det betyder, at nævnet er kommet til samme resultat som Arbejdstilsynet. for så vidt angår elevatoren, mærket Frederiksberg Jernstøberi, som er placeret på [adresse udeladt], men hjemviser Arbejdstilsynets afgørelse for så vidt angår de øvrige lignende fangindretninger/hastighedsbegrænsere, som I har etableret og ombygget.</p>\r\n<p>\r\n</p>\r\n<p>I skal efterkomme påbuddet senest den 7. marts 2023.</p>\r\n<p>\r\n</p>\r\n<p>For så vidt angår den del af påbuddet, der er hjemvist til fornyet behandling, vil I høre fra Arbejdstilsynet.</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelsen</span> <span class=\"Bold\">om at fastholde påbud om</span> <span class=\"Bold\">elevatoren, mærket Frederiksberg Jernstøberi, som er placeret på [adresse udeladt]</span></p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>\r\n</p>\r\n<p>Arbejdsmiljøklagenævnet vurderer, at den af jer etablerede og ombyggede fangindretning/hastighedsbegrænser på elevatoren, mærket Frederiksberg Jernstøberi på [adresse udeladt], skal CE-mærkes som en samlet sikkerhedskomponent, som defineret i elevatordirektivet.</p>\r\n<p>\r\n</p>\r\n<p>Nævnet vurderer, at der ved ombygningen af den oprindelige fangindretning på elevatoren er etableret et nyt funktionelt hele i form af en fangordning med aktuator.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>\r\n</p>\r\n<p>Nævnet lægger til grund, at I har forsynet elevatorens eksisterende tovbrudsfang med et fang-arrangement, der, via en CE-mærket hastighedsvagt, begrænser elevatorstolens nedadgående bevægelse i tilfælde af for høj en hastighed eller tovbrud.</p>\r\n<p>\r\n</p>\r\n<p>Nævnet lægger endvidere til grund, at I har fjernet bolte til fangarmene på elevatorens eksisterende tovbrudsfang for at få den samlede ombyggede fangindretning til at fungere.</p>\r\n<p>\r\n</p>\r\n<p>Det følger af reglerne om indretningskrav til eksisterende elevatorer m.v., der ikke er CE-mærket, at ved ombygning og væsentlig reparation skal der ved udskiftning af sikkerhedskomponenter anvendes egnede CE-mærkede sikkerhedskomponenter, medmindre der sker udskiftning med identiske komponenter.</p>\r\n<p>\r\n</p>\r\n<p>Der er tale om ombygning og væsentlig reparation, når der foretages udskiftning af fangindretning, medmindre der er tale om udskiftning med identiske komponenter.</p>\r\n<p>\r\n</p>\r\n<p>[Partsrepræsentant udeladt] har på vegne af jer anført, at ombygningen ikke er omfattet af direktivets krav til CE-mærkning, når TK har udført en sammen-/ombygning af elevatorens eksisterende fangindretning, nyt fang-arrangement og den nyetablerede CE-mærkede hastighedsvagt, der samlet set medfører en hastighedsbegrænsning/fangindretning.</p>\r\n<p>\r\n</p>\r\n<p>Inspektionsrapporten fra [navn udeladt] fra 17. september 2021 dokumenterer, at elevatoren er i overensstemmelse med gældende krav.</p>\r\n<p>\r\n</p>\r\n<p>Nævnet finder ikke, at det kan begrunde en ændret vurdering. Nævnet henviser til begrundelsen ovenfor.</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelse om ”lignende fangindretninger/ hastighedsbegrænsere, som I har etableret og ombygget.</span> <span class=\"Bold\">”</span></p>\r\n<p>\r\n</p>\r\n<p>Nævnet vurderer, at påbuddet for så vidt angår ”lignende fangindretninger/hastighedsbegrænsere, som I har etableret og ombygget”, er for upræcist.</p>\r\n<p>\r\n</p>\r\n<p>Nævnet finder, at det er uklart, hvori jeres forpligtelse består.</p>\r\n<p>\r\n</p>\r\n<p>Nævnet har på det foreliggende grundlag ikke mulighed for at efterprøve denne del af påbuddet.</p>\r\n<p>\r\n</p>\r\n<p>Nævnet lægger vægt på, at Arbejdstilsynet ikke i tilstrækkelig grad har konkretiseret, hvilket konkrete elevatorer, der er omfattet af påbuddet.</p>\r\n<p>\r\n</p>\r\n<p>Det fremgår alene af sagen, at I har oplyst, at I har ombygget 18 andre elevatorer, hvor I har lavet lignende løsninger, hvilket efter nævnets vurdering fremstår for vagt og upræcist til at kunne understøtte et påbud efter arbejdsmiljølovgivningen.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>\r\n</p>\r\n<p>Det følger af arbejdsmiljøloven, at tekniske hjælpemidler skal være indrettet og skal anvendes, så de sikkerheds- og sundhedsmæssigt er fuldt forsvarlige.</p>\r\n<p>\r\n</p>\r\n<p>Det følger af reglerne om indretningskrav til eksisterende elevatorer m.v., der ikke er CE-mærket, at den eller de dele af elevatoren, der omfattes af ombygningen eller den væsentlige reparation, skal opfylde de væsentlige sikkerheds- og sundhedskrav i bilag I i elevatordirektivet</p>\r\n<p>\r\n</p>\r\n<p>Elevatorer m.v. skal være således konstrueret, udført, udstyret, opstillet og sikret, at de sikkerheds- og sundhedsmæssigt er fuldt forsvarlige.</p>\r\n<p>\r\n</p>\r\n<p>Ved udskiftning af sikkerhedskomponenter skal der anvendes egnede CE-mærkede sikkerhedskomponenter, som defineret i elevatordirektivet.</p>\r\n<p>\r\n</p>\r\n<p>Det gælder ikke, hvor der sker udskiftning med identiske komponenter.</p>\r\n<p>\r\n</p>\r\n<p>\r\n   <span class=\"Bold\">Mødebehandling</span>\r\n</p>\r\n<p>\r\n</p>\r\n<p>Sagen er behandlet på møde. På mødet stemmer deltagerne om resultatet.</p>\r\n<p>\r\n</p>\r\n<p>Afgørelsen er truffet af et enigt nævn.</p>\r\n<p>\r\n</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>\r\n</p>\r\n<p>Nævnet har afgjort sagen ud fra de akter, som nævnet har modtaget fra Arbejdstilsynet.</p>\r\n<p>\r\n</p>\r\n<p>\r\n   <span class=\"Bold\">Regler</span>\r\n</p>\r\n<p>\r\n</p>\r\n<p>Her er de regler, nævnet har afgjort sagen efter.</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>\r\n</p>\r\n<p>Om Arbejdstilsynets ret til at træffe afgørelse</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 77, stk. 1, i lov om arbejdsmiljø.</p>\r\n<p>\r\n</p>\r\n<p>Om tekniske hjælpemidler, herunder indretningskrav</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 45, stk. 1, i lov om arbejdsmiljø.</p>\r\n<p class=\"Liste1\">\r\n   <span class=\"Liste1Nr\">•</span> § 4, stk. 1, i bekendtgørelse om indretningskrav til eksisterende elevatorer m.v., der ikke er CE-mærket.</p>\r\n<p>\r\n</p>\r\n<p>Om væsentlig ombygning, sikkerhedskomponenter og CE-mærkning</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 3, stk. 9, § 277 og § 279, i bekendtgørelse om indretningskrav til eksisterende elevatorer m.v., der ikke er CE-mærket.</p>\r\n<p class=\"Liste1\">\r\n   <span class=\"Liste1Nr\">•</span> Bilag 3 til direktiv 2014/33/EU af 26. februar 2014 om harmonisering af medlemsstaternes love om elevatorer og sikkerhedskomponenter til elevatorer</p>\r\n<p>\r\n</p>\r\n<p>Der er uddrag af reglerne til sidst i afgørelsen. I kan finde reglernes fulde ordlyd på <span class=\"Underline\">www.retsinformation.dk</span></p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">Kopi er sendt til:</span>\r\n</p>\r\n<p>\r\n</p>\r\n<p>Arbejdstilsynet, j.nr. 20210092528/7</p>\r\n<p>[Adressat udeladt], ATT: Arbejdsmiljørepræsentanten/De ansatte</p>\r\n<p>\r\n</p>\r\n<p>\r\n   <span class=\"Bold\">Lovuddrag</span>\r\n</p>\r\n<p>\r\n</p>\r\n<p>\r\n   <span class=\"Bold\">Bekendtgørelse nr. 2062 af 16. november 2021 af lov om arbejdsmiljø med senere ændringer</span>\r\n</p>\r\n<p style=\"text-align: center;\">\r\n</p>\r\n<p style=\"text-align: center;\">\r\n   <span class=\"Bold\">Kapitel 7</span>\r\n</p>\r\n<p style=\"text-align: center;\">\r\n   <span class=\"Bold\">Tekniske hjælpemidler m.v.</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 45.</span> Maskiner, maskindele, beholdere, præfabrikerede konstruktioner, apparater, redskaber, byggevarer, andre tekniske hjælpemidler og personlige værnemidler skal være indrettet og skal anvendes således, at de sikkerheds- og sundhedsmæssigt er fuldt forsvarlige.</p>\r\n<p>\r\n   <span class=\"Italic\">Stk. 2.</span> Anerkendte normer og standarder, som har sikkerheds- eller sundhedsmæssig betydning, skal følges.</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 13</span>\r\n</p>\r\n<p style=\"text-align: center;\">\r\n   <span class=\"Bold\">Arbejdstilsynet</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p>\r\n</p>\r\n<p>\r\n   <span class=\"Bold\">Bekendtgørelse nr. 1448 af 16. juni 2021 om indretningskrav til eksisterende elevatorer m.v., der ikke er CE-mærket</span>\r\n</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 2</span>\r\n</p>\r\n<p style=\"text-align: center;\">\r\n   <span class=\"Bold\">Definitioner</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 3…….</span>\r\n</p>\r\n<p class=\"BilagtekstListe\">Stk. 9. Der er tale om ombygning og væsentlig reparation, når der foretages én eller flere af følgende, medmindre der er tale om udskiftning med identiske komponenter:</p>\r\n<p class=\"Liste1\">\r\n   <span class=\"Liste1Nr\">1.</span> Ændring af mærkehastighed.</p>\r\n<p class=\"Liste1\">\r\n   <span class=\"Liste1Nr\">2.</span> Ændring af nyttelast.</p>\r\n<p class=\"Liste1\">\r\n   <span class=\"Liste1Nr\">3.</span> Ændring af egenvægt af elevatorstol.</p>\r\n<p class=\"Liste1\">\r\n   <span class=\"Liste1Nr\">4.</span> Ændring af løftehøjde.</p>\r\n<p class=\"Liste1\">\r\n   <span class=\"Liste1Nr\">5.</span> Udskiftning af styring.</p>\r\n<p class=\"Liste1\">\r\n   <span class=\"Liste1Nr\">6.</span> Udskiftning af styr.</p>\r\n<p class=\"Liste1\">\r\n   <span class=\"Liste1Nr\">7.</span> Udskiftning af fangindretning.</p>\r\n<p class=\"Liste1\">\r\n   <span class=\"Liste1Nr\">8.</span> Udskiftning af stolbøjle.</p>\r\n<p class=\"Liste1\">\r\n   <span class=\"Liste1Nr\">9.</span> Udskiftning af stol.</p>\r\n<p class=\"Liste1\">\r\n   <span class=\"Liste1Nr\">10.</span> Udskiftning af drivmaskineri.</p>\r\n<p class=\"Liste1\">\r\n   <span class=\"Liste1Nr\">11.</span> Udskiftning af palarrangement med automatisk antikrybesystem.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">§ 4.</span> Elevatorer m.v. omfattet af § 1 skal være således konstrueret,</p>\r\n<p>udført, udstyret, opstillet og sikret, at de sikkerheds- og sundhedsmæssigt er fuldt forsvarlige.</p>\r\n<p>Stk. 2. Elevatorer m.v. skal være installeret, opstillet og indrettet således, at de er fuldt forsvarligt beskyttet mod farlige påvirkninger og indgreb udefra, herunder vejrligets indflydelse og således at pasnings-, vedligeholdelses- og reparationsarbejde kan udføres sikkerheds- og sundhedsmæssigt fuldt forsvarligt.</p>\r\n<p>Stk. 3. De anvendte materialer skal være egnede og dimensionerede til at modstå de påvirkninger, som de må forventes udsat for.</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 10</span>\r\n</p>\r\n<p>\r\n   <span class=\"Bold\">Ombygning og væsentlig reparation af elevatorer, jf. § 1, stk. 2, nr. 1</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 277.</span> Den eller de dele af elevatoren, der omfattes af ombygningen eller den væsentlige reparation, skal opfylde de væsentlige sikkerheds- og sundhedskrav i bilag I i elevatordirektivet.</p>\r\n<p>\r\n</p>\r\n<p>\r\n   <span class=\"Bold\">§ 279.</span> Ved udskiftning af sikkerhedskomponenter skal der anvendes egnede CE-mærkede sikkerhedskomponenter, som defineret i elevatordirektivet.</p>\r\n<p>\r\n</p>\r\n<p>Stk. 2. Stk. 1 gælder ikke, hvor der sker udskiftning med identiske komponenter.</p>\r\n<p>\r\n</p>\r\n<p>\r\n   <span class=\"Bold\">EUROPA-PARLAMENTETS OG RÅDETS DIREKTIV 2014/33/EU af 26. februar 2014 om harmonisering af medlemsstaternes love om elevatorer og sikkerhedskomponenter til elevatorer</span>\r\n</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">BILAG III</span>\r\n</p>\r\n<p style=\"text-align: center;\">\r\n   <span class=\"Bold\">LISTE OVER SIKKERHEDSKOMPONENTER TIL ELEVATORER</span>\r\n</p>\r\n<p>\r\n</p>\r\n<p>1. Anordninger til aflåsning af etagedøre.</p>\r\n<p>2. Anordninger (jf. punkt 3.2 i bilag I) til forhindring af elevatorstolens</p>\r\n<p>frie fald eller ukontrollerede bevægelser.</p>\r\n<p>3. Hastighedsbegrænsere.</p>\r\n<p>4. a) Energiakkumulerende buffere:</p>\r\n<p>i) af ikke-lineær art, eller</p>\r\n<p>ii) med dæmpning af returslaget.</p>\r\n<p>b) Energiabsorberende buffere.</p>\r\n<p>5. Sikkerhedsanordninger monteret på hydrauliske cylindre i hydrauliske</p>\r\n<p>systemer, når de anvendes som anordninger til hindring af fald.</p>\r\n<p>6. Elektriske sikkerhedsanordninger i form af sikkerhedskredsløb, hvori</p>\r\n<p>der indgår elektroniske komponenter</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/12/2022"
        },
        {
            "displayName": "Accession",
            "displayValue": "W20221041625"
        },
        {
            "displayName": "Entydig dokumentidentifikation",
            "displayValue": "DH001122"
        },
        {
            "displayName": "Dato for indlæggelse",
            "displayValue": "23/12/2022"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10416"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "22/12/2022"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "22-18459"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}