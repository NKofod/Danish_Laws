{
    "id": 106086,
    "title": "1985 BSF 126   FORSLAG TIL FOLKETINGSBESLUTNING OM EFFENTLIGE INDKØB AF MILJØVENLIGE   KØRETØJER ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 126",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 126 </P>  \r\n\r\n<P></P>  \r\n\r\n<P>Forslag til folketingsbeslutning om effentlige indkøb af miljøvenlige  \r\n\r\n køretøjer </P>  \r\n\r\n<P></P>  \r\n\r\n<P>Fremsat af Anne Grete Holmsgård (VS) Leif Hermann (SF) </P>  \r\n\r\n<P></P>  \r\n\r\n<P>den 11. marts 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at udforme administrative </P>  \r\n\r\n<P>bestemmelser, der indebærer, at alle offentlige institutioner </P>  \r\n\r\n<P>fremover kun indkøber motorkøretøjer, som overholder de seneste </P>  \r\n\r\n<P>amerikanske krav til udstødningens indhold af skadelige stoffer. </P>  \r\n\r\n<P>Således skal alle biler under 3 tons, som leveres efter den 1. april </P>  \r\n\r\n<P>1987, overholde de seneste amerikanske krav til benzindrevne </P>  \r\n\r\n<P>personbiler og det seneste partikelkrav til dieseldrevne biler. De </P>  \r\n\r\n<P>tungere biler og busser leveret efter den 1. oktober 1987 skal </P>  \r\n\r\n<P>overholde samme partikelkrav og de californiske 1984-krav til </P>  \r\n\r\n<P>kulilte, kulbrinter og kvælstofoxider. Kravene skal også gælde for </P>  \r\n\r\n<P>selvejende institutioner, hvis drift for mere end 50 pct.s </P>  \r\n\r\n<P>vedkommende dækkes af det offentlige, og for køretøjer, som </P>  \r\n\r\n<P>udelukkende betjener offentlige institutioner, selv om køretøjerne </P>  \r\n\r\n<P>er privatejede. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Forslaget skal ses i forlængelse af forslag til folketingsbeslutning </P>  \r\n\r\n<P>om forurening fra motorkøretøjer, fremsat af VS, S og SF den 3. </P>  \r\n\r\n<P>april 1984 (Folketingstidende 1983-84, 2. samling, forhandlingerne </P>  \r\n\r\n<P>sp. 3519 og 5602 samt tillæg A sp. 3751), som fik tilslutning af </P>  \r\n\r\n<P>miljø- og planlægningsudvalget i dets beretning af 24. maj 1984. </P>  \r\n\r\n<P>Udvalget tilsluttede sig således, at der skulle stilles krav </P>  \r\n\r\n<P>svarende til de i forslaget nævnte. Udvalget forudsatte dog, at </P>  \r\n\r\n<P>kravene kunne gennemføres uden at komme i konflikt med EF. </P>  \r\n\r\n<P>Det har siden vist sig, at EF stadig lægger store hindringer i vejen </P>  \r\n\r\n<P>for, at bilerne gøres mere miljøvenlige. Forslagsstillerne anser </P>  \r\n\r\n<P>det derfor for naturligt, at de offentlige danske myndigheder, som </P>  \r\n\r\n<P>råder over en betydelig bilpark, selv går i spidsen og anvender </P>  \r\n\r\n<P>den mest miljøvenlige teknik, som er på markedet. Dette vil give </P>  \r\n\r\n<P>betydelige driftserfaringer med denne type af </P>  \r\n\r\n<P>forureningsbegrænsende foranstaltninger under danske forhold, </P>  \r\n\r\n<P>foruden at det i sig selv vil have en miljømæssig effekt og </P>  \r\n\r\n<P>formodentlig også en afsmittende virkning på det øvrige samfund. </P>  \r\n\r\n<P>Forslaget skal endvidere ses i sammenhæng med forslag til lov om </P>  \r\n\r\n<P>ændring af lov om registreringsafgift af motorkøretøjer m.v. </P>  \r\n\r\n<P>(Præmiering af miljøvenlige biler) (L 192), fremsat den 11. marts </P>  \r\n\r\n<P>1986 af SF og VS, der indebærer en afgiftsdifferentiering til </P>  \r\n\r\n<P>fordel for miljøvenlige motorkøretøjer. </P>  \r\n\r\n<P>Særligt for personbiler og andre køretøjer under 3 tons henvises der </P>  \r\n\r\n<P>i det ovenfor omtalte beslutningsforslag til de seneste </P>  \r\n\r\n<P>amerikanske krav til udstødningen. Det er disse krav, som for de </P>  \r\n\r\n<P>benzindrevne køretøjer i dag forudsætter anvendelse af </P>  \r\n\r\n<P>trevejskatalysatorer. Men nærværende forslag vil ikke hindre, at </P>  \r\n\r\n<P>kravene i fremtiden overholdes med en anden teknik, f.eks. lean </P>  \r\n\r\n<P>burn-forbrænding kombineret med en oxiderende katalysator, eller </P>  \r\n\r\n<P>at man skifter til et andet brændstof, f.eks. autogas, hvor kravet </P>  \r\n\r\n<P>kan overholdes ved mere simple foranstaltninger. </P>  \r\n\r\n<P>For dieseldrevne personbiler kan disse krav til kulilte, kulbrinter </P>  \r\n\r\n<P>og kvælstofoxider også ret let overholdes, men det må præciseres, </P>  \r\n\r\n<P>at også her skal det seneste amerikanske partikelkrav overholdes. </P>  \r\n\r\n<P>Dette er fra 1985 blevet nedsat fra 0,37 til 0,12 g/ m3, og det er </P>  \r\n\r\n<P>altså sidstnævnte værdi, der skal overholdes. </P>  \r\n\r\n<P>Samme partikelkrav bør gælde for de tungere køretøjer (3 tons og </P>  \r\n\r\n<P>derover). Her henvises i øvrigt til de californiske 1984-krav til </P>  \r\n\r\n<P>kulilte, kulbrinter og kvælstofoxider. Disse kan ved dieseldrift </P>  \r\n\r\n<P>opfyldes ved recirkulation af udstødningen (EGR-teknik) kombineret </P>  \r\n\r\n<P>med forskellige motortekniske foranstaltninger, eventuelt </P>  \r\n\r\n<P>yderligere kombineret med en oxiderende katalysator. Men de vil </P>  \r\n\r\n<P>også kunne opfyldes ved at indrette køretøjet til autogas </P>  \r\n\r\n<P>kombineret med nogle mere simple foranstaltninger. </P>  \r\n\r\n<P>Kravene skal ikke alene gælde for de &#187;rene&#171; offentlige  \r\n\r\n institutioner, </P>  \r\n\r\n<P>men også for selvejende institutioner, der får mere end 50 pct. i </P>  \r\n\r\n<P>driftstilskud fra det offentlige, og for selskaber, hvor det </P>  \r\n\r\n<P>offentlige ejer mere end 50 pct. af indskudskapitalen. Det vil </P>  \r\n\r\n<P>således gælde for en lang række energi-, transport- og </P>  \r\n\r\n<P>renovationsselskaber. Endvidere skal det gælde for køretøjer hos </P>  \r\n\r\n<P>private firmaer, som via et kontraktforhold er bundet til </P>  \r\n\r\n<P>udelukkende at betjene offentlige institutioner. Det sidste krav </P>  \r\n\r\n<P>er medtaget for at sikre, at disse miljøkrav ikke kan omgås gennem </P>  \r\n\r\n<P>en privatisering af transportopgaver for offentlige institutioner. </P>  \r\n\r\n<P>Forslagsstillerne skal dog samtidig præcisere, at såfremt </P>  \r\n\r\n<P>folketinget samtidig vedtager lovforslag nr. L 192, der indebærer </P>  \r\n\r\n<P>en afgiftsdifferentiering til fordel for miljøvenlige biler, vil </P>  \r\n\r\n<P>der ikke være noget økonomisk incitament til at omgå disse </P>  \r\n\r\n<P>miljøkrav. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00126"
        },
        {
            "displayName": "Entydig dokumentidentifikation",
            "displayValue": "CL005725"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "126"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}