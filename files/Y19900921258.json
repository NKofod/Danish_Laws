{
    "id": 33004,
    "title": "Kommunalt engagement i forskning - Forskerparker ",
    "documentTypeId": "250",
    "isSagsforlobPeriodValid": false,
    "shortName": "UDT nr 9212 af 16/11/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt generelt, at en kommune ikke uden lovhjemmel kan iværksætte  \r\n\r\n eller yde tilskud til generelle forsknings- og udredningsinitiativer i  \r\n\r\n offentligt eller privat regi. Tilsvarende antages kommunal støtte til  \r\n\r\n internationale forskningsinitiativer at ligge uden for den kreds af  \r\n\r\n ulovbestemte opgaver, som kommunerne kan varetage. En kommune er derimod ikke  \r\n\r\n afskåret fra at iværksætte og støtte forskningsinitiativer i det omfang, den  \r\n\r\n hermed tilvejebragte viden er af betydning for løsningen af konkrete opgaver  \r\n\r\n i kommunen, ligesom kommunerne - som led i en almindelig service over for  \r\n\r\n kommunens borgere og erhvervsvirksomheder - normalt kan påtage sig en mere  \r\n\r\n generel formidling af forskningsresultater. </I> </P>  \r\n\r\n<P> <I>I den konkrete sag bl.a. udtalt, at det ikke kan antages at være en  \r\n\r\n kommunal opgave at indgå i et aktieselskab, der har som formål at leje og  \r\n\r\n erhverve fast ejendom til videreudlejning til en forskningsfond og at deltage  \r\n\r\n i driften af en forskerby, hvis formål er at fremme forskningssamarbejde  \r\n\r\n mellem erhvervslivet og de højere læreanstalter. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Kommunalt engagement i forskning - Forskerparker  \r\n\r\n</H1>  \r\n\r\n</center>\r\n\r\n<P></P>  \r\n\r\n<P>I skrivelse af 23. maj 1990 har De sammen med 1) overborgmester Jens  \r\n\r\n Kramer Mikkelsen og borgmester John Winther 2) amtsborgmester Per Kaalund og  \r\n\r\n borgmester John Winther 3) amtsborgmester Per Kaalund og overborgmester Jens  \r\n\r\n Kramer Mikkelsen 1-3) anmodet om Indenrigsministeriets godkendelse af, at  \r\n\r\n Københavns Amtsråd, Borgerrepræsentationen i København og Frederiksberg  \r\n\r\n Kommunalbestyrelse i fællesskab yder et tilskud på ca. 10 mio. kr. til  \r\n\r\n Københavns Forskerby Symbions udvidelse og etablering i ejendommen  \r\n\r\n Gribskovvej 4/Fruebjergvej. </P>  \r\n\r\n<P>Tilskuddene, der er fordelt med 5.213.000 kr. til Københavns Amt,  \r\n\r\n 4.050.000 kr. til Københavns Kommune og 739.000 kr. til Frederiksberg  \r\n\r\n Kommune, skal ifølge det oplyste ydes i form af køb af aktier i selskabet  \r\n\r\n Symbion A/S - for Københavns Kommunes vedkommende subsidiært som et rente- og  \r\n\r\n afdragsfrit lån til Fonden Københavns Forskerby Symbion, afhængigt af  \r\n\r\n Indenrigsministeriets afgørelse. Kommunernes fremtidige andel i et eventuelt  \r\n\r\n udbytte af disse aktier skal overføres til Fonden Københavns Forskerby  \r\n\r\n Symbion til anvendelse for forskerbyens generelle formål. </P>  \r\n\r\n<P>Det er endeligt oplyst, at tilsagn om tilskud er meddelt Københavns  \r\n\r\n Forskerby Symbion bl.a. under forudsætning af, at staten ligeledes yder et  \r\n\r\n tilskud på 10 mio. kr., at Indenrigsministeriet godkender det kommunale  \r\n\r\n engagement i forskerbyens aktiviteter, samt at de kommunale enheder  \r\n\r\n repræsenteres i fondens bestyrelse. </P>  \r\n\r\n<P>Det fremgår af vedtægterne for selskabet Symbion A/S, at selskabets formål  \r\n\r\n er </P>  \r\n\r\n<P>&#187;at leje og erhverve fast ejendom til videreudlejning til Københavns  \r\n\r\n Forskerby Symbion, samt at deltage i driften af forskerbyen, herunder ved at  \r\n\r\n yde rådgivning og administrativ støtte til forskerbyens drift, og om  \r\n\r\n fornødent gennem udlån eller på anden måde sikre forskerbyens virke.&#171;  \r\n\r\n</P>  \r\n\r\n<P>Af vedtægterne for Fonden Københavns Forskerby Symbion fremgår, at fondens  \r\n\r\n formål er at: </P>  \r\n\r\n<P>&#187;a) etablere og drive en forskerby i København med henblik på at  \r\n\r\n fremme et forskningssamarbejde af høj kvalitet mellem erhvervslivet og de  \r\n\r\n højere læreanstalter i Københavns-området; </P>  \r\n\r\n<P>b) tiltrække danske og internationale, private og offentlige  \r\n\r\n forskningsprojekter til forskerbyen; </P>  \r\n\r\n<P>c) støtte nye forskningsbaserde virksomheders etablering i forskerbyen.  \r\n\r\n</P>  \r\n\r\n<P>Bestyrelsen afgør i hvilket omfang gennemførelsen af formålet sker inden  \r\n\r\n for fondens rammer eller i selvstændige juridiske enheder, der kan men ikke  \r\n\r\n behøver at være helt eller delvist ejet eller kontrolleret af fonden. </P>  \r\n\r\n<P>Fonden kan eje aktier eller anparter i virksomheder. </P>  \r\n\r\n<P>Fonden kan foretage kapitalanlæg i værdipapirer eller fast ejendom eller  \r\n\r\n andet efter bestyrelsens skøn.&#171; </P>  \r\n\r\n<P>Som tidligere meddelt, anmodede Indenrigsministeriet i skrivelseaf 13.  \r\n\r\n juni 1990 Undervisnings- og Forskningsministeriet om en udtalelse i sagen. I  \r\n\r\n skrivelse af 27. juli 1990 har Undervisningsministeriet,  \r\n\r\n Universitetsafdelingen, bl. a. udtalt følgende: </P>  \r\n\r\n<P>&#187;Afdelingen skal i denne anledning meddele, at der ikke i  \r\n\r\n Undervisnings- og Forskningsministeriets lovgivning er forbud imod, særlig  \r\n\r\n hjemmel til eller særlig omtale af kommunal finansiering til opbygningen af  \r\n\r\n forskerparker.&#171; </P>  \r\n\r\n<P>Indenrigsministeriet skal på denne baggrund udtale, at kommunal deltagelse  \r\n\r\n i selskabet Symbion A/S i form af køb af aktier bl. a. forudsætter, at  \r\n\r\n samtlige de opgaver, som Symbion A/S varetager, kan udføres af kommunen selv.  \r\n\r\n</P>  \r\n\r\n<P>For så vidt angår kommunalt engagement i forskning bemærkes, at kommunerne  \r\n\r\n ikke antages at kunne iværksætte eller yde tilskud til generelle forsknings-  \r\n\r\n og udredningsinitiativer i offentligt eller privat regi, medmindre der  \r\n\r\n foreligger lovhjemmel hertil. Tilsvarende antages kommunal støtte til  \r\n\r\n internationale forskningsinitiativer at ligge uden for den kreds af  \r\n\r\n ulovbestemte opgaver, som kommunerne kan varetage. Derimod er en kommune ikke  \r\n\r\n afskåret fra at iværksætte og støtte forskningsinitiativer i det omfang, den  \r\n\r\n hermed tilvejebragte viden er af betydning for løsningen af konkrete opgaver  \r\n\r\n i kommunen, ligesom kommunerne - som led i en almindelig service over for  \r\n\r\n kommunens borgere og erhvervsvirksomheder - normalt kan påtage sig en mere  \r\n\r\n generel formidling af forskningsresultater. </P>  \r\n\r\n<P>Det kan som følge af ovenstående - og under henvisning til, at der, som  \r\n\r\n anført af Undervisnings- og Forskningsministeriet, ikke foreligger lovhjemmel  \r\n\r\n - ikke antages at være en kommunal opgave at leje og erhverve fast ejendom  \r\n\r\n til videreudlejning til en fond eller at deltage i driften af en forskerby,  \r\n\r\n der har til formål at fremme forskningssamarbejde mellem erhvervslivet og de  \r\n\r\n højere læreanstalter. </P>  \r\n\r\n<P>Det er på denne baggrund Indenrigsminnisteriets opfattelse, at Københavns  \r\n\r\n Kommune, Frederiksberg Kommune og Københavns Amtskommune ikke lovligt kan  \r\n\r\n købe aktier i selskabet Symbion A/S. Da Fonden Københavns Forskerby Symbion  \r\n\r\n ligeledes varetager ikke-kommunale opgaver, vil kommunerne endvidere ikke  \r\n\r\n kunne være repræsenteret i fondens bestyrelse. Kommunale rente- og afdragsfri  \r\n\r\n lån til fonden vil endelig kun lovligt kunne ydes, såfremt der er tale om  \r\n\r\n støtte til konkrete forskningsprojekter eller til formidling af  \r\n\r\n forskningsresultater i overensstemmelse med de ovenfor anførte almindelige  \r\n\r\n regler om kommunal støtte til forskning. Med venlig hilsen Thor Pedersen  \r\n\r\n /Niels Beckman </P>  \r\n\r\n</DIV>",
    "isHistorical": false,
    "editorialNotes": [
        "Ingen"
    ],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19900921258"
        },
        {
            "displayName": "Entydig dokumentidentifikation",
            "displayValue": "CA000928"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "9212"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "16/11/1990"
        },
        {
            "displayName": "Administrerende myndighed",
            "displayValue": "Indenrigsministeriet"
        },
        {
            "displayName": "Ressortministeriets journalnummer",
            "displayValue": "2. k. kt. 1990/1130/0100-1"
        },
        {
            "displayName": "Stikord",
            "displayValue": "KOMMUNALFULDMAGT"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}