{
    "id": 106125,
    "title": "1986 BSF 11   FORSLAG TIL FOLKETINGSBESLUTNING OM IGANGSÆTTELSE AF EN LANDSDÆKKENDE   FORSØGSORDNING VEDRØRENDE PERSONLIG ASSISTANCE I FORBINDELSE MED   ERHVERVSUDØVELSE TIL PERSONER MED HANDICAP ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 11",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 11 </P>  \r\n\r\n<P></P>  \r\n\r\n<P>Forslag til folketingsbeslutning om igangsættelse af en landsdækkende  \r\n\r\n forsøgsordning vedrørende personlig assistance i forbindelse med  \r\n\r\n erhvervsudøvelse til personer med handicap </P>  \r\n\r\n<P></P>  \r\n\r\n<P>Fremsat af Elisabeth Bruun Olesen (VS) Albrechtsen (VS) Tinning (VS) </P>  \r\n\r\n<P></P>  \r\n\r\n<P>den 15. oktober 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at sikre, at der pr. 1. juli </P>  \r\n\r\n<P>1987 for en periode af tre år iværksættes en landsdækkende </P>  \r\n\r\n<P>forsøgsordning vedrørende personlig assistance i forbindelse med </P>  \r\n\r\n<P>erhvervsudøvelse til personer med handicap. </P>  \r\n\r\n<P>Senest den 1. marts 1987 skal folketinget udtømmende informeres om </P>  \r\n\r\n<P>forsøgsordningens konkrete udformning. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Dette er en genfremsættelse af beslutningsforslag nr. B 107 fra </P>  \r\n\r\n<P>folketingsåret 1985-86 med ajourførte bemærkninger i forhold til </P>  \r\n\r\n<P>forhandlingerne om forslaget den 10. april 1986, se </P>  \r\n\r\n<P>Folketingstidende 1985-86, forhandlingerne sp. 6916 og 9535 samt </P>  \r\n\r\n<P>tillæg A sp. 4581. </P>  \r\n\r\n<P>I sin redegørelse af november 1985 til folketinget om forholdene for </P>  \r\n\r\n<P>personer med handicap understregede socialministeren, at </P>  \r\n\r\n<P>&#187;regeringens målsætning i indsatsen over for personer med handicap  \r\n\r\n</P>  \r\n\r\n<P>er, at hver enkelt får en tilværelse så nær det normale som </P>  \r\n\r\n<P>muligt. Dette omfatter mulighederne for familieliv, for uddannelse </P>  \r\n\r\n<P>og beskæftigelse . . .&#171;. </P>  \r\n\r\n<P>Uddannelsesmulighederne for handicappede er stadig alt for dårlige, </P>  \r\n\r\n<P>om end der ikke mindst inden for de sidste femten år er sket en </P>  \r\n\r\n<P>række forbedringer, således at der i stigende grad ved hjælp af </P>  \r\n\r\n<P>støtteforanstaltninger uddannes velkvalificerede handicappede </P>  \r\n\r\n<P>mennesker. </P>  \r\n\r\n<P>&#187;Men i blitzlampernes skær ved eksamensbevisets overrækkelse falder  \r\n\r\n</P>  \r\n\r\n<P>enhver støtteforanstaltning væk. Det vil sige, at man fjerner den </P>  \r\n\r\n<P>blindes sekretær, muligheden for installering af elevatorer for </P>  \r\n\r\n<P>kørestolsbrugere, tolkebistanden til de døve og enhver anden </P>  \r\n\r\n<P>personlig assistance . . . Der burde egentlig et sekund efter, at </P>  \r\n\r\n<P>eksamensbeviset er overrakt, tages et nyt billede, hvor krøblingen </P>  \r\n\r\n<P>sidder på gulvet, uden skinner og kørestol! Med andre ord: Man </P>  \r\n\r\n<P>giver de handicappede en uddannelse, men fratager dem enhver </P>  \r\n\r\n<P>mulighed for at bruge den.&#171; (Jørgen Ulf Christensen i &#187;Fugl uden  \r\n\r\n</P>  \r\n\r\n<P>vinger&#171;, Københavns bogforlag, 1985, side 104). </P>  \r\n\r\n<P>Der er gjort adskillige forsøg på at få ændret denne tilstand, især </P>  \r\n\r\n<P>fra forskellige blindes side. Så sent som i 1980 rummede </P>  \r\n\r\n<P>statsministerens åbningstale et løfte om, at der ville blive gjort </P>  \r\n\r\n<P>noget ved problemerne, eventuelt i form af en lovændring. Senere </P>  \r\n\r\n<P>på året måtte socialministeren dog erkende, at landets økonomiske </P>  \r\n\r\n<P>situation ikke gav mulighed for at tage fat om problemerne for </P>  \r\n\r\n<P>alvor. </P>  \r\n\r\n<P>I august 1981 nedsatte arbejdsministeriet så et udvalg, som skulle </P>  \r\n\r\n<P>beskæftige sig med de handicappede og arbejdsmarkedet, og i </P>  \r\n\r\n<P>september 1982 fremsatte dette udvalg et forslag vedrørende </P>  \r\n\r\n<P>personlig assistance i forbindelse med erhvervsudøvelse til </P>  \r\n\r\n<P>personer med handicap. Nærværende beslutningsforslag er i høj grad </P>  \r\n\r\n<P>inspireret af dette forslag, som da også omtales i den nuværende </P>  \r\n\r\n<P>socialministers novemberredegørelse. </P>  \r\n\r\n<P>På denne baggrund blev der efter drøftelse mellem social- og </P>  \r\n\r\n<P>arbejdsministeriet taget beslutning om, at der i første omgang </P>  \r\n\r\n<P>skulle indhøstes erfaringer om behov m.v. ved at udnytte </P>  \r\n\r\n<P>mulighederne inden for rammerne af lov om beskæftigelsesmuligheder </P>  \r\n\r\n<P>for unge, jfr. arbejdsministerens bemærkninger under 1. behandling </P>  \r\n\r\n<P>af beslutningsforslag nr. B 107 i folketingsåret 1985-86. Den 12. </P>  \r\n\r\n<P>marts 1986 udsendte arbejdsdirektoratet og socialstyrelsen i to </P>  \r\n\r\n<P>koordineret udsendte skrivelser information til AF-systemet og </P>  \r\n\r\n<P>socialsektoren om, hvordan ovennævnte lov kunne bruges til </P>  \r\n\r\n<P>formålet. </P>  \r\n\r\n<P>Forslagsstillerne mener, dette er en rigtig dårlig løsning. Det samme </P>  \r\n\r\n<P>gør Det centrale Handicapråd. Lov om beskæftigelsesmuligheder </P>  \r\n\r\n<P>tager sigte på de unge, ikke på de handicappede. Synshæmmede/ </P>  \r\n\r\n<P>blinde har f.eks. brug for sekretærer, der kan blindeskrift, og </P>  \r\n\r\n<P>døve har brug for tolke, der kan døvesprog. Der findes næppe mange </P>  \r\n\r\n<P>af denne kategori i den personkreds af unge, der kan anvises </P>  \r\n\r\n<P>beskæftigelse i henhold til lov om beskæftigelsesmuligheder for </P>  \r\n\r\n<P>unge. </P>  \r\n\r\n<P>Arbejdsdirektoratet vil følge udviklingen, har arbejdsministeren </P>  \r\n\r\n<P>sagt. Men VS tror simpelthen ikke på, at der kommer noget </P>  \r\n\r\n<P>kvalificeret ud af et så begrænset forsøg, og vi synes ærlig talt, </P>  \r\n\r\n<P>at de handicappede har ventet længe nok på at få personlig </P>  \r\n\r\n<P>assistance. </P>  \r\n\r\n<P>Vi synes faktisk, det er lidt af en uartighed over for de </P>  \r\n\r\n<P>handicappede, at mange års ønske om personlig assistance og </P>  \r\n\r\n<P>forskellige regeringers verbale velvilje resulterer i ikke blot så </P>  \r\n\r\n<P>lidt, men også så dårlig en model. </P>  \r\n\r\n<P>Endvidere synes vi ikke, de handicappede skal vente mange år endnu på </P>  \r\n\r\n<P>en tilfredsstillende løsning. Derfor genfremsætter vi vores </P>  \r\n\r\n<P>forslag om en forsøgsordning. </P>  \r\n\r\n<P>Med beslutningsforslaget ønsker vi at sikre to ting: </P>  \r\n\r\n<P>For det første, at sagsbehandlingen fremskyndes, sådan at det slås </P>  \r\n\r\n<P>fast, at der skal igangsættes en landsdækkende forsøgsordning pr. </P>  \r\n\r\n<P>1. juli 1987, og for det andet, at de handicappede, de </P>  \r\n\r\n<P>handicappedes organisationer, den øvrige offentlighed og </P>  \r\n\r\n<P>folketinget inddrages i diskussionen om den konkrete udformning af </P>  \r\n\r\n<P>forsøget. Denne diskussion omfatter i hvert fald følgende seks </P>  \r\n\r\n<P>punkter: </P>  \r\n\r\n<P>Personkredsen </P>  \r\n\r\n<P>Det omtalte udvalg om de handicappede og arbejdsmarkedet har </P>  \r\n\r\n<P>foreslået følgende afgrænsning af den personkreds, der tænkes </P>  \r\n\r\n<P>omfattet af ordningen: </P>  \r\n\r\n<P>&#187;Personer, der på grund af synsnedsættelse er ude af stand til eller  \r\n\r\n</P>  \r\n\r\n<P>kun med uforholdsmæssigt stort besvær er i stand til at læse. </P>  \r\n\r\n<P>Personer, der på grund af meget betydelig nedsat funktion i </P>  \r\n\r\n<P>bevægelsesapparatet har behov for praktisk bistand ved udførelse </P>  \r\n\r\n<P>af arbejdsfunktionerne. </P>  \r\n\r\n<P>Personer, der på grund af alvorlig hørenedsættelse har behov for </P>  \r\n\r\n<P>tolkebistand. </P>  \r\n\r\n<P>Personer, der i øvrigt på grund af anden alvorlig nedsat </P>  \r\n\r\n<P>arbejdsfunktion har behov for bistand i forbindelse med udøvelse </P>  \r\n\r\n<P>af erhverv.&#171; </P>  \r\n\r\n<P>Forslagsstillerne er enige i denne afgrænsning og enige med udvalget </P>  \r\n\r\n<P>i, at tildeling af ydelsen må forudsætte, at pågældende </P>  \r\n\r\n<P>handicappede person er ansat på normale overenskomstmæssige vilkår </P>  \r\n\r\n<P>på det almindelige arbejdsmarked. </P>  \r\n\r\n<P>Maksimumsbeløb </P>  \r\n\r\n<P>Udvalget foreslår, at der fastsættes et maksimalt beløb, der årligt </P>  \r\n\r\n<P>kan ydes til personlig assistance. Dette er forslagsstillerne </P>  \r\n\r\n<P>uenige i. Det afgørende må være, at der ydes den personlige </P>  \r\n\r\n<P>assistance, som gør det muligt for den handicappede at fungere på </P>  \r\n\r\n<P>arbejdsmarkedet. Eller med socialministerens ord fra </P>  \r\n\r\n<P>november-redegørelsen: </P>  \r\n\r\n<P>&#187;Regeringen lægger megen vægt på, at bestræbelserne på at integrere  \r\n\r\n</P>  \r\n\r\n<P>personer med handicap i samfundet fortsætter, og at der fortsat </P>  \r\n\r\n<P>arbejdes videre i retning af at sikre personer med handicap en </P>  \r\n\r\n<P>ligestilling inden for alle områder af samfundet.&#171; </P>  \r\n\r\n<P>Også på den baggrund må ideen om et fast maksimumsbeløb afvises; i </P>  \r\n\r\n<P>øvrigt ville indførelsen af en sådan grænse ikke kunne undgå at </P>  \r\n\r\n<P>medvirke til en udbredelse af stive systemer inden for det sociale </P>  \r\n\r\n<P>område. </P>  \r\n\r\n<P>Behovet for personlig assistance </P>  \r\n\r\n<P>Instituttet for blinde og svagsynede i Hellerup har anslået, at </P>  \r\n\r\n<P>antallet af blinde med behov for sekretærbistand i alt på lidt </P>  \r\n\r\n<P>længere sigt vil ligge på omkring 100. Landsforeningen for Vanføre </P>  \r\n\r\n<P>har skønnet, at behovet for bevægelseshæmmedes vedkommende vil </P>  \r\n\r\n<P>ligge på omkring 150 personer, og på baggrund af oplysninger fra </P>  \r\n\r\n<P>de øvrige organisationer under De Samvirkende </P>  \r\n\r\n<P>Invalideorganisationer har udvalget skønnet det samlede behov til </P>  \r\n\r\n<P>at ligge omkring 500. </P>  \r\n\r\n<P>Dette skøn er i hvert fald ikke for højt. Hvor meget det ligger i </P>  \r\n\r\n<P>underkanten, afhænger i høj grad af, hvilke aktiviteter der </P>  \r\n\r\n<P>udfoldes for at åbne op for handicappede på det såkaldt normale </P>  \r\n\r\n<P>arbejdsmarked. Den aktuelle situation kan beskrives med Jørgen Ulf </P>  \r\n\r\n<P>Christensens ord: &#187;Heller ikke på arbejdsmarkedet er de </P>  \r\n\r\n<P>handicappede en forventet arbejdskraft. For der er 117 funktioner, </P>  \r\n\r\n<P>de ikke kan, og kun elleve, de kan. Til trods for, at de fleste </P>  \r\n\r\n<P>erhverv i dag er så højt specialiserede, at man kun behøver at </P>  \r\n\r\n<P>udøve syv funktioner.&#171; (&#187;Fugl uden vinger&#171;, side 102). </P>  \r\n\r\n<P>Udgifter </P>  \r\n\r\n<P>Ud fra et skøn på omkring 500 personer med behov for personlig </P>  \r\n\r\n<P>assistance og ud fra en gennemsnitlig ydelse på 20.000 kr. årligt </P>  \r\n\r\n<P>anslår udvalget de samlede årlige udgifter til 10 mill. kr. Dette </P>  \r\n\r\n<P>skøn må betragtes som et minimumsskøn. </P>  \r\n\r\n<P>Ydelsesmodtager </P>  \r\n\r\n<P>Udvalget foreslår, at det i lighed med den eksisterende svenske </P>  \r\n\r\n<P>ordning bliver virksomheden, der tildeles ydelsen, således at det </P>  \r\n\r\n<P>er virksomheden, der bliver arbejdsgiver for den person, der skal </P>  \r\n\r\n<P>yde assistancen. I sin redegørelse gør socialministeren opmærksom </P>  \r\n\r\n<P>på, at udgangspunktet for regeringens arbejde på handicapområdet </P>  \r\n\r\n<P>er, at den enkelte borger skal have størst mulig indflydelse på </P>  \r\n\r\n<P>sin egen tilværelse. Dette er forslagsstillerne helt enige i, og </P>  \r\n\r\n<P>vi synes, det er oplagt, at ydelsen tildeles direkte til den </P>  \r\n\r\n<P>handicappede, således at den handicappede selv fungerer som </P>  \r\n\r\n<P>arbejdsgiver for den person, der skal yde assistancen. Med Kirsten </P>  \r\n\r\n<P>Lykke Jensens ord: </P>  \r\n\r\n<P>&#187;Det, jeg ønsker, er selv at være ansvarlig for mine døgntimer - kun  \r\n\r\n</P>  \r\n\r\n<P>derved kan jeg få den fulde tilfredshed med mit liv.&#171; (&#187;Fugl  \r\n\r\n uden </P>  \r\n\r\n<P>vinger&#171;, side 70). </P>  \r\n\r\n<P>Denne principielle holdning fastholder forslagsstillerne, selvom </P>  \r\n\r\n<P>Dansk Blindesamfund i forbindelse med en høring over forslaget i </P>  \r\n\r\n<P>forbindelse med fremsættelsen i sidste folketingsår gjorde </P>  \r\n\r\n<P>opmærksom på, at Dansk Blindesamfund, som er ophavsmand til ideen </P>  \r\n\r\n<P>om personlig assistance, er enedes om, at ordningens funktion </P>  \r\n\r\n<P>tilsiger udbetaling til arbejdsgiveren. </P>  \r\n\r\n<P>Forslagsstillerne skal dog gøre opmærksom på, at man naturligvis ikke </P>  \r\n\r\n<P>vil blokere for en eventuel vedtagelse af noget fornuftigt med </P>  \r\n\r\n<P>hensyn til personlig assistance ved stædigt og ubøjeligt at </P>  \r\n\r\n<P>fastholde dette krav, hvis der kan skabes et flertal for </P>  \r\n\r\n<P>udbetaling til arbejdsgiverne. </P>  \r\n\r\n<P>Forslagsstillerne kan også af Dansk Blindesamfunds høringssvar </P>  \r\n\r\n<P>forstå, at man meget vel forstår VS' idealsigte, og det er vi </P>  \r\n\r\n<P>naturligvis glade for. </P>  \r\n\r\n<P>Administrativ placering </P>  \r\n\r\n<P>Udvalget diskuterer udførligt, om en ordning med personlig assistance </P>  \r\n\r\n<P>skal administreres af arbejds- eller socialministeriet, og ender </P>  \r\n\r\n<P>med at pege på arbejdsministeriet. </P>  \r\n\r\n<P>I sin redegørelse peger socialministeren på, at handicappolitik er </P>  \r\n\r\n<P>samfundspolitik, og at problemerne må bearbejdes og løses inden </P>  \r\n\r\n<P>for den sektor, hvor de opstår. </P>  \r\n\r\n<P>Dette overordnede synspunkt er forslagsstillerne enige i og mener </P>  \r\n\r\n<P>derfor, at ydelsen skal finansieres og administreres inden for </P>  \r\n\r\n<P>arbejdsmarkedssystemet, idet der er tale om en </P>  \r\n\r\n<P>arbejdsmarkedspolitisk foranstaltning og følgelig en </P>  \r\n\r\n<P>foranstaltning, der ikke bør inddrage socialvæsenet. </P>  \r\n\r\n<P>Men på dette som på de øvrige punkter er forslagsstillerne </P>  \r\n\r\n<P>selvfølgelig indstillet på at deltage i en åben og fordomsfri </P>  \r\n\r\n<P>debat frem til forsøgsordningens start pr. 1. juli 1987. </P>  \r\n\r\n<P>Dette gælder også spørgsmålet om forsøgsperiodens længde, hvor </P>  \r\n\r\n<P>udvalget har foreslået fem år, og hvor forslagsstillerne </P>  \r\n\r\n<P>umiddelbart mener, at tre år må være tilstrækkeligt. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00011"
        },
        {
            "displayName": "Entydig dokumentidentifikation",
            "displayValue": "CL004949"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "11"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}