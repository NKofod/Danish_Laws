{
    "id": 121722,
    "title": "Bekendtgørelse om systemrevisionens gennemførelse i fælles datacentraler",
    "documentTypeId": "60",
    "isSagsforlobPeriodValid": true,
    "shortName": "BEK nr 1019 af 22/10/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om systemrevisionens gennemførelse i fælles datacentraler</p>\r\n      <p class=\"Indledning2\">I medfør af § 199, stk. 11, og § 373, stk. 4, i lov om finansiel virksomhed, jf. lovbekendtgørelse nr. 897 af 4. september 2008, fastsættes:</p>\r\n      <p class=\"ParagrafGruppeOverskrift\">Anvendelsesområde og definitioner</p>\r\n      <p class=\"Paragraf\"><span class=\"ParagrafNr\">§ 1.</span> Bekendtgørelsen finder anvendelse for fælles datacentraler, jf. stk. 2-4, som i ikke uvæsentligt omfang udfører it-driftsopgaver for flere finansielle virksomheder, finansielle holdingvirksomheder eller sådanne virksomheders dattervirksomheder.</p>\r\n      <p class=\"Stk2\"><span class=\"StkNr\">Stk. 2.</span> En fælles datacentral er en virksomhed, hvis væsentligste aktiviteter enten omfatter</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> udførelse af de i stk. 1 nævnte it-driftsopgaver, herunder bogførings-, registrerings- og clearingsopgaver, eller</p>\r\n          <p class=\"Liste1\"><span class=\"Liste1Nr\">2)</span> udførelse af de i nr. 1 nævnte opgaver samt udvikling og vedligeholdelse af systemer til de tilsluttede virksomheder.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Bekendtgørelsen finder kun anvendelse for fælles datacentraler, når disse</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> overvejende er ejet af flere finansielle virksomheder, finansielle holdingvirksomheder eller sådanne virksomheders dattervirksomheder i forening, eller</p>\r\n          <p class=\"Liste1\"><span class=\"Liste1Nr\">2)</span> er en forening, hvis medlemmer overvejende er finansielle virksomheder, finansielle holdingvirksomheder eller sådanne virksomheders dattervirksomheder.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 4.</span> Bekendtgørelsen finder ikke anvendelse for datacentraler, der er dattervirksomheder i en finansiel koncern.</p>\r\n      <p class=\"Stk2\"><span class=\"StkNr\">Stk. 5.</span> Ved systemrevision forstås i denne bekendtgørelse revision af</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> generelle it-kontroller i virksomheden,</p>\r\n          <p class=\"Liste1\"><span class=\"Liste1Nr\">2)</span> it-baserede brugersystemer, som datacentralerne tilbyder de tilsluttede finansielle virksomheder, finansielle holdingvirksomheder eller sådanne virksomheders dattervirksomheder, og</p>\r\n          <p class=\"Liste1\"><span class=\"Liste1Nr\">3)</span> it-systemer, der tilbydes til udveksling af data med de til datacentralerne tilsluttede finansielle virksomheder, finansielle holdingvirksomheder eller sådanne virksomheders dattervirksomheder samt andre datacentraler.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 6.</span> Ved tilsluttede virksomheder forstås de finansielle virksomheder, finansielle holdingvirksomheder og sådanne virksomheders dattervirksomheder, som en fælles datacentral udfører de i stk. 1 og 2 nævnte opgaver for.</p>\r\n      <p class=\"ParagrafGruppeOverskrift\">Den eksterne systemrevision</p>\r\n      <p class=\"Paragraf\"><span class=\"ParagrafNr\">§ 2.</span> I de i § 1 nævnte datacentraler vælger generalforsamlingen mindst én statsautoriseret revisor (den eksterne systemrevision) til varetagelse af opgaverne i §§ 3-7. I datacentraler, hvor den øverste myndighed ikke er en generalforsamling, foretages valget af den øverste myndighed. Den enkelte eksterne systemrevisor skal udføre sine opgaver gennem en godkendt revisionsvirksomhed, jf. lov om godkendte revisorer og revisionsvirksomheder. Datacentralen afholder omkostningerne ved systemrevisionen.</p>\r\n      <p class=\"Stk2\"><span class=\"StkNr\">Stk. 2.</span> Den eksterne systemrevision vælges for et år ad gangen. Ved nyvalg skal bestyrelsen sikre, at der senest en måned efter valget sker anmeldelse herom til Finanstilsynet. Skyldes skiftet af ekstern systemrevision særlige forhold, finder § 199, stk. 5, i lov om finansiel virksomhed tilsvarende anvendelse.</p>\r\n      <p class=\"Stk2\"><span class=\"StkNr\">Stk. 3.</span> Bestemmelserne i lov om godkendte revisorer og revisionsvirksomheder om revisors funktionsperiode i virksomheder, der er underlagt tilsyn af Finanstilsynet, samt rapportering og uafhængighed finder tilsvarende anvendelse for den eksterne systemrevision i fælles datacentraler</p>\r\n      <p class=\"Stk2\"><span class=\"StkNr\">Stk. 4.</span> Aktieselskabslovens bestemmelser om bestyrelsens og direktionens pligt til at give revisor oplysninger, adgang til at foretage undersøgelser og sørge for, at revisor får de oplysninger og den bistand, som revisor anser for nødvendig for udførelsen af sit hverv, finder tilsvarende anvendelse for den eksterne systemrevision.</p>\r\n      <p class=\"Stk2\"><span class=\"StkNr\">Stk. 5.</span> Aktieselskabslovens bestemmelser om revisors ret og pligt til at være til stede og til at besvare spørgsmål på et selskabs generalforsamling finder tilsvarende anvendelse for den eksterne systemrevision på en datacentrals generalforsamling eller møde i den øverste myndighed.</p>\r\n      <p class=\"Paragraf\"><span class=\"ParagrafNr\">§ 3.</span> Den eksterne systemrevision skal foretage den i § 1, stk. 5, nævnte systemrevision i overensstemmelse med god revisorskik, herunder påse, om</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> betryggende kontrol- og sikringsforanstaltninger tilgodeses i tilstrækkeligt omfang ved udvikling, vedligeholdelse og drift af datacentralens systemer, og</p>\r\n          <p class=\"Liste1\"><span class=\"Liste1Nr\">2)</span> de af datacentralens forretningsgange, der har relation til tilsluttede virksomheder, er tilrettelagt og fungerer på betryggende vis.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Den eksterne systemrevision skal medvirke til en koordineret systemrevisionsmæssig indsats med</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> revisionen i tilsluttede virksomheder,</p>\r\n          <p class=\"Liste1\"><span class=\"Liste1Nr\">2)</span> systemrevisionen i andre datacentraler, der er omfattet af denne bekendtgørelse, samt</p>\r\n          <p class=\"Liste1\"><span class=\"Liste1Nr\">3)</span> systemrevisionen i værdipapircentraler.</p>\r\n        </div>\r\n      </p>\r\n      <p class=\"ParagrafGruppeOverskrift\">Den eksterne systemrevisions protokol</p>\r\n      <p class=\"Paragraf\"><span class=\"ParagrafNr\">§ 4.</span> Til brug for datacentralens bestyrelse skal den eksterne systemrevision føre en særskilt systemrevisionsprotokol. Der skal i systemrevisionsprotokollen redegøres for den i årets løb udførte systemrevision, som kan danne grundlag for revisionsmæssige delkonklusioner. Systemrevisionsprotokollen skal fremlægges på ethvert bestyrelsesmøde, og enhver protokoltilførsel skal underskrives af den samlede bestyrelse og systemrevisionschefen.</p>\r\n      <p class=\"Stk2\"><span class=\"StkNr\">Stk. 2.</span> Ved hvert kalenderårs afslutning skal der i et årsprotokollat redegøres for den udførte systemrevision samt konklusionen herpå. Herunder skal den eksterne systemrevision opliste afgivne revisorerklæringer vedrørende systemrevision, som ikke er afgivet efter § 7, samt oplyse om indholdet af eventuelle forbehold eller supplerende oplysninger i disse. I et særskilt afsnit i årsprotokollatet skal den eksterne systemrevision opsummere samtlige bemærkninger, som systemrevisionen har givet anledning til at fremføre over for bestyrelsen. Opsummeringen skal indeholde en status vedrørende de bemærkninger, der er fremført vedrørende det pågældende år samt en status vedrørende de bemærkninger, der fremgik som åbenstående i årsprotokollatet vedrørende det foregående år.</p>\r\n      <p class=\"Stk2\"><span class=\"StkNr\">Stk. 3.</span> Den eksterne systemrevision skal i et særskilt afsnit i årsprotokollatet oplyse om udførelse af eventuelle assistance- eller rådgivningsopgaver indenfor bekendtgørelsens anvendelsesområde.</p>\r\n      <p class=\"Paragraf\"><span class=\"ParagrafNr\">§ 5.</span> Har datacentralen en intern systemrevision, der opfylder bestemmelserne i §§ 9-15, kan den eksterne systemrevision aftale med systemrevisionschefen, jf. § 10, stk. 1, at oplistningen af revisorerklæringer efter § 4, stk. 2, 2. pkt., samt redegørelserne efter § 4, stk. 2, 3. og 4. pkt., alene fremgår af den interne systemrevisions årsprotokollat. Aftalen herom skal fremgå af systemrevisionsaftalen, jf. § 14.</p>\r\n      <p class=\"Paragraf\"><span class=\"ParagrafNr\">§ 6.</span> Det skal i årsprotokollatet oplyses, om</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> den eksterne systemrevision opfylder lovgivningens habilitetsbestemmelser, og</p>\r\n          <p class=\"Liste1\"><span class=\"Liste1Nr\">2)</span> den eksterne systemrevision har modtaget alle de oplysninger, der er anmodet om.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> I årsprotokollatet skal den eksterne systemrevision bekræfte, at de i § 7 nævnte erklæringer er afgivet over for de tilsluttede virksomheder. Eventuelle forbehold eller supplerende oplysninger skal i denne forbindelse gengives i protokollatet.</p>\r\n      <p class=\"Stk2\"><span class=\"StkNr\">Stk. 3.</span> I datacentraler, der har intern systemrevision, skal det i årsprotokollatet oplyses, om</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> de ifølge systemrevisionsaftalen, jf. § 14, aftalte opgaver er udført, samt om den interne systemrevision fungerer tilfredsstillende, og</p>\r\n          <p class=\"Liste1\"><span class=\"Liste1Nr\">2)</span> den eksterne systemrevision er enig i indholdet af alle den interne systemrevisions protokoltilførsler vedrørende kalenderåret, og såfremt dette ikke er tilfældet, hvori uenigheden består.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 4.</span> En kopi af den eksterne systemrevisions årsprotokollat skal af datacentralen sendes til Finanstilsynet hvert år inden 15. februar sammen med kopi af de erklæringer, der afgives efter § 7.</p>\r\n      <p class=\"Stk2\"><span class=\"StkNr\">Stk. 5.</span> Erklæringer og oplysninger efter stk. 1-3 skal, hvis de afgives uden forbehold eller supplerende oplysninger, gengives efter bekendtgørelsens ordlyd.</p>\r\n      <p class=\"ParagrafGruppeOverskrift\">Erklæringer</p>\r\n      <p class=\"Paragraf\"><span class=\"ParagrafNr\">§ 7.</span> Den eksterne systemrevision skal hvert år inden et med datacentralen aftalt tidspunkt afgive erklæringer vedrørende det umiddelbart forudgående kalenderår til brug for de tilsluttede virksomheder, der er omfattet af lov om finansiel virksomhed, om</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> datacentralens samlede system-, data- og driftssikkerhed er og fungerer betryggende,</p>\r\n          <p class=\"Liste1\"><span class=\"Liste1Nr\">2)</span> den eksterne systemrevision er bekendt med forhold vedrørende datacentralens generelle it-kontroller, it-baserede brugersystemer samt it-systemer til udveksling af data, som er i strid med lovgivningen vedrørende finansielle virksomheder.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Den eksterne systemrevision kan vælge at afgive erklæringen efter stk. 1 vedrørende en anden periode, dog tidligst med afslutning den 31. oktober i det pågældende kalenderår. Hvis der afgives erklæring vedrørende en anden periode end et kalenderår, skal den eksterne systemrevision ved årsskiftet tillige afgive supplerende erklæring til de tilsluttede virksomheder, der er omfattet af lov om finansiel virksomhed om, den samlede system-, data- og driftssikkerhed har været og fungeret betryggende i perioden frem til årsskiftet.</p>\r\n      <p class=\"Stk2\"><span class=\"StkNr\">Stk. 3.</span> Erklæringer efter stk. 1 og 2 skal indgå efter bekendtgørelsens ordlyd, hvis de afgives uden forbehold eller supplerende oplysninger. Erklæringerne udformes efter reglerne om andre erklæringer med sikkerhed i Erhvervs- og Selskabsstyrelsens erklæringsbekendtgørelse.</p>\r\n      <p class=\"Stk2\"><span class=\"StkNr\">Stk. 4.</span> Erklæringerne efter stk. 1 og 2 skal af datacentralen uden unødigt ophold efter deres afgivelse sendes til direktionen i de pågældende virksomheder til forelæggelse for bestyrelsen. For koncerner kan datacentralen, medmindre det vil stride mod bestemmelserne i lov om finansiel virksomhed om videregivelse af fortrolige oplysninger, aftale med moderselskabet, at erklæringerne alene sendes til moderselskabets direktion, der i så fald skal sikre, at relevante koncernvirksomheders direktioner modtager kopier til forelæggelse for disse selskabers bestyrelser.</p>\r\n      <p class=\"Paragraf\"><span class=\"ParagrafNr\">§ 8.</span> Har datacentralen en intern systemrevision, der opfylder bestemmelserne i §§ 9-15, skal den interne systemrevisionschef særskilt i forlængelse af den eksterne systemrevisions erklæringer efter § 7 erklære, om denne er enig i den eksterne systemrevisions erklæring.</p>\r\n      <p class=\"Stk2\"><span class=\"StkNr\">Stk. 2.</span> Systemrevisionschefens erklæring skal indeholde en kort beskrivelse af den udførte systemrevision samt konklusionen herpå.</p>\r\n      <p class=\"Stk2\"><span class=\"StkNr\">Stk. 3.</span> Eventuelle forbehold eller supplerende oplysninger skal tydeligt fremgå af erklæringen.</p>\r\n      <p class=\"ParagrafGruppeOverskrift\">Den interne systemrevision</p>\r\n      <p class=\"Paragraf\"><span class=\"ParagrafNr\">§ 9.</span> Bestyrelsen i en datacentral kan bestemme, at der skal oprettes en intern systemrevision, jf. dog stk. 2.</p>\r\n      <p class=\"Stk2\"><span class=\"StkNr\">Stk. 2.</span> I datacentraler, der varetager væsentlige it-driftsopgaver, herunder bogførings-, registrerings- og clearingsopgaver for pengeinstitutter, skal der oprettes en intern systemrevision.</p>\r\n      <p class=\"Stk2\"><span class=\"StkNr\">Stk. 3.</span> Hvis en bestyrelse i henhold til stk. 1 bestemmer, at der skal oprettes en intern systemrevision, finder bestemmelserne vedrørende den interne systemrevision anvendelse.</p>\r\n      <p class=\"Paragraf\"><span class=\"ParagrafNr\">§ 10.</span> Den interne systemrevision ledes af en systemrevisionschef. Ansættelse og afskedigelse af systemrevisionschefen kan alene foretages af datacentralens bestyrelse.</p>\r\n      <p class=\"Stk2\"><span class=\"StkNr\">Stk. 2.</span> Systemrevisionschefen skal ved ansættelsen have deltaget i praktisk systemrevisionsarbejde i mindst 3 af de seneste 5 år.</p>\r\n      <p class=\"Stk2\"><span class=\"StkNr\">Stk. 3.</span> Bestyrelsen kan udpege en eller flere vicesystemrevisionschefer.</p>\r\n      <p class=\"Stk2\"><span class=\"StkNr\">Stk. 4.</span> Bestyrelsen kan udpege en vicesystemrevisionschef som stedfortræder for systemrevisionschefen.</p>\r\n      <p class=\"Stk2\"><span class=\"StkNr\">Stk. 5.</span> Bestemmelserne i stk. 1 og 2 samt § 11 og § 12 vedrørende systemrevisionschefen finder tilsvarende anvendelse på vicesystemrevisionschefer, herunder stedfortrædere.</p>\r\n      <p class=\"Paragraf\"><span class=\"ParagrafNr\">§ 11.</span> Når en systemrevisionschef tiltræder, skal dette indberettes til Finanstilsynet senest 1 måned efter tiltrædelsen.</p>\r\n      <p class=\"Stk2\"><span class=\"StkNr\">Stk. 2.</span> Bestyrelsen skal ved indberetning til Finanstilsynet om ansættelse af systemrevisionschefen afgive en erklæring om, at systemrevisionschefen opfylder kravene efter § 10, stk. 2.</p>\r\n      <p class=\"Stk2\"><span class=\"StkNr\">Stk. 3.</span> Når en systemrevisionschef afskediges eller fratræder, skal bestyrelsen og systemrevisionschefen senest 1 måned efter fratrædelsen sende hver sin redegørelse til Finanstilsynet om baggrunden herfor.</p>\r\n      <p class=\"Paragraf\"><span class=\"ParagrafNr\">§ 12.</span> Systemrevisionschefen skal have adgang til alle oplysninger, som denne finder nødvendige for systemrevisionens gennemførelse, herunder bestyrelsesprotokollen.</p>\r\n      <p class=\"Stk2\"><span class=\"StkNr\">Stk. 2.</span> Systemrevisionschefen og medarbejderne i den interne systemrevision må ikke deltage i andet arbejde i datacentralen end revision.</p>\r\n      <p class=\"Paragraf\"><span class=\"ParagrafNr\">§ 13.</span> I datacentraler, der har en intern systemrevision, skal der foreligge en funktionsbeskrivelse, der er godkendt af bestyrelsen. Funktionsbeskrivelsen skal som minimum indeholde bestemmelser om</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> den interne systemrevisions almindelige beføjelser, ansvar og arbejdsopgaver,</p>\r\n          <p class=\"Liste1\"><span class=\"Liste1Nr\">2)</span> medarbejdernes kvalifikationer,</p>\r\n          <p class=\"Liste1\"><span class=\"Liste1Nr\">3)</span> at ansættelse og afskedigelse af medarbejdere i den interne systemrevision skal foretages eller godkendes af systemrevisionschefen, og at medarbejdernes uddannelse skal godkendes af systemrevisionschefen,</p>\r\n          <p class=\"Liste1\"><span class=\"Liste1Nr\">4)</span> den interne systemrevisions budget, og at dette godkendes af datacentralens bestyrelse, og</p>\r\n          <p class=\"Liste1\"><span class=\"Liste1Nr\">5)</span> oplysning om aftaler mellem datacentralens ledelse og den interne systemrevision om udførelse af særlige revisionsopgaver. Engangsopgaver og opgaver af midlertidig karakter behøver alene at fremgå af den interne systemrevisions protokol.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> De i stk. 1, nr. 5, omtalte opgaver må ikke bevirke, at systemrevisionschefen kommer i en situation, hvor vedkommende erklærer sig eller oplyser om forhold eller dokumenter, som systemrevisionschefen eller ansatte i den interne systemrevision har udarbejdet grundlaget for.</p>\r\n      <p class=\"Paragraf\"><span class=\"ParagrafNr\">§ 14.</span> I datacentraler, der har en intern systemrevision, skal systemrevisionsarbejdet udføres i overensstemmelse med god revisionsskik og i henhold til en systemrevisionsaftale mellem den eksterne systemrevision og systemrevisionschefen. Systemrevisionsaftalen skal som minimum indeholde</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> en overordnet beskrivelse af, hvilke systemrevisionsopgaver der skal udføres, og hvilke af disse opgaver der påhviler henholdsvis den eksterne systemrevision og den interne systemrevision,</p>\r\n          <p class=\"Liste1\"><span class=\"Liste1Nr\">2)</span> retningslinjer for samarbejdet mellem den eksterne systemrevision og den interne systemrevision, herunder for det arbejde, den eksterne systemrevision skal udføre i forbindelse med kontrol af den interne systemrevisions arbejde,</p>\r\n          <p class=\"Liste1\"><span class=\"Liste1Nr\">3)</span> en beskrivelse af, hvordan og i hvilket omfang der udveksles oplysninger mellem den interne systemrevision og den eksterne systemrevision om den udførte systemrevision,</p>\r\n          <p class=\"Liste1\"><span class=\"Liste1Nr\">4)</span> retningslinjer for samarbejdet med</p>\r\n          <p class=\"Tekst2\">\r\n            <div>\r\n              <p class=\"Liste2\"><span class=\"Liste2Nr\">a)</span> intern og ekstern revision i tilsluttede virksomheder,</p>\r\n              <p class=\"Liste2\"><span class=\"Liste2Nr\">b)</span> intern og ekstern systemrevision i andre datacentraler, der er omfattet af denne bekendtgørelse, samt</p>\r\n              <p class=\"Liste2\"><span class=\"Liste2Nr\">c)</span> intern og ekstern systemrevision i værdipapircentraler.</p>\r\n            </div>\r\n          </p>\r\n        </div>\r\n      </p>\r\n      <p class=\"ParagrafGruppeOverskrift\">Den interne systemrevisions protokol</p>\r\n      <p class=\"Paragraf\"><span class=\"ParagrafNr\">§ 15.</span> Til brug for datacentralens bestyrelse skal den interne systemrevision føre en systemrevisionsprotokol. Der skal i systemrevisionsprotokollen redegøres for den i årets løb udførte systemrevision, som kan danne grundlag for revisionsmæssige delkonklusioner. Systemrevisionsprotokollen skal fremlægges på ethvert bestyrelsesmøde, og enhver protokoltilførsel skal underskrives af den samlede bestyrelse.</p>\r\n      <p class=\"Stk2\"><span class=\"StkNr\">Stk. 2.</span> Ved hvert kalenderårs afslutning skal der i et årsprotokollat redegøres for den udførte systemrevision samt konklusionen herpå. Herunder skal den interne systemrevision opliste afgivne revisorerklæringer vedrørende systemrevision samt oplyse om indholdet af eventuelle forbehold eller supplerende oplysninger i disse. I et særskilt afsnit i årsprotokollatet skal den interne systemrevision opsummere samtlige bemærkninger, som systemrevisionen har givet anledning til at fremføre over for bestyrelsen. Opsummeringen skal indeholde en status vedrørende de bemærkninger, der er fremført vedrørende det pågældende år, samt en status vedrørende de bemærkninger, som fremgik som åbenstående i protokollatet vedrørende det foregående år.</p>\r\n      <p class=\"Stk2\"><span class=\"StkNr\">Stk. 3.</span> Systemrevisionschefen skal som minimum i årsprotokollatet i et særskilt afsnit bekræfte, at systemrevisionschefen ikke er kommet i en situation, hvor vedkommende erklærer sig eller oplyser om forhold eller dokumenter, som systemrevisionschefen eller ansatte i den interne systemrevision har udarbejdet grundlaget for, jf. § 13, stk. 2.</p>\r\n      <p class=\"Stk2\"><span class=\"StkNr\">Stk. 4.</span> I årsprotokollatet skal det oplyses, om den interne systemrevision har modtaget alle de oplysninger, der er anmodet om.</p>\r\n      <p class=\"Stk2\"><span class=\"StkNr\">Stk. 5.</span> En kopi af den interne systemrevisions årsprotokollat skal af datacentralen sendes til Finanstilsynet hvert år inden 15. februar.</p>\r\n      <p class=\"ParagrafGruppeOverskrift\">Fælles bestemmelser</p>\r\n      <p class=\"Paragraf\"><span class=\"ParagrafNr\">§ 16.</span> Systemrevisionen skal påse, at Finanstilsynet straks modtager meddelelse herom, hvis den</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> må formode, at datacentralens samlede system-, data- og driftssikkerhed på områder omfattet af denne bekendtgørelse ikke er betryggende, eller</p>\r\n          <p class=\"Liste1\"><span class=\"Liste1Nr\">2)</span> bliver bekendt med, at der i datacentralen er opstået betydelige og længerevarende it-mæssige driftsproblemer vedrørende datacentralens ydelser til de tilsluttede virksomheder.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> I afgørelsen af, om der skal ske meddelelse til Finanstilsynet efter stk. 1, nr. 2, skal som minimum indgå</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> driftsproblemernes indvirkning på datacentralens udveksling af data med andre datacentraler og den hermed forbundne databehandling, samt</p>\r\n          <p class=\"Liste1\"><span class=\"Liste1Nr\">2)</span> driftsproblemernes betydning for de tilsluttede virksomheders kortsigtede finansielle styring.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Konstaterer den eksterne systemrevision eller den interne systemrevision forhold vedrørende en eller flere af de tilsluttede virksomheders it-anvendelse, der ikke er betryggende på områder, som er omfattet af datacentralens ydelser til virksomheden, og dette vedrører forhold, som modtagere af erklæringer efter § 7 må forventes normalt at tillægge betydning, når de træffer beslutninger om system-, data- og driftssikkerhed, skal vedkommende påse, at forholdet uden unødigt ophold meddeles skriftligt til den eller de pågældende virksomheders direktioner. Forholdet skal fremgå af den løbende systemrevisionsprotokol til datacentralens bestyrelse.</p>\r\n      <p class=\"Paragraf\"><span class=\"ParagrafNr\">§ 17.</span> § 74, stk. 1 og 2, samt stk. 3, 2. pkt., i lov om finansiel virksomhed finder tilsvarende anvendelse for den eksterne systemrevisions og den interne systemrevisionschefs deltagelse i og rettigheder på bestyrelsesmøder.</p>\r\n      <p class=\"ParagrafGruppeOverskrift\">Videregivelse af oplysninger og tilsyn</p>\r\n      <p class=\"Paragraf\"><span class=\"ParagrafNr\">§ 18.</span> Fortrolige oplysninger, som den eksterne systemrevision, systemrevisionschefen og medarbejderne i systemrevisionsafdelingen modtager fra finansielle virksomheder, finansielle holdingvirksomheder eller sådanne virksomheders dattervirksomheder i kraft af deres arbejde, er omfattet af § 117, stk. 1, i lov om finansiel virksomhed.</p>\r\n      <p class=\"Paragraf\"><span class=\"ParagrafNr\">§ 19.</span> Finanstilsynet kan pålægge den eksterne systemrevision eller systemrevisionschefen samt dennes stedfortræder at give tilsynet oplysninger om datacentralens forhold.</p>\r\n      <p class=\"Paragraf\"><span class=\"ParagrafNr\">§ 20.</span> Finanstilsynet kan dispensere fra bestemmelserne i denne bekendtgørelse.</p>\r\n      <p class=\"ParagrafGruppeOverskrift\">Overgangsbestemmelser</p>\r\n      <p class=\"Paragraf\"><span class=\"ParagrafNr\">§ 21.</span> Datacentraler, hvor den eksterne systemrevision på tidspunktet for nærværende bekendtgørelses ikrafttræden er varetaget af et systemrevisionsudvalg, kan fortsat lade den eksterne systemrevision varetage af et systemrevisionsudvalg, der vælges for et år ad gangen af de samme organer, som vælger ekstern systemrevision, jf. § 2, stk. 1, 1. og 2. pkt.</p>\r\n      <p class=\"Stk2\"><span class=\"StkNr\">Stk. 2.</span> Systemrevisionsudvalgets medlemmer vælges blandt de interne og eksterne revisorer i og efter indstilling af de tilsluttede virksomheder. I datacentraler, der kun udfører clearingsopgaver, kan systemrevisionscheferne i de tilsluttede datacentraler vælges til systemrevisionsudvalget. Datacentralens generalforsamling eller øverste myndighed kan beslutte at vælge et medlem til systemrevisionsudvalget, som ikke tilhører kredsen af interne og eksterne revisorer i de tilsluttede virksomheder.</p>\r\n      <p class=\"Stk2\"><span class=\"StkNr\">Stk. 3.</span> Systemrevisionsudvalget har samme rettigheder og pligter som den eksterne systemrevision, jf. dog stk. 5. Dog underskriver de medlemmer af udvalget, der ikke er statsautoriserede eller registrerede revisorer, udvalgets systemrevisionsmæssige erklæringer og oplysninger særskilt i forlængelse af statsautoriserede og registrerede revisorers underskrifter med en foranstående oplysning om enighed eller eventuel uenighed, jf. stk. 6.</p>\r\n      <p class=\"Stk2\"><span class=\"StkNr\">Stk. 4.</span> For systemrevisionsudvalget gælder i øvrigt:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Udvalget skal have mindst 5 medlemmer.</p>\r\n          <p class=\"Liste1\"><span class=\"Liste1Nr\">2)</span> Formanden skal være statsautoriseret revisor.</p>\r\n          <p class=\"Liste1\"><span class=\"Liste1Nr\">3)</span> Mindst et medlem skal opfylde kravene for ansættelse som intern systemrevisionschef, jf. § 10, stk. 2.</p>\r\n          <p class=\"Liste1\"><span class=\"Liste1Nr\">4)</span> Bekendtgørelsens regler om den eksterne systemrevisions habilitet finder tilsvarende anvendelse for systemrevisionsudvalgets medlemmer.</p>\r\n          <p class=\"Liste1\"><span class=\"Liste1Nr\">5)</span> Systemrevisionsudvalget fastsætter selv sin forretningsorden.</p>\r\n          <p class=\"Liste1\"><span class=\"Liste1Nr\">6)</span> Systemrevisionsudvalget afholder mindst fire møder årligt. Der skal dog indkaldes til møde i udvalget, hvis den interne systemrevisionschef eller et medlem af udvalget ønsker det.</p>\r\n          <p class=\"Liste1\"><span class=\"Liste1Nr\">7)</span> Systemrevisionschefen eller dennes stedfortræder deltager i systemrevisionsudvalgets møder, medmindre et flertal af medlemmerne i udvalget træffer anden beslutning.</p>\r\n          <p class=\"Liste1\"><span class=\"Liste1Nr\">8)</span> § 2, stk. 3, finder alene anvendelse for systemrevisionsudvalgets formand.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 5.</span> Bestemmelserne om ekstern systemrevisions rettigheder og pligter i forbindelse med deltagelse i datacentralens generalforsamling, møde i den øverste myndighed og bestyrelsesmøder finder tilsvarende anvendelse for systemrevisionsudvalgets formand.</p>\r\n      <p class=\"Stk2\"><span class=\"StkNr\">Stk. 6.</span> Er et medlem af systemrevisionsudvalget ikke enig i udvalgets konklusioner, skal vedkommende tilføje sin særskilte oplysning herom, som skal gengives ordret i de erklæringer, der, jf. § 7, skal sendes til de tilsluttede virksomheder.</p>\r\n      <p class=\"Stk2\"><span class=\"StkNr\">Stk. 7.</span> Beslutter en datacentral, hvor den eksterne systemrevision varetages af et systemrevisionsudvalg, at afskaffe dette og i stedet lade den eksterne systemrevision varetage af en ekstern systemrevision, jf. § 2, stk. 1, kan datacentralen ikke senere igen lade den eksterne systemrevision varetage af et systemrevisionsudvalg.</p>\r\n      <p class=\"Paragraf\"><span class=\"ParagrafNr\">§ 22.</span> De tidsfrister vedrørende den eksterne systemrevisions og systemrevisionsudvalgets formands funktionsperiode, der er anført i § 2, stk. 3, regnes fra første valg efter ikrafttræden af Finanstilsynets bekendtgørelse nr. 254 af 10. april 2005.</p>\r\n      <p class=\"Stk2\"><span class=\"StkNr\">Stk. 2.</span> Protokoltilførsler, herunder årsprotokollater og erklæringer, udarbejdes i henhold til bekendtgørelsen fra og med dens ikrafttræden.</p>\r\n      <p class=\"ParagrafGruppeOverskrift\">Straffebestemmelser og ikrafttræden</p>\r\n      <p class=\"Paragraf\"><span class=\"ParagrafNr\">§ 23.</span> Overtrædelse af § 2, stk. 1 og 2, §§ 3 og 4, § 5, 2. pkt., §§ 6-8, § 9, stk. 2 og 3, § 10, stk. 1, 2 og 5, § 11, § 12, stk. 2, §§ 13-15, samt §§ 21-22 straffes med bøde.</p>\r\n      <p class=\"Stk2\"><span class=\"StkNr\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n      <p class=\"Paragraf\"><span class=\"ParagrafNr\">§ 24.</span> Bekendtgørelsen træder i kraft den 30. oktober 2008 og har virkning for systemrevisionens gennemførelse fra samme dato.</p>\r\n      <p class=\"Stk2\"><span class=\"StkNr\">Stk. 2.</span> Samtidig ophæves Finanstilsynets bekendtgørelse nr. 1465 af 13. december 2006 om systemrevisionens gennemførelse i fælles datacentraler.</p>\r\n      <p class=\"Paragraf\"><span class=\"ParagrafNr\">§ 25.</span> Bekendtgørelsen gælder ikke for Færøerne.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Finanstilsynet, den 22. oktober 2008</I></P><P CLASS=SIGN1 ALIGN=\"CENTER\">Henrik Bjerre-Nielsen</P><P CLASS=SIGN2 ALIGN=\"RIGHT\">/ Stig Nielsen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/10/2008"
        },
        {
            "displayName": "Accession",
            "displayValue": "B20080101905"
        },
        {
            "displayName": "Entydig dokumentidentifikation",
            "displayValue": "AU003442"
        },
        {
            "displayName": "Dato for førstegangsindlæggelse",
            "displayValue": "24/10/2008"
        },
        {
            "displayName": "Dato for indlæggelse",
            "displayValue": "24/10/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1019"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "22/10/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Finanstilsynet, j.nr. 10121-0006"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}