{
    "id": 106053,
    "title": "1985 BSF 93   FORSLAG TIL FOLKETIINGSBESLUTNING OM BIBLIOTEKER PÅ ARBEJDSPLADSER ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 93",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 93 </P>  \r\n\r\n<P></P>  \r\n\r\n<P>Forslag til folketiingsbeslutning om biblioteker på arbejdspladser </P>  \r\n\r\n<P></P>  \r\n\r\n<P>Fremsat af Ingerlise Koefoed (SF) Birthe Hansen (SF) Ole Henriksen (SF)  \r\n\r\n Ebba Strange (SF) </P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til på finanslovene for 1987, 1988 </P>  \r\n\r\n<P>og 1989 at søge afsat henholdsvis 1, 1,5 og 2 mill. kr. til støtte </P>  \r\n\r\n<P>til kommuner, der vil udbygge deres folkebiblioteksvirksomhed med </P>  \r\n\r\n<P>biblioteker på arbejdspladser (arbejdspladsbiblioteker). </P>  \r\n\r\n<P>Støtten fordeles efter ansøgning, og der lægges ved fordelingen af </P>  \r\n\r\n<P>støtten vægt på, at forskellige ideer om udformningen af </P>  \r\n\r\n<P>arbejdspladsbibliotekerne afprøves. </P>  \r\n\r\n<P>Etableringen af et arbejdsbibliotek, dets omfang, virksomhed, </P>  \r\n\r\n<P>åbningstid osv. planlægges af den pågældende kommunes </P>  \r\n\r\n<P>kulturudvalg, folkebibliotek og de faglige organisationer i </P>  \r\n\r\n<P>fællesskab. </P>  \r\n\r\n<P>Efter 21/2 år vurderer et udvalg nedsat af ministeren for kulturelle </P>  \r\n\r\n<P>anliggender og med repræsentanter for folkebiblioteker, </P>  \r\n\r\n<P>fagbevægelse og brugere forløbet af arbejdsbiblioteksvirksomheden. </P>  \r\n\r\n<P>På dette grundlag stiller udvalget forslag om, under hvilke former </P>  \r\n\r\n<P>og hvilke økonomiske rammer arbejdspladsbiblioteker vil kunne </P>  \r\n\r\n<P>fortsætte, således at brugerne opnår de bedst mulige vilkår. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Folkebibliotekerne er til rådighed for alle, der har fast bopæl i </P>  \r\n\r\n<P>Danmark, og alle danske skatteborgere er med til at betale </P>  \r\n\r\n<P>folkebibliotekernes virksomhed. Men på grund af ubekvem </P>  \r\n\r\n<P>arbejdstid, lang transport mellem arbejde og hjem, mange private </P>  \r\n\r\n<P>forpligtelser osv. og ofte også på grund af ukendskab til, hvad </P>  \r\n\r\n<P>service fra et folkebibliotek betyder, er en del mennesker </P>  \r\n\r\n<P>afskåret fra at benytte bibliotekerne. For disse mennesker kunne </P>  \r\n\r\n<P>biblioteksaktiviteter på arbejdspladsen være af stor betydning. </P>  \r\n\r\n<P>Fænomenet &#187;arbejdspladsbibliotek&#171; er da heller ikke ukendt her i  \r\n\r\n</P>  \r\n\r\n<P>landet, og i Sverige har det eksisteret i en lang årrække med stor </P>  \r\n\r\n<P>succes. Siden 60erne har arbejdspladsbiblioteksideen i Danmark </P>  \r\n\r\n<P>været genstand for mange diskussioner både i kommunerne, </P>  \r\n\r\n<P>bibliotekerne og fagbevægelsen. Bibliotekskommissionen, som i 1979 </P>  \r\n\r\n<P>afsluttede en flerårig undersøgelse af folke- og </P>  \r\n\r\n<P>forskningsbibliotekernes virksomhed, foreslog blandt meget andet i </P>  \r\n\r\n<P>&#187;Biblioteksbetænkningen 1979&#171; (jfr. betænkning nr. 878/ 79), at  \r\n\r\n</P>  \r\n\r\n<P>der blev gjort forsøg med biblioteksaktiviteter på arbejdspladser. </P>  \r\n\r\n<P>Ifølge den svenske rapport &#187;Daerfoer arbetsplatsbibliotek&#171; har  \r\n\r\n</P>  \r\n\r\n<P>svenske biblioteker i det sidste tiår haft arbejdspladsbiblioteker </P>  \r\n\r\n<P>som en veletableret del af deres virksomhed. I 1984 var der 421 </P>  \r\n\r\n<P>arbejdspladsbiblioteker i 110 kommuner, heraf var der alene i </P>  \r\n\r\n<P>Malmø 20 arbejdspladsbiblioteker. </P>  \r\n\r\n<P>Staten og kommunerne står i hovedsagen for driften. Dog stiller nogle </P>  \r\n\r\n<P>arbejdpladser lokaler og materiel til rådighed for </P>  \r\n\r\n<P>arbejdspladsbiblioteket, der drives i nært samarbejde med det </P>  \r\n\r\n<P>stedlige folkebibliotek. </P>  \r\n\r\n<P>Servicen på de svenske arbejdspladser varierer fra sted til sted, fra </P>  \r\n\r\n<P>bøger placeret på bogkarusseller i kantinerne til særlige lokaler </P>  \r\n\r\n<P>med bøger, tidsskrifter, aviser etc. og fra ugentlige besøg af en </P>  \r\n\r\n<P>bibliotekar til mindre hyppige besøg. Der regnes med en bogbestand </P>  \r\n\r\n<P>på 5 bind pr. ansat, og der foregår løbende udskiftning af </P>  \r\n\r\n<P>bøgerne. Bogbestanden består af faglitteratur og skønlitteratur </P>  \r\n\r\n<P>for voksne og børn, og materialer, der ikke findes på </P>  \r\n\r\n<P>arbejdspladsbiblioteket, kan skaffes fra folkebiblioteket. </P>  \r\n\r\n<P>I Danmark har der indtil nu været få og spredte initiativer på </P>  \r\n\r\n<P>området, og efter at staten med biblioteksloven af 1984 har </P>  \r\n\r\n<P>droppet sit økonomiske engagement i folkebibliotekernes drift og </P>  \r\n\r\n<P>dermed lagt ansvaret over på kommunerne, som i øvrigt også på alle </P>  \r\n\r\n<P>andre områder har mærket statens sparekniv, er </P>  \r\n\r\n<P>biblioteksaktiviteterne ophørt. Dette må beklages meget, ikke </P>  \r\n\r\n<P>mindst når man ved, at ufaglærte arbejdere og lavt uddannede </P>  \r\n\r\n<P>benytter folkebibliotekerne mindst. Et fremstød på </P>  \r\n\r\n<P>arbejdspladserne ville give disse mennesker bedre mulighed for at </P>  \r\n\r\n<P>få del i det fælles kultur- og oplysningstilbud, som findes i </P>  \r\n\r\n<P>folkebibliotekerne. </P>  \r\n\r\n<P>Den virksomhed, som har været igangsat, har ligesom den eksisterende </P>  \r\n\r\n<P>svenske haft forskellig udformning. Det kan f.eks. nævnes, at </P>  \r\n\r\n<P>fabriksbiblioteket på elektronikfabrikken Vitrohn i Brøndbyvester </P>  \r\n\r\n<P>fungerede en halv snes år indtil slutningen af 60erne, at Nakskov </P>  \r\n\r\n<P>kommunebiliotek gennem adskillige år har drevet en </P>  \r\n\r\n<P>biblioteksafdeling på Nakskov Skibsværft, at Herning </P>  \r\n\r\n<P>centralbibliotek har gjort forsøg med at lade en bogbus besøge et </P>  \r\n\r\n<P>antal fabrikker i byens omegn, samt at Frederikssund bibliotek har </P>  \r\n\r\n<P>eksperimenteret med forskellige former for biblioteksaktiviteter </P>  \r\n\r\n<P>på arbejdspladser, herunder også udstillings- og debatvirksomhed. </P>  \r\n\r\n<P>Studerende fra Danmarks biblioteksskole har som led i deres </P>  \r\n\r\n<P>uddannelse gennemført forsøg med arbejdspladsbiblioteker på </P>  \r\n\r\n<P>Philipsfabrikkerne i København og på Maglemølle Papirfabrik ved </P>  \r\n\r\n<P>Næstved. </P>  \r\n\r\n<P>Arbejdspladsbibliotekerne vil bedst kunne fungere på store </P>  \r\n\r\n<P>arbejdspladser med ret mange ansatte, men mindre virksomheder vil, </P>  \r\n\r\n<P>som det er nævnt ovenfor, eventuelt kunne betjenes med bogbus. </P>  \r\n\r\n<P>Arbejdspladsbiblioteket skal være en afdeling af det stedlige </P>  \r\n\r\n<P>folkebibliotek og omfatte samme tilbud som det om end i mindre </P>  \r\n\r\n<P>omfang. Det betyder, at man på arbejdspladsbibloteket skal kunne </P>  \r\n\r\n<P>låne eller benytte bøger, tidsskrifter, aviser og i nogle tilfælde </P>  \r\n\r\n<P>også lydbøger, musikbånd og grammofonplader. </P>  \r\n\r\n<P>Som brugere af et arbejdspladsbibliotek har man krav på, at de </P>  \r\n\r\n<P>materialer, som findes i kommunens biblioteker, men ikke på </P>  \r\n\r\n<P>arbejdspladsbiblioteket, kan skaffes til stede. Til det formål og </P>  \r\n\r\n<P>for i øvrigt at give information om bibliotekernes muligheder bør </P>  \r\n\r\n<P>arbejdspladsbibliotekerne være udstyret med kataloger, boglister </P>  \r\n\r\n<P>m.v. </P>  \r\n\r\n<P>Bøger for mindre børn hører også hjemme på arbejdspladsbibliotekerne, </P>  \r\n\r\n<P>således at de ansatte har mulighed for at låne dem med hjem. </P>  \r\n\r\n<P>I øvrigt bør arbejdspladsbibliotekerne fungere med mindst muligt </P>  \r\n\r\n<P>bureaukrati. I en del svenske arbejdspladsbiblioteker lader man </P>  \r\n\r\n<P>arbejderne selv notere, når de låner materialer med hjem, og denne </P>  \r\n\r\n<P>fremgangsmåde har ikke medført svind i materialerne. </P>  \r\n\r\n<P>Åben information om samfundet er en vigtig forudsætning for </P>  \r\n\r\n<P>demokratiet. Den enkeltes mulighed for at få adgang til </P>  \r\n\r\n<P>informationen må derfor stadig udbygges. Jo mere </P>  \r\n\r\n<P>informationsmængden vokser, jo vigtigere er det at finde frem til </P>  \r\n\r\n<P>et informationssystem, som både er dækkende og let tilgængeligt. </P>  \r\n\r\n<P>Folkebibliotekerne skal ifølge biblioteksloven stille mest mulig </P>  \r\n\r\n<P>information vederlagsfrit til rådighed for børn og voksne. En </P>  \r\n\r\n<P>decentralisering af folkebiblioteksvirksomheden er en af </P>  \r\n\r\n<P>mulighederne for at opfylde målsætningen om lettilgængelighed, og </P>  \r\n\r\n<P>i denne decentralisering vil arbejdspladsbiblioteket kunne spille </P>  \r\n\r\n<P>en betydelig rolle. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00093"
        },
        {
            "displayName": "Entydig dokumentidentifikation",
            "displayValue": "CL005692"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "93"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}