{
    "id": 167942,
    "title": "Ligebehandlingsnævnets afgørelse om alder - ansættelse - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10028 af 10/04/2013",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om alder - ansættelse - ej medhold</p>\r\n<div class=\"Resume\">\r\n   <p class=\"TekstGenerel\">J. nr. 7100545-12</p>\r\n   <p class=\"TekstGenerel\">Klager (f. 1952) søgte en stilling som hotline supporter og fik afslag. Klager gjorde gældende, at afslaget skyldtes aldersdiskrimination. Indklagede gjorde gældende, at afslaget skyldtes ansøgere med mere erfaring i callcentre og IT-support. Nævnet fandt ikke, at klager havde påvist faktiske omstændigheder, der talte for, at klager var blevet udsat for forskelsbehandling. Klager fik ikke medhold.</p>\r\n</div>\r\n<p>Klagen drejer sig om påstået forskelsbehandling på grund af alder i forbindelse med afslag på stillingen som hotline supporter.</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Indklagede har ikke handlet i strid med forskelsbehandlingsloven i forbindelse med meddelt afslag på jobansøgning.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Klager er født i 1952.</p>\r\n<p>I juli 2012 søgte indklagede en \"dygtig hotline supporter\":</p>\r\n<p>\"[. . . ]</p>\r\n<p class=\"BilagtekstListe\">\r\n   <span class=\"Bold\">Din baggrund</span>\r\n</p>\r\n<p class=\"Liste1\">\r\n   <span class=\"Liste1Nr\">–</span> Du har indgående erfaring med kundeservice</p>\r\n<p class=\"Liste1\">\r\n   <span class=\"Liste1Nr\">–</span> Du har tidligere arbejdet i et callcenter/kundeservicecenter/helpdeskfunktion</p>\r\n<p class=\"Liste1\">\r\n   <span class=\"Liste1Nr\">–</span> Du er meget fortrolig med at arbejde med PC-programmer</p>\r\n<p class=\"Liste1\">\r\n   <span class=\"Liste1Nr\">–</span> Du har generelt god teknisk forståelse</p>\r\n<p class=\"BilagtekstListe\">\r\n   <span class=\"Bold\">Du:</span>\r\n</p>\r\n<p class=\"Liste1\">\r\n   <span class=\"Liste1Nr\">–</span> Motiveres af at give kunderne en let og problemfri hverdag med brugen af software</p>\r\n<p class=\"Liste1\">\r\n   <span class=\"Liste1Nr\">–</span> Taler og skriver perfekt dansk</p>\r\n<p class=\"Liste1\">\r\n   <span class=\"Liste1Nr\">–</span> Er energisk og selvmotiverende</p>\r\n<p class=\"Liste1\">\r\n   <span class=\"Liste1Nr\">–</span> Besidder en stor portion empati og positivitet</p>\r\n<p class=\"Liste1\">\r\n   <span class=\"Liste1Nr\">–</span> Arbejder selvstændigt og vedholdende</p>\r\n<p class=\"Liste1\">\r\n   <span class=\"Liste1Nr\">–</span> Har god erfaring med kundeservice, gerne chat, e-mail og telefonsupport</p>\r\n<p class=\"Liste1\">\r\n   <span class=\"Liste1Nr\">–</span> Er en stærk holdspiller med gode samarbejds- og kommunikationsevner</p>\r\n<p class=\"Liste1\">\r\n   <span class=\"Liste1Nr\">–</span> Har en god telefonstemme</p>\r\n<p class=\"Liste1\">\r\n   <span class=\"Liste1Nr\">–</span> Kan håndtere stressede situationer</p>\r\n<p class=\"Liste1\">\r\n   <span class=\"Liste1Nr\">–</span> Er lærenem og omstillingsparat</p>\r\n<p>[. . . ]\"</p>\r\n<p>Den 3. august 2012 søgte klager den ledige stilling.</p>\r\n<p>Den 6. august 2012 fik klager afslag på sin ansøgning.</p>\r\n<p>Den 7. august fremsendte koordinator A et svar til klager, hvor hun skrev, at hun ikke kunne begrunde afslaget, da hun ikke var ansvarlig for ansættelsen.</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager </span>gør gældende, at han er blevet udsat for forskelsbehandling på grund af alder.</p>\r\n<p>Klager opfyldte de formelle krav til stillingen. Han var tidligere kunde ved indklagede, og havde derfor en forventning om at blive behandlet med respekt.</p>\r\n<p>Han kunne ikke få en saglig begrundelse for årsagen til, at han ikke kom i betragtning til stillingen. Han er derfor overbevist om, at indklagede ønskede at ansætte en yngre profil i stillingen.</p>\r\n<p>Klager undrer sig over, at indklagede ikke fandt hans kvalifikationer relevante for stillingen på grund af manglende support erfaring, da han gennem en årrække havde været bruger af indklagedes system og software. Indklagede kunne uden problemer have oplyst klager om dette på et tidligere tidspunkt.</p>\r\n<p>Klager er i dag ansat i en supporter stilling i en anden virksomhed.</p>\r\n<p>\r\n   <span class=\"Bold\">Indklagede </span>gør gældende, at der ikke er sket forskelsbehandling af klager.</p>\r\n<p>I forbindelse med ansættelsen af en medarbejder til stillingen som hotline-supporter blev de pågældende ansøgere vurderet ud fra kriterierne \"erfaring og aktivt arbejdet i et callcenter/kundeservice\" samt \"erfaring og aktivt arbejdet i IT Helpdesk/IT Support\".</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Ligebehandlingsnævnet behandler klager over forskelsbehandling på grund af køn på arbejdsmarkedet.</p>\r\n<p>En arbejdsgiver må ikke forskelsbehandle lønmodtagere eller ansøgere til ledige stillinger ved blandt andet ansættelse.</p>\r\n<p>Hvis klageren påviser faktiske omstændigheder for, at der kan være udøvet forskelsbehandling, påhviler det modparten at bevise, at princippet om ligebehandling ikke er blevet krænket.</p>\r\n<p>Nævnet finder ikke, at klager har påvist faktiske omstændigheder, der taler for, at han er blevet udsat for forskelsbehandling på grund af alder.</p>\r\n<p>Der er således til sagen ikke fremkommet oplysninger, der tyder på, at klagers alder skulle være tillagt betydning ved indklagedes vurdering af hans ansøgning. Det forhold at klager ikke kunne få en begrundelse for afslaget af indklagede kan ikke medføre en ændret vurdering.</p>\r\n<p>Klager får derfor ikke medhold i klagen.</p>\r\n<p>\r\n   <span class=\"Italic\">&lt;7100545-12&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/02/2015"
        },
        {
            "displayName": "Accession",
            "displayValue": "W20131002825"
        },
        {
            "displayName": "Entydig dokumentidentifikation",
            "displayValue": "CF001012"
        },
        {
            "displayName": "Dato for indlæggelse",
            "displayValue": "06/02/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10028"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "10/04/2013"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "7100545-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}