{
    "id": 223819,
    "title": "Bekendtgørelse om krav om mundbind m.v. i sundhedssektoren i forbindelse med håndtering af covid-19",
    "documentTypeId": "60",
    "isSagsforlobPeriodValid": true,
    "shortName": "BEK nr 1150 af 02/06/2021",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om krav om mundbind m.v. i sundhedssektoren i forbindelse med håndtering af covid-19</p>\r\n<p class=\"Indledning2\">I medfør af § 30, § 36 og § 66, stk. 3, i epidemiloven, lov nr. 285 af 27. februar 2021, og efter forelæggelse for Epidemiudvalget i henhold til § 9, stk. 1, i epidemiloven fastsættes:</p>\r\n<p class=\"Paragraf\" id=\"idb5a8f20a-2a03-46e5-9af0-870efb9230fa\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Denne bekendtgørelse gælder for følgende offentlige og private institutioner m.v. på sundhedsområdet:</p>\r\n<p class=\"Liste1\">\r\n   <span class=\"Liste1Nr\" id=\"idb0da00ca-9ac1-4724-b145-c0ed59611e95\">1)</span> Offentlige og private sygehuse og klinikker, hvorved forstås regionale sygehuse og tilknyttede behandlingsinstitutioner, jf. § 74, stk. 2, i sundhedsloven, regionale læge- og speciallægeklinikker og lignende, foreningsejede specialsygehuse, private sygehuse og klinikker, hospicer samt private læge- og speciallægeklinikker.</p>\r\n<p class=\"Liste1\">\r\n   <span class=\"Liste1Nr\" id=\"id5b979585-a563-475c-9f15-7229041167f0\">2)</span> Klinikker m.v. i praksissektoren, jf. § 57 i sundhedsloven, herunder ved alment praktiserende læger, praktiserende speciallæger, praktiserende tandlæger, fysioterapeuter, praktiserende psykologer, m.v.</p>\r\n<p class=\"Liste1\">\r\n   <span class=\"Liste1Nr\" id=\"id208369a1-c62c-453d-a738-0c463ed2b4fa\">3)</span> Kommunale sundhedstilbud, hvorved forstås sundhedstilbud med fysisk fremmøde oprettet i henhold til kapitel 34-41 i sundhedsloven, herunder forebyggende og sundhedsfremmende tilbud, kommunale akutpladser, sygeplejeklinikker, tandplejeklinikker, genoptræningsfaciliteter, m.v.</p>\r\n<p class=\"Paragraf\" id=\"id1297d995-00d9-440e-9051-a688e42a6e39\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Personer på 12 år og derover, herunder patienter, besøgende og medarbejdere, skal på institutioner m.v., der er omfattet af § 1, have tildækket mund og næse ved brug af mundbind eller visir, når de befinder sig i lokaler, hvortil offentligheden har adgang, jf. dog §§ 3-5.</p>\r\n<p class=\"Stk2\">\r\n   <span class=\"StkNr\" id=\"ida1d24d1c-8449-41f8-8f3c-c1969d084279\">Stk. 2.</span> Der kan ske bortvisning af besøgende, der uberettiget undlader at bære mundbind eller visir efter stk. 1.</p>\r\n<p class=\"Paragraf\" id=\"id9c2c079e-45a6-4be5-b107-cc07394b8a99\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Kravet om mundbind eller visir i § 2, stk. 1, gælder ikke for følgende personer:</p>\r\n<p class=\"Liste1\">\r\n   <span class=\"Liste1Nr\" id=\"idf0df7038-bfcd-4d5b-b302-6689ec4e7b8d\">1)</span> Patienter, der er indlagt på sygehus m.v., omfattet af § 1, nr. 1.</p>\r\n<p class=\"Liste1\">\r\n   <span class=\"Liste1Nr\" id=\"id07513331-785a-48e1-8293-19b15d52abc2\">2)</span> Medarbejdere og lignende, der opholder sig i et aflukket rum eller bag en afskærmning, hvortil alene medarbejdere og lignende har adgang.</p>\r\n<p class=\"Liste1\">\r\n   <span class=\"Liste1Nr\" id=\"ide684f609-3d03-43fc-a6a2-612127445172\">3)</span> Borgere og patienter under udøvelse af træningsaktivitet hos fysioterapeut, jf. § 1, nr. 2, og i kommunale genoptræningsfaciliteter, jf. § 1, nr. 3.</p>\r\n<p class=\"Paragraf\" id=\"id1ac33394-11e0-4ffd-8268-25367610e709\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Kravet om mundbind eller visir i § 2, stk. 1, gælder ikke personer med nedsat bevidsthedsniveau, fysiske eller mentale svækkelser eller andet, der gør, at de ikke er i stand til at bære mundbind eller visir.</p>\r\n<p class=\"Paragraf\" id=\"id495a7b74-d5f5-4d4c-8153-bc8c60735e2a\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Uanset § 2, stk. 1, kan mundbind eller visir fjernes helt eller delvist, hvis der er en anerkendelsesværdig årsag til det, herunder i følgende situationer:</p>\r\n<p class=\"Liste1\">\r\n   <span class=\"Liste1Nr\" id=\"id1dd8f857-64ca-43f9-aa07-c356d8dedc79\">1)</span> Under kortvarig indtagelse af mad og drikke, såfremt dette er tilladt i henhold til ordensreglerne for den pågældende institution m.v.</p>\r\n<p class=\"Liste1\">\r\n   <span class=\"Liste1Nr\" id=\"id2e7e01ea-b4c9-4ca8-bec1-6588f5992d14\">2)</span> Under indtagelse af medicin.</p>\r\n<p class=\"Liste1\">\r\n   <span class=\"Liste1Nr\" id=\"id3998bcd7-f042-4323-a184-fe6d29c97a06\">3)</span> Under samtale med personer, der mundaflæser.</p>\r\n<p class=\"Liste1\">\r\n   <span class=\"Liste1Nr\" id=\"id5e4d1880-e07c-430b-98ce-c2be2a84afbb\">4)</span> Hvis mundbindet eller visiret giver vejrtrækningsbesvær eller kvælningsfornemmelser.</p>\r\n<p class=\"Liste1\">\r\n   <span class=\"Liste1Nr\" id=\"id9c31ac72-9612-4ab7-bdad-7a01bbfc559f\">5)</span> Hvis politiet skal foretage identifikation.</p>\r\n<p class=\"Liste1\">\r\n   <span class=\"Liste1Nr\" id=\"id0c49aefe-8767-4b52-9a01-54eaa3abf1a3\">6)</span> Hvis børn og unge eller personer med psykisk eller fysisk funktionsnedsættelse af forskellige årsager skal trøstes eller bliver skræmt over brugen af mundbind eller visir.</p>\r\n<p class=\"Paragraf\" id=\"ide03a0cb4-d2b4-4c04-a9d3-3b24e3a90de0\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Ved mundbind forstås i § 2, stk. 1, engangsmundbind eller stofmundbind, der dækker næse og mund, og som er fæstnet med snor, elastik eller lignende bag ørerne eller bag hovedet og er tætsluttende omkring ansigtet.</p>\r\n<p class=\"Stk2\">\r\n   <span class=\"StkNr\" id=\"idf5cf3f9b-8aee-4321-8820-03dbe2922160\">Stk. 2.</span> Ved visir forstås i § 2, stk. 1, skærme af plastik, der dækker øjne, næse og mund eller næse og mund, men som ikke er tætsluttende omkring ansigtet.</p>\r\n<p class=\"Paragraf\" id=\"id13a57a46-8a7a-42bb-aefe-86ba7d65656b\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Institutioner m.v., som er omfattet af krav om brug af mundbind eller visir efter § 2, stk. 1, skal opfylde følgende krav:</p>\r\n<p class=\"Liste1\">\r\n   <span class=\"Liste1Nr\" id=\"ida1145a4f-ce57-4f0f-a246-ea17947cd4b4\">1)</span> Der skal i eller ved lokalerne m.v. opsættes informationsmateriale om kravet om at bruge mundbind eller visir efter § 2, stk. 1, og om mulighed for bortvisning ved manglende efterkommelse af kravet, jf. § 2, stk. 2.</p>\r\n<p class=\"Liste1\">\r\n   <span class=\"Liste1Nr\" id=\"idf6233eea-c381-4525-9382-2b0b835fda57\">2)</span> Der må alene tillades adgang for besøgende, der overholder kravet om at bruge mundbind eller visir efter § 2, stk. 1, jf. dog §§ 3-5.</p>\r\n<p class=\"Liste1\">\r\n   <span class=\"Liste1Nr\" id=\"id71269702-0018-4d0f-85b3-f731a9706eb5\">3)</span> Det skal sikres, at medarbejdere og lignende overholder kravet om at bruge mundbind eller visir efter § 2, stk. 1, jf. dog §§ 3-5.</p>\r\n<p class=\"Liste1\">\r\n   <span class=\"Liste1Nr\" id=\"id8aeba65b-83a7-4c35-8fd9-ae83c125ede8\">4)</span> Det skal sikres, at patienter, borgere og besøgende, der undtagelsesvis ikke har medbragt mundbind m.v. ved fremmøde i lokaler, der er omfattet af krav efter § 2, stk. 1, og som ikke med rimelighed i situationen kan fremskaffe mundbind m.v., vederlagsfrit kan få udleveret mundbind til brug for den konkrete situation.</p>\r\n<p class=\"Paragraf\" id=\"ide42910a5-d457-42b5-84ba-16837594b433\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Med bøde straffes den, der overtræder § 7, nr. 1-3.</p>\r\n<p class=\"Stk2\">\r\n   <span class=\"StkNr\" id=\"id374338ad-7539-41df-b2ee-f829055f6b0e\">Stk. 2.</span> Med bøde straffes den, der ikke forlader lokaler, som er omfattet af krav efter § 2, stk. 1, efter at være blevet bortvist, jf. § 2, stk. 2, i forbindelse med den håndhævelse, som institutioner m.v. foretager af kravet om mundbind eller visir, jf. § 7, nr. 2.</p>\r\n<p class=\"Stk2\">\r\n   <span class=\"StkNr\" id=\"id0b37bf3c-d677-4dc5-82b6-31358289d81a\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens kapitel 5.</p>\r\n<p class=\"Paragraf\" id=\"ide8db7135-9480-4563-9a38-1157f1c61c00\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Bekendtgørelsen træder i kraft den 10. juni 2021.</p>\r\n<p class=\"Stk2\">\r\n   <span class=\"StkNr\" id=\"id73d09db8-48b5-4b07-ad77-5282d6544f6b\">Stk. 2.</span> Bekendtgørelsen ophæves den 8. juli 2021.</p><div class=\"Givet\" id=\"Givet\"><p class=\"Givet\" align=\"center\">Sundhedsministeriet, den 2. juni 2021</p><p class=\"Sign1\" align=\"center\">Magnus Heunicke</p><p class=\"Sign2\" align=\"right\">/ Sabine Godsvig Laursen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/06/2021"
        },
        {
            "displayName": "Accession",
            "displayValue": "B20210115005"
        },
        {
            "displayName": "Entydig dokumentidentifikation",
            "displayValue": "DI000216"
        },
        {
            "displayName": "Dato for førstegangsindlæggelse",
            "displayValue": "08/06/2021"
        },
        {
            "displayName": "Dato for indlæggelse",
            "displayValue": "08/06/2021"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1150"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "02/06/2021"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Sundhedsmin., j.nr. 2109571"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}