{
    "id": 122150,
    "title": "Bekendtgørelse af aftale af 29. september 2008 med Sverige om gensidig anerkendelse af helbredskrav ved udførelse af sikkerhedsklassificerede funktioner på jernbaneområdet",
    "documentTypeId": "220",
    "isSagsforlobPeriodValid": true,
    "shortName": "BKI nr 46 af 01/12/2008",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse af aftale af 29. september 2008 med Sverige om gensidig anerkendelse af helbredskrav ved udførelse af sikkerhedsklassificerede funktioner på jernbaneområdet</p>\r\n      <p class=\"Tekst\">Den 29. september 2008 undertegnedes i København en aftale mellem Trafikstyrelsen og Sveriges Järnvägsstyrelse om gensidig anerkendelse af helbredskrav ved udførelse af sikkerhedsklassificerede funktioner på jernbaneområdet.</p>\r\n      <p class=\"Tekst\">Aftalen har følgende ordlyd:</p>\r\n      <p class=\"Tekstoverskrift\"><span class=\"Bold\">Aftale mellem Trafikstyrelsen og Järnvägsstyrelsen om gensidig anerkendelse af helbredskrav ved udførelse af sikkerhedsklassificerede funktioner på jernbaneområdet</span></p>\r\n      <p class=\"Tekstoverskrift\"><span class=\"Bold\">Anvendelsesområde</span></p>\r\n      <p class=\"Tekstoverskrift\">Artikel 1</p>\r\n      <p class=\"Tekst\">Denne aftale vedrører anerkendelse af helbredskrav for personer, som udfører sikkerhedsklassificerede funktioner på jernbaneområdet i Danmark henholdsvis Sverige.</p>\r\n      <p class=\"Tekst\">Aftalen kan anvendes, når personer for en jernbanevirksomhed eller en infrastrukturforvalter i det ene aftaleparts land udfører en sikkerhedsklassificeret funktion i den anden aftaleparts land.</p>\r\n      <p class=\"Tekstoverskrift\"><span class=\"Bold\">Aftalens parter</span></p>\r\n      <p class=\"Tekstoverskrift\">Artikel 2</p>\r\n      <p class=\"Tekst\">Aftalens parter er den myndighed i Danmark som udsteder bevis på opfyldelsen af helbredskrav for udførelse af sikkerhedsklassificerede funktioner i form af helbredsgodkendelse og den myndighed i Sverige som udsteder tilladelser til at drive jernbanevirksomhed og udøver tilsyn med at infrastrukturforvalter og jernbanevirksomheder kun anvender personale som med hensyn til helbredstilstand er egnet for sikkerhedstjeneste.</p>\r\n      <p class=\"Tekst\">Aftalens parter ved aftaletidspunktet er for Danmark Trafikstyrelsen og for Sverige Järnvägsstyrelsen.</p>\r\n      <p class=\"Tekstoverskrift\"><span class=\"Bold\">Gensidig anerkendelse</span></p>\r\n      <p class=\"Tekstoverskrift\">Artikel 3</p>\r\n      <p class=\"Tekst\">Gennem denne aftale forpligter parterne sig til at anerkende, at den som opfylder helbredskravene for udførelse af en specifik sikkerhedsklassificeret funktion i den ene aftaleparts land også opfylder helbredskravene for udførelsen af den samme funktion i den anden aftaleparts land.</p>\r\n      <p class=\"Tekstoverskrift\">Artikel 4</p>\r\n      <p class=\"Tekst\">Aftalen indebærer, at personer som opfylder helbredskravene, og som kan anvendes af en jernbanevirksomhed eller en infrastrukturforvalter til at udføre en sikkerhedsklassificeret funktion i det ene aftaleparts land, uden ny vurdering kan anvendes af jernbanevirksomheden eller infrastrukturforvalteren til udførelse af en sikkerhedsklassificeret funktion i den anden aftaleparts land.</p>\r\n      <p class=\"Tekstoverskrift\"><span class=\"Bold\">Underretningspligt</span></p>\r\n      <p class=\"Tekstoverskrift\">Artikel 5</p>\r\n      <p class=\"Tekst\">Aftaleparterne skal holde hinanden underrettet om ændringer i national lovgivning angående opfyldelse af helbredskrav for udførelse af sikkerhedsklassificerede funktioner på jernbaneområdet samt om ændring af hvilken myndighed som er aftalepart og om andre relevante oplysninger.</p>\r\n      <p class=\"Tekstoverskrift\"><span class=\"Bold\">Ikrafttræden</span></p>\r\n      <p class=\"Tekstoverskrift\">Artikel 6</p>\r\n      <p class=\"Tekst\">Denne aftale træder i kraft, når begge parter har undertegnet aftalen.</p>\r\n      <p class=\"Tekst\">Ændringer i denne aftale træder i kraft den dag, en ændringsaftale er undertegnet af aftaleparterne.</p>\r\n      <p class=\"Tekstoverskrift\">Artikel 7</p>\r\n      <p class=\"Tekst\">En aftalepart kan opsige aftalen ved skriftlig meddelelse til den anden aftalepart. Opsigelsen af aftalen får virkning 6 måneder efter den dag den anden aftalepart har modtaget meddelelse om opsigelsen.</p>\r\n      <p class=\"Tekst\">Aftalen undertegnes i to eksemplarer; et på dansk og et på svensk.</p>\r\n      <p class=\"Tekst\">For Järnvägsstyrelsen</p>\r\n      <p class=\"Tekst\"><span class=\"Italic\">Ove Andersson</span></p>\r\n      <p class=\"Tekst\">Generaldirektør</p>\r\n      <p class=\"Tekst\">For Trafikstyrelsen</p>\r\n      <p class=\"Tekst\"><span class=\"Italic\">Carsten Falk Hansen</span></p>\r\n      <p class=\"Tekst\">Direktør</p>\r\n      <p class=\"Tekst\">Aftalen, der ikke gælder for Færøerne og Grønland, trådte i medfør af artikel 6 i kraft den 29. september 2008.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Udenrigsministeriet, den 1. december 2008</I></P><P CLASS=SIGN1 ALIGN=\"CENTER\">Per Stig Møller</P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/12/2008"
        },
        {
            "displayName": "Accession",
            "displayValue": "L20080004664"
        },
        {
            "displayName": "Entydig dokumentidentifikation",
            "displayValue": "AS001042"
        },
        {
            "displayName": "Dato for førstegangsindlæggelse",
            "displayValue": "03/12/2008"
        },
        {
            "displayName": "Dato for indlæggelse",
            "displayValue": "03/12/2008"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "46"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "01/12/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Ressortministeriets journalnummer",
            "displayValue": "Udenrigsmin., UP j.nr. 90.DAN.1.a."
        },
        {
            "displayName": "Stikord",
            "displayValue": "Arbejdsforhold og  -marked (UDE), Landtransport"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}