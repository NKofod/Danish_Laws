{
    "id": 2563,
    "title": "Bekendtgørelse af lov om forbrugerbeskyttelse ved erhvervelse af fast ejendom m.v.",
    "documentTypeId": "30",
    "isSagsforlobPeriodValid": true,
    "shortName": "LBK nr 1142 af 28/09/2007",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse af lov om forbrugerbeskyttelse ved erhvervelse af fast ejendom m.v.</p><p class=\"Indledning2\">Herved bekendtgøres lov nr. 391 af 14. juni 1995 om forbrugerbeskyttelse ved erhvervelse af fast ejendom m.v. med de ændringer, der følger af § 17 i lov nr. 234 af 2. april 1997, § 1 i lov nr. 437 af 31. maj 2000, § 3 i lov nr. 406 af 28. maj 2003, § 39 i lov nr. 585 af 24. juni 2005 og § 4 i lov nr. 453 af 22. maj 2006.</p><p class=\"Kapitel\"><a name=\"Kap1\">Kapitel 1</a></p><p class=\"KapitelOverskrift2\">Tilstandsrapporter og oplysninger om ejerskifteforsikring</p><p class=\"Paragraf\"><span class=\"ParagrafNr\">§ 1.</span> Reglerne i dette kapitel gælder for aftaler om køb af fast ejendom, når ejendommen hovedsagelig anvendes til beboelse for sælgeren eller hovedsagelig er bestemt til beboelse for køberen, jf. dog stk. 2.</p><p class=\"Stk2\"><span class=\"StkNr\">Stk. 2.</span> Reglerne gælder ikke for aftaler om køb af ubebygget grund eller grund med bygning under opførelse eller for køb af landbrugsejendom, der er undergivet landbrugspligt, medmindre købsaftalen er betinget af, at landbrugspligten ophæves.</p><p class=\"Paragraf\"><span class=\"ParagrafNr\">§ 2.</span> Har køberen fra sælgeren modtaget en rapport om bygningernes fysiske tilstand (en tilstandsrapport) og oplysning om ejerskifteforsikring, jf. §§ 4 og 5, kan køberen ikke over for sælgeren påberåbe sig, at en bygnings fysiske tilstand er mangelfuld, jf. dog stk. 2-6. Køberen kan heller ikke over for sælgeren påberåbe sig, at en fejl burde have været nævnt i tilstandsrapporten.</p><p class=\"Stk2\"><span class=\"StkNr\">Stk. 2.</span> Stk. 1 gælder kun, hvis køberen har modtaget den i stk. 1 nævnte tilstandsrapport og oplysning om ejerskifteforsikring inden aftalens indgåelse, dog senest inden køberens afgivelse af købstilbud, som antages af sælgeren.</p><p class=\"Stk2\"><span class=\"StkNr\">Stk. 3.</span> Fremlægger sælgeren tilbud på en ejerskifteforsikring, jf. § 5, gælder stk. 1 kun, hvis sælgeren inden det i stk. 2 nævnte tidspunkt ved et skriftligt og bindende løfte har forpligtet sig til at indbetale et beløb til køberen svarende til mindst halvdelen af den tilbudte samlede præmie for den pågældende forsikring, såfremt køberen tegner denne eller en anden forsikring, som opfylder de i § 5 nævnte betingelser.</p><p class=\"Stk2\"><span class=\"StkNr\">Stk. 4.</span> Sælgeren skal inden det i stk. 2 nævnte tidspunkt have sikret sig, at køberen er bekendt med de i stk. 1 nævnte retsvirkninger. I modsat fald gælder stk. 1 ikke, medmindre der er særlig grund til at antage, at køberen på anden måde var bekendt hermed.</p><p class=\"Stk2\"><span class=\"StkNr\">Stk. 5.</span> Uanset bestemmelsen i stk. 1 kan køberen påberåbe sig forhold, som er opstået efter udarbejdelsen eller fornyelsen af tilstandsrapporten, jf. § 4, stk. 1, samt påberåbe sig, at et forhold strider mod en servitut eller offentligretlige forskrifter. Køberen kan desuden påberåbe sig en mangel, hvis sælgeren har ydet en garanti med hensyn til det pågældende forhold eller har handlet svigagtigt eller groft uagtsomt. Køberen kan i øvrigt gøre erstatningskrav gældende efter almindelige regler, hvis sælgeren har opført bygningen med salg for øje.</p><p class=\"Stk2\"><span class=\"StkNr\">Stk. 6.</span> Er en bygnings fysiske tilstand mangelfuld, hindrer bestemmelsen i stk. 1 ikke, at køberen kan indtræde i krav, som sælgeren i anledning af det samme forhold ved bygningen ville have haft mod tidligere sælgere og mod den, der har medvirket ved opførelsen af bygningen.</p><p class=\"Paragraf\"><span class=\"ParagrafNr\">§ 3.</span> Køberen kan over for en bygningssagkyndig, der har udarbejdet en tilstandsrapport som nævnt i § 4, stk. 1, 1. pkt., fremsætte krav om skadeserstatning for fejl, der burde have været omtalt i rapporten. Har sælgeren måttet betale et beløb til køber på grund af fejl, der burde have været omtalt i en sådan rapport, tilkommer der sælgeren en rimelig godtgørelse.</p><p class=\"Stk2\"><span class=\"StkNr\">Stk. 2.</span> Har den, som vil påberåbe sig, at en fejl burde have været omtalt i tilstandsrapporten, ikke givet den bygningssagkyndige meddelelse herom inden 5 år fra den overtagelsesdag, som er aftalt mellem køberen og sælgeren, dog senest 6 år fra rapportens datering, mister den pågældende retten til at påberåbe sig, at fejlen burde have været omtalt i tilstandsrapporten. Det gælder dog ikke, hvis den bygningssagkyndige har ydet en garanti for et længere tidsrum eller har handlet svigagtigt eller groft uagtsomt.</p><p class=\"Paragraf\"><span class=\"ParagrafNr\">§ 4.</span> En tilstandsrapport skal for at have de i § 2 nævnte retsvirkninger være udarbejdet af en bygningssagkyndig, der er godkendt ved beskikkelse eller certificering, jf. stk. 2, og skal være udfærdiget på et skema, der er godkendt af økonomi- og erhvervsministeren. Tilstandsrapporten skal endvidere være udarbejdet eller fornyet af den bygningssagkyndige mindre end 6 måneder før den dag, hvor køberen modtager rapporten.</p><p class=\"Stk2\"><span class=\"StkNr\">Stk. 2.</span> Økonomi- og erhvervsministeren fastsætter regler om godkendelse som bygningssagkyndig, herunder om ansvarsforsikring og andre betingelser for godkendelse, om gebyr for godkendelse m.v., om bortfald af godkendelse samt om administrationen af godkendelsesordningen. Økonomi- og erhvervsministeren fastsætter endvidere regler om virksomheden som bygningssagkyndig, herunder om den bygningssagkyndiges undersøgelse til brug for udarbejdelsen af en tilstandsrapport, samt regler om den bygningssagkyndiges vederlag. Økonomi- og erhvervsministeren kan herudover fastsætte regler om tildeling af påtaler, advarsler eller inddragelse af godkendelsen som bygningssagkyndig, herunder om offentliggørelse af navne på og firmatilknytningsforhold for bygningssagkyndige, der har fået tildelt advarsler eller fået beskikkelsen inddraget som følge af alvorlige eller gentagne fejl i tilstandsrapporterne.</p><p class=\"Stk2\"><span class=\"StkNr\">Stk. 3.</span> Økonomi- og erhvervsministeren kan henlægge sine beføjelser i medfør af denne lov til en styrelse under økonomi- og erhvervsministeren. Det kan endvidere i forskrifter, der fastsættes i medfør af stk. 2, bestemmes, at opgaver i forbindelse med administrationen af godkendelsesordningen overlades til private.</p><p class=\"Stk2\"><span class=\"StkNr\">Stk. 4.</span> Henlægger økonomi- og erhvervsministeren sine beføjelser efter denne lov til Erhvervs- og Byggestyrelsen, jf. stk. 3, kan ministeren fastsætte regler om klageadgang, herunder at klager ikke kan indbringes for anden administrativ myndighed.</p><p class=\"Stk2\"><span class=\"StkNr\">Stk. 5.</span> Straffelovens §§ 144, 150, 152 og 155-157 finder tilsvarende anvendelse på godkendte bygningssagkyndige.</p><p class=\"Paragraf\"><span class=\"ParagrafNr\">§ 5.</span> Oplysning om ejerskifteforsikring skal for at have de i § 2 nævnte retsvirkninger være skriftlig og indeholde en meddelelse fra et forsikringsselskab om,</p><p class=\"Tekst2\"><div><p class=\"Liste1\"><span class=\"Liste1Nr\">1)</span> på hvilke vilkår køberen kan tegne en forsikring vedrørende ejendommen, som i mindst 5 år efter overtagelsesdagen og med mulighed for forlængelse til i alt mindst 10 år dækker fejl ved bygningernes fysiske tilstand, der var til stede ved købers overtagelse af ejendommen, og som ikke er nævnt eller er klart forkert beskrevet i tilstandsrapporten, jf. § 4, eller</p><p class=\"Liste1\"><span class=\"Liste1Nr\">2)</span> hvilke særlige forhold ved den pågældende ejendoms fysiske tilstand der medfører, at der ikke kan tegnes en forsikring som nævnt i nr. 1.</p></div></p><p class=\"Stk2\"><span class=\"StkNr\">Stk. 2.</span> Den i stk. 1, nr. 1, omhandlede meddelelse skal være udformet som et bindende tilbud til køberen og angive en rimelig frist for antagelse af tilbudet.</p><p class=\"Stk2\"><span class=\"StkNr\">Stk. 3.</span> Justitsministeren kan fastsætte regler om dækningsomfanget for de i stk. 1 nævnte forsikringer samt om indholdet af de i stk. 1 nævnte meddelelser fra forsikringsselskaber.</p><p class=\"Kapitel\"><a name=\"Kap2\">Kapitel 2</a></p><p class=\"KapitelOverskrift2\">Fortrydelsesret ved køb af fast ejendom m.v.</p><p class=\"Paragraf\"><span class=\"ParagrafNr\">§ 6.</span> Reglerne i dette kapitel gælder med de i stk. 2 nævnte undtagelser for aftaler om køb af fast ejendom, når ejendommen hovedsagelig er bestemt til beboelse for køberen, samt under samme betingelse for aftaler om køb af andel i en andelsboligforening og køb af aktie eller andet adkomstdokument med tilknyttet brugsret til en bolig.</p><p class=\"Stk2\"><span class=\"StkNr\">Stk. 2.</span> Reglerne gælder ikke for aftaler om køb af fast ejendom m.v. på auktion, eller når der ved aftalens indgåelse er indgivet begæring om tvangsauktion og køberen vidste eller burde vide dette. Reglerne gælder endvidere ikke for køb af landbrugsejendom, der er undergivet landbrugspligt, eller for køb, som er omfattet af lov om forbrugeraftaler, der giver brugsret til fast ejendom på timesharebasis.</p><p class=\"Stk2\"><span class=\"StkNr\">Stk. 3.</span> Har sælgeren handlet som led i sit erhverv, eller er aftalen indgået eller formidlet for sælgeren af en erhvervsdrivende som led i dennes erhverv, har sælgeren bevisbyrden for, at aftalen ikke er omfattet af reglerne i dette kapitel.</p><p class=\"Paragraf\"><span class=\"ParagrafNr\">§ 7.</span> Når der er indgået en aftale om køb, kan køberen træde tilbage fra aftalen på de betingelser, som er nævnt i §§ 8-11 (fortrydelsesret).</p><p class=\"Stk2\"><span class=\"StkNr\">Stk. 2.</span> Så længe et tilbud om køb ikke er antaget af sælgeren, kan køberen tilbagekalde sit tilbud ved at give underretning herom til sælgeren.</p><p class=\"Paragraf\"><span class=\"ParagrafNr\">§ 8.</span> Fortrydelsesretten er betinget af, at køberen senest 6 hverdage efter aftalens indgåelse giver skriftlig underretning til sælgeren om, at køberen vil træde tilbage fra aftalen, jf. dog stk. 2. Underretningen skal være kommet frem inden fristens udløb.</p><p class=\"Stk2\"><span class=\"StkNr\">Stk. 2.</span> Er aftalen indgået ved køberens antagelse af sælgerens tilbud om salg, skal den i stk. 1 nævnte underretning være kommet frem senest 6 hverdage efter, at tilbudet er kommet til køberens kundskab.</p><p class=\"Paragraf\"><span class=\"ParagrafNr\">§ 9.</span> Er en aftale om køb blevet tinglyst, er fortrydelsesretten betinget af, at køberen inden udløbet af den i § 8 nævnte frist foretager det fornødne til aflysning af aftalen.</p><p class=\"Paragraf\"><span class=\"ParagrafNr\">§ 10.</span> Har køberen taget ejendommen i brug, er fortrydelsesretten betinget af, at ejendommen inden udløbet af den i § 8 nævnte frist stilles til sælgerens disposition.</p><p class=\"Stk2\"><span class=\"StkNr\">Stk. 2.</span> Har køberen efter aftalens indgåelse foretaget fysiske indgreb i eller forandringer på ejendommen, er fortrydelsesretten betinget af, at køberen inden udløbet af den i § 8 nævnte frist tilbagefører ejendommen til væsentlig samme tilstand som før indgrebet eller forandringen.</p><p class=\"Stk2\"><span class=\"StkNr\">Stk. 3.</span> Er ejendommen efter aftalens indgåelse blevet beskadiget eller forringet på anden måde som følge af, at køberen eller andre, der har haft adgang til ejendommen i køberens interesse, har udvist uagtsomhed, er fortrydelsesretten betinget af, at køberen inden udløbet af den i § 8 nævnte frist udbedrer forholdet. Køberen har bevisbyrden for, at der ikke er udvist uagtsomhed.</p><p class=\"Paragraf\"><span class=\"ParagrafNr\">§ 11.</span> Fortrydelsesretten er betinget af, at køberen inden udløbet af den i § 8 nævnte frist betaler en godtgørelse på 1 pct. af købesummen til sælgeren, jf. dog stk. 2. Køberen kan med frigørende virkning betale til en erhvervsdrivende som nævnt i § 6, stk. 3.</p><p class=\"Stk2\"><span class=\"StkNr\">Stk. 2.</span> Køberen skal ikke betale godtgørelse efter stk. 1, såfremt aftalen er indgået med en sælger, der har opført ejendommen med salg for øje, eller hvis hovederhverv er at sælge fast ejendom, når sælgeren har handlet som led i dette erhverv. Går aftalen ud på køb af en grund samt ny- eller færdigopførelse af en hel bygning på grunden som nævnt i § 14, finder § 17 tilsvarende anvendelse.</p><p class=\"Paragraf\"><span class=\"ParagrafNr\">§ 12.</span> Har køberen betalt en del af købesummen, skal sælgeren ved tilbagetrædelse straks tilbagebetale det modtagne med fradrag af eventuelle beløb efter § 11. Fradrag kan ske, selv om køberen har indbetalt beløbet til en erhvervsdrivende som nævnt i § 6, stk. 3.</p><p class=\"Stk2\"><span class=\"StkNr\">Stk. 2.</span> Har sælgeren fra køberen som sikkerhed for købesummens betaling modtaget et pantebrev med pant i ejendommen eller et tilsvarende dokument, skal sælgeren ved tilbagetrædelse straks tilbagegive dette. Kan sælgeren ikke straks tilbagegive dokumentet, skal sælgeren holde køberen skadesløs for ethvert krav i henhold til dokumentet, og køberen kan kræve, at sælgeren stiller betryggende sikkerhed herfor.</p><p class=\"Paragraf\"><span class=\"ParagrafNr\">§ 13.</span> Lørdage og grundlovsdag anses ikke for hverdage ved beregningen af fortrydelsesfristen, jf. § 8.</p><p class=\"Kapitel\"><a name=\"Kap3\">Kapitel 3</a></p><p class=\"KapitelOverskrift2\">Fortrydelsesret ved aftaler om køb eller opførelse af hele bygninger</p><p class=\"Paragraf\"><span class=\"ParagrafNr\">§ 14.</span> Reglerne i dette kapitel gælder for aftaler om køb eller opførelse af hele bygninger, som en erhvervsdrivende (entreprenøren) indgår som led i sit erhverv, såfremt</p><p class=\"Tekst2\"><div><p class=\"Liste1\"><span class=\"Liste1Nr\">1)</span> bygningen i det væsentlige skal leveres eller i det væsentlige både projekteres og opføres af entreprenøren,</p><p class=\"Liste1\"><span class=\"Liste1Nr\">2)</span> bygningen efter sin art er bestemt til en- eller tofamiliesbeboelse,</p><p class=\"Liste1\"><span class=\"Liste1Nr\">3)</span> bygningen hovedsagelig er bestemt til en- eller tofamiliesbeboelse for den anden part (bestilleren) og</p><p class=\"Liste1\"><span class=\"Liste1Nr\">4)</span> aftalen om opførelse af bygningen ikke er indgået ved bestillerens antagelse af skriftligt bud, som er fremkommet efter opfordring til flere om at byde inden for en bestemt frist på samme udbudsgrundlag.</p></div></p><p class=\"Stk2\"><span class=\"StkNr\">Stk. 2.</span> Entreprenøren har bevisbyrden for, at en aftale om køb eller opførelse af bygning ikke er omfattet af reglerne i dette kapitel.</p><p class=\"Paragraf\"><span class=\"ParagrafNr\">§ 15.</span> Når der er indgået aftale om køb eller opførelse af en bygning, kan bestilleren træde tilbage fra aftalen på de i § 16 nævnte betingelser (fortrydelsesret).</p><p class=\"Paragraf\"><span class=\"ParagrafNr\">§ 16.</span> Fortrydelsesretten er betinget af, at bestilleren senest 6 hverdage efter aftalens indgåelse giver entreprenøren skriftlig underretning om, at bestilleren vil træde tilbage fra aftalen, jf. dog stk. 2. Underretningen skal være kommet frem inden fristens udløb.</p><p class=\"Stk2\"><span class=\"StkNr\">Stk. 2.</span> Er aftalen indgået ved bestillerens antagelse af et tilbud fra entreprenøren, skal den i stk. 1 nævnte underretning være kommet frem senest 6 hverdage efter, at entreprenørens tilbud er kommet til bestillerens kundskab.</p><p class=\"Paragraf\"><span class=\"ParagrafNr\">§ 17.</span> Træder bestilleren tilbage, kan entreprenøren alene kræve vederlag for arbejde, som efter aftalen allerede skulle være udført, og som er udført.</p><p class=\"Stk2\"><span class=\"StkNr\">Stk. 2.</span> Har bestilleren betalt en del af det aftalte vederlag, eller har entreprenøren fra bestilleren som sikkerhed for vederlagets betaling modtaget et pantebrev eller et tilsvarende dokument, finder § 12 anvendelse med de ændringer, som følger af stk. 1.</p><p class=\"Paragraf\"><span class=\"ParagrafNr\">§ 18.</span> § 13 finder tilsvarende anvendelse ved beregning af fortrydelsesfristen efter § 16.</p><p class=\"Kapitel\"><a name=\"Kap4\">Kapitel 4</a></p><p class=\"KapitelOverskrift2\">Oplysning om fortrydelsesret</p><p class=\"Paragraf\"><span class=\"ParagrafNr\">§ 19.</span> En erhvervsdrivende sælger eller formidler m.v. som nævnt i § 6, stk. 3, skal, inden fortrydelsesfristen begynder at løbe, jf. § 8, i et særskilt dokument give køberen oplysning om fortrydelsesretten efter kapitel 2. Ved aftale om køb eller opførelse af bygning, jf. § 14, skal entreprenøren, inden fortrydelsesfristen begynder at løbe, jf. § 16, give bestilleren oplysning om fortrydelsesretten efter kapitel 3.</p><p class=\"Stk2\"><span class=\"StkNr\">Stk. 2.</span> Justitsministeren fastsætter nærmere regler om de i stk. 1 nævnte oplysningers form og indhold.</p><p class=\"Kapitel\"><a name=\"Kap5\">Kapitel 5</a></p><p class=\"KapitelOverskrift2\">Andre bestemmelser</p><p class=\"Paragraf\"><span class=\"ParagrafNr\">§ 20.</span> Træder køberen tilbage fra en aftale efter reglerne i kapitel 2, er sælgeren med hensyn til en eventuel professionel rådgivers honorarkrav stillet, som om ejendommen ikke var solgt.</p><p class=\"Kapitel\"><a name=\"Kap6\">Kapitel 6</a></p><p class=\"KapitelOverskrift2\">Lovens fravigelighed m.v.</p><p class=\"Paragraf\"><span class=\"ParagrafNr\">§ 21.</span> Reglerne i kapitel 1 kan ikke ved aftale fraviges til skade for køberen eller sælgeren, medmindre den pågældende har handlet som led i sit erhverv. Det kan dog aftales, at køberen uanset bestemmelsen i § 2, stk. 5, 1. pkt., ikke skal kunne påberåbe sig forhold, som er opstået efter udarbejdelsen eller fornyelsen af tilstandsrapporten, jf. § 4, stk. 1.</p><p class=\"Stk2\"><span class=\"StkNr\">Stk. 2.</span> Reglerne i kapitel 2 kan ikke ved aftale fraviges til skade for køberen.</p><p class=\"Stk2\"><span class=\"StkNr\">Stk. 3.</span> Reglerne i kapitel 3 kan ikke ved aftale fraviges til skade for bestilleren.</p><p class=\"Stk2\"><span class=\"StkNr\">Stk. 4.</span> § 20 kan ikke ved aftale fraviges til skade for sælgeren, medmindre den pågældende handler som led i sit erhverv.</p><p class=\"Paragraf\"><span class=\"ParagrafNr\">§ 21 a.</span> Ved købsaftaler, hvor reglerne i kapitel 1 finder anvendelse, jf. § 1, kan bestemmelser i aftalen om, at køberen ikke kan påberåbe sig fysiske mangler ved ejendommen, og andre almindelige forbehold ikke gøres gældende over for køberen, i det omfang sælgeren kunne have opnået den samme retsvirkning ved at følge den i § 2 nævnte fremgangsmåde.</p><p class=\"Kapitel\"><a name=\"Kap7\">Kapitel 7</a></p><p class=\"KapitelOverskrift2\">Straf</p><p class=\"Paragraf\"><span class=\"ParagrafNr\">§ 22.</span> Den, der undlader at give oplysning som nævnt i § 19, stk. 1, straffes med bøde, medmindre strengere straf er forskyldt efter anden lovgivning. Justitsministeren kan i forskrifter, der udstedes i medfør af § 19, stk. 2, fastsætte bødestraf for overtrædelse af bestemmelser i forskrifterne.</p><p class=\"Stk2\"><span class=\"StkNr\">Stk. 2.</span> Er overtrædelsen begået af et selskab, en forening, en fond eller lignende, kan der pålægges den juridiske person som sådan bødeansvar.</p><p class=\"Kapitel\"><a name=\"Kap8\">Kapitel 8</a></p><p class=\"KapitelOverskrift2\">Ikrafttræden m.v.</p><p class=\"Paragraf\"><span class=\"ParagrafNr\">§ 23.</span> Loven træder i kraft den 1. januar 1996 og har virkning for aftaler, der indgås efter ikrafttrædelsen.</p><p class=\"Paragraf\"><span class=\"ParagrafNr\">§ 24. (</span> Udelades)</p><p class=\"Paragraf\"><span class=\"ParagrafNr\">§ 25. </span> (Udelades)</p><p class=\"Paragraf\"><span class=\"ParagrafNr\">§ 26.</span> Loven gælder ikke for Færøerne og Grønland, men kan med undtagelse af § 24 ved kongelig anordning sættes i kraft for disse landsdele med de afvigelser, som de særlige færøske og grønlandske forhold tilsiger.</p><hr class=\"IKraftStreg\" /><p class=\"Tekst2\"><div>Lov nr. 234 af 2. april 1997 <a class=\"FodnoteHenvisning\" name=\"Henvisning_\" href=\"#\">1)</a>om forbrugeraftaler, der giver brugsret til fast ejendom på timesharebasis, indeholder følgende ikrafttrædelsesbestemmelse:</div></p><p class=\"Paragraf\"><span class=\"ParagrafNr\">§ 16.</span> Loven træder i kraft den 15. april 1997 og har med undtagelse af §§ 4 og 5 virkning for aftaler, der indgås efter ikrafttrædelsen.</p><hr class=\"IKraftStreg\" /><p class=\"Tekst2\"><div>Lov nr. 437 af 31. maj 2005 <a class=\"FodnoteHenvisning\" name=\"Henvisning_\" href=\"#\">2)</a>om ændring af lov om forbrugerbeskyttelse ved erhvervelse af fast ejendom m.v., lov om omsætning af fast ejendom og ligningsloven (Stramning af betingelserne for, at sælgeren kan undgå at hæfte for mangler m.v.) indeholder følgende ikrafttrædelsesbestemmelse:</div></p><p class=\"CentreretParagraf\">§ 4</p><p class=\"Stk2\"><span class=\"StkNr\">Stk. 1.</span> Loven træder i kraft den 1. juli 2000.</p><p class=\"Stk2\"><span class=\"StkNr\">Stk. 2.</span> § 1 har virkning for aftaler, der indgås efter ikrafttrædelsen. § 2 har virkning for indkomståret 2000 og senere indkomstår.</p><hr class=\"IKraftStreg\" /><p class=\"Tekst2\"><div>Lov nr. 406 af 28. maj 2003 <a class=\"FodnoteHenvisning\" name=\"Henvisning_\" href=\"#\">3)</a>om ændring af lov om boligbyggeri, lov om bygnings- og boligregistrering og lov om forbrugerbeskyttelse ved erhvervelse af fast ejendom m.v. (Mulighed for afskæring af klageadgang) indeholder følgende ikrafttrædelsesbestemmelse:</div></p><p class=\"CentreretParagraf\">§ 4</p><p class=\"Stk2\"><span class=\"StkNr\" /> Loven træder i kraft den 1. juni 2003.</p><hr class=\"IKraftStreg\" /><p class=\"Tekst2\"><div>Lov nr. 585 af 24. juni 2005 <a class=\"FodnoteHenvisning\" name=\"Henvisning_\" href=\"#\">4)</a>om fremme af energibesparelser i bygninger indeholder følgende ikrafttrædelsesbestemmelse:</div></p><p class=\"Paragraf\"><span class=\"ParagrafNr\">§ 33.</span> Tidspunktet for lovens ikrafttræden fastsættes af transport- og energiministeren. Ministeren kan herunder fastsætte, at loven træder i kraft på forskellige tidspunkter. <a class=\"FodnoteHenvisning\" name=\"Henvisning_\" href=\"#\">5)</a></p><p class=\"Stk2\"><span class=\"StkNr\">Stk. 2-3.</span> (Udelades)</p><hr class=\"IKraftStreg\" /><p class=\"Tekst2\"><div>Lov nr. 453 af 22. maj 2006 <a class=\"FodnoteHenvisning\" name=\"Henvisning_\" href=\"#\">6)</a>om ændring af lov om omsætning af fast ejendom, lov om leje af erhvervslokaler m.v., lov om leje og lov om forbrugerbeskyttelse ved erhvervelse af fast ejendom m.v. (Oprettelse af et disciplinærnævn for ejendomsmæglere, skærpelse af oplysningspligt m.v.) indeholder følgende ikrafttrædelsesbestemmelse:</div></p><p class=\"CentreretParagraf\">§ 6</p><p class=\"Stk2\"><span class=\"StkNr\">Stk. 1-2.</span> (Udelades)</p><p class=\"Stk2\"><span class=\"StkNr\">Stk. 3.</span> §§ 2-4 træder i kraft dagen efter bekendtgørelsen i Lovtidende. <a class=\"FodnoteHenvisning\" name=\"Henvisning_\" href=\"#\">7)</a></p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Justitsministeriet, den 28. september 2007</I></P><P CLASS=SIGN1 ALIGN=\"CENTER\">Lene Espersen</P><P CLASS=SIGN2 ALIGN=\"RIGHT\">/ Lennart Houmann</P></FONT></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"\" href=\"#Henvisning_\">1)</a> Lovændringen vedrører § 6, stk. 1 og 2.</p><p class=\"Fodnote\"><a class=\"FodnoteNr\" name=\"\" href=\"#Henvisning_\">2)</a> Lovændringen vedrører § 1, stk. 2, § 2, § 5, stk. 1, § 21, stk. 1, og § 21 a.</p><p class=\"Fodnote\"><a class=\"FodnoteNr\" name=\"\" href=\"#Henvisning_\">3)</a> Lovændringen vedrører § 4.</p><p class=\"Fodnote\"><a class=\"FodnoteNr\" name=\"\" href=\"#Henvisning_\">4)</a> Lovændringen vedrører § 4.</p><p class=\"Fodnote\"><a class=\"FodnoteNr\" name=\"\" href=\"#Henvisning_\">5)</a> Lovens § 39 (ændringerne af lov om forbrugerbeskyttelse ved erhvervelse af fast ejendom m.v.) er trådt i kraft den 1. januar 2006, jf. bekendtgørelse nr. 1209 af 13. december 2005.</p><p class=\"Fodnote\"><a class=\"FodnoteNr\" name=\"\" href=\"#Henvisning_\">6)</a> Lovændringen vedrører § 4.</p><p class=\"Fodnote\"><a class=\"FodnoteNr\" name=\"\" href=\"#Henvisning_\">7)</a> Loven er offentliggjort i Lovtidende den 24. maj 2006.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/10/2007"
        },
        {
            "displayName": "Accession",
            "displayValue": "A20070114229"
        },
        {
            "displayName": "Entydig dokumentidentifikation",
            "displayValue": "AA003535"
        },
        {
            "displayName": "Dato for førstegangsindlæggelse",
            "displayValue": "12/10/2007"
        },
        {
            "displayName": "Dato for indlæggelse",
            "displayValue": "12/10/2007"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "1142"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "28/09/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Justitsmin., j.nr. 2005-7000-0009"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}