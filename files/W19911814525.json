{
    "id": 36770,
    "title": "Goodwill - personsammenfald. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18145 af 24/05/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En revisions- og en datavirksomhed var tidligere drevet i  \r\n\r\n interessentskabsform. I 1985 var revisionsvirksomheden omdannet til  \r\n\r\n aktieselskab med de 2 hidtidige interessenter som eneaktionærer. På et senere  \r\n\r\n tidspunkt ønskedes datavirksomheden overdraget til aktieselskabet.  \r\n\r\n Datavirksomheden bestod i udlejning af inventar og salg af posteringer til  \r\n\r\n revisionsselskabet. Der kunne ikke anses at foreligge goodwill i skattemæssig  \r\n\r\n henseende som følge af personsammenfald mellem virksomheden og kunden. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Goodwill - personsammenfald. (* 1) </H1>  \r\n\r\n<P></P>  \r\n\r\n<P>A Revision A/S klagede over den af Ligningsrådet afgivne bindende  \r\n\r\n forhåndsbesked, hvorefter der ikke kunne indgå goodwill ved selskabets  \r\n\r\n overtagelse af et interessentskab, hvor de 2 interessenter var eneaktionærer  \r\n\r\n i selskabet. </P>  \r\n\r\n<P>Det fremgik af sagens oplysninger, at B og C pr. 1. november 1976 havde  \r\n\r\n overtaget en revisionsvirksomhed, som de herefter havde drevet i  \r\n\r\n interessentskabsform med databehandling og revision. I 1985 havde  \r\n\r\n interessenterne omdannet revisionsvirksomheden til selskab, A Revision A/S,  \r\n\r\n med interessenterne som eneaktionærer. </P>  \r\n\r\n<P>A Data I/S's eneste aktivitet var EDB-behandling for A Revision A/S. Der  \r\n\r\n havde tidligere været en anden kunde, hvorfra indtægten kun var &#187;en  \r\n\r\n parentes&#171;. EDB-arbejdet blev udført af B og C, der ikke havde ansat  \r\n\r\n lønnet medhjælp. </P>  \r\n\r\n<P>Det fremgik at regnskab for A Data I/S, at omsætningen i 1986-1988 havde  \r\n\r\n bestået af udlejning af inventar og salg af posteringer, udlejning gennem DMK  \r\n\r\n og renter DMK, medens udgifterne havde bestået af teksbehandlingsprogram (kun  \r\n\r\n 1986) og renter DMK. </P>  \r\n\r\n<P>Interessenterne havde i forbindelse med den påtænkte overdragelse af A  \r\n\r\n Data I/S til A Revision A/S opgjort goodwill til 373.000 kr. i henhold til  \r\n\r\n SD-cirkulære 1988-17, og interessenterne ønskede at lade goodwillbeløbet  \r\n\r\n indgå i købesummen ved overdragelse af virksomheden. </P>  \r\n\r\n<P>Ligningsrådet havde tiltrådt de lokale skattemyndigheders opfattelse,  \r\n\r\n hvorefter der ikke kunne indgå goodwill i købesummen ved overdragelse af  \r\n\r\n datavirksomheden, da der ikke var knyttet en særlig kundekreds m.v. til den  \r\n\r\n af A Data I/S drevne virksomhed. </P>  \r\n\r\n<P>Klagerens påstand var, at der kunne indgå goodwill på 373.000 kr. i  \r\n\r\n købesummen ved overdragelse af datavirksomheden. Klageren anførte til støtte  \r\n\r\n herfor, at goodwill ikke skulle beregnes ud fra en vurdering af virksomhedens  \r\n\r\n kundekreds, men ud fra dens evne til at tjene penge i forhold til den  \r\n\r\n investerede kapital, hvilket princip var fastlagt i SD-cirkulære 1988-17.  \r\n\r\n</P>  \r\n\r\n<P>Landsskatteretten bemærkede, at goodwill anses for værdien af en  \r\n\r\n virksomheds kundekreds eller merværdi udover virksomhedens bogførte værdier.  \r\n\r\n Der antages ikke at foreligge goodwill, hvor virksomheden drives gennem  \r\n\r\n personlig arbejdsindsats for en enkelt arbejdsgiver, hvor der ikke er knyttet  \r\n\r\n en individualiserbar kundekreds til virksomheden, eller hvor virksomheden  \r\n\r\n overdrages inden for et økonomisk eller personligt interessefællesskab,  \r\n\r\n medmindre goodwills eksistens er knyttet til andre særlige omstændigheder.  \r\n\r\n</P>  \r\n\r\n<P>Landsskatteretten kunne tiltræde Ligningsrådets opfattelse, hvorefter der  \r\n\r\n ikke ville foreligge goodwill i skattemæssig henseende som følge af  \r\n\r\n personsammenfaldet mellem virksomheden og kunden, uanset at der blev afstået  \r\n\r\n en hel virksomhed, der tidligere havde haft mere end en kunde. Der ville  \r\n\r\n følgelig ikke på grundlag af virksomhedens omsætning kunne opgøres en  \r\n\r\n skattemæssig goodwill efter SD-cirkulære 1988-17. Ligningsrådets afgørelse  \r\n\r\n blev derfor stadfæstet. </P>  \r\n\r\n<P>LV 1990, L 6.2.2.1. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i t&s nyt 1991, nr. 15, side 838."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19911814525"
        },
        {
            "displayName": "Entydig dokumentidentifikation",
            "displayValue": "CA004705"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18145"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "24/05/1991"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1991-2-172."
        },
        {
            "displayName": "Stikord",
            "displayValue": "GOODWILL"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}