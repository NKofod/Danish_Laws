{
    "id": 156724,
    "title": "Ankestyrelsens principafgørelse O-65-89 om udvidet støtte - multihandicappet barn - nødvendige hjælpemidler - trailer - kassebil - hjælpemiddel - bil",
    "documentTypeId": "240",
    "isSagsforlobPeriodValid": true,
    "shortName": "KEN nr 9095 af 16/10/1989",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-65-89 om udvidet støtte - multihandicappet barn - nødvendige hjælpemidler - trailer - kassebil - hjælpemiddel - bil</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Der blev givet bevilling af kassebil til et 3-årigt multihandicappet barn på grund af omfanget og antallet af nødvendige hjælpemidler samt barnets behov for at kunne ligge ned under længere køreture.</p>\r\n   <p class=\"TekstGenerel\">Barnet var kun i stand til at sidde kortvarigt, formentligt 1 time ad gangen, og skulle derfor have mulighed for at ligge ned.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>28-05-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 829 af 1. oktober 1992 - § 58</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>B, som var født i marts 1986, var multihandicappet på grund af følger efter hjernebetændelse. B var svært psykomotorisk retarderet og led af generel hypotoni, det vil sige nedsat muskelspænding med deraf følgende nedsat kraft og øget ledbevægelighed.</p>\r\n<p>Handicappet medførte behov for forskellige hjælpemidler, herunder en formstøbt skalstol og specialklapvogn.</p>\r\n<p>Bilen skulle bruges til befordring af B til lægebesøg, aflastning, besøg hos venner/familie samt til ferieformål.</p>\r\n<p>Amtets hjælpemiddelcentral havde anbefalet køb af en kassebil med nødvendig ombygning.</p>\r\n<p>Nævnet fandt alene B berettiget til udvidet støtte efter bilbekendtgørelsens § 6 til køb af en Opel Kadet 1,3 S 5-dørs karavan LS til en pris af ca. 139.000 kr. samt anhængertræk og passende anhænger med overdækning.</p>\r\n<p>Nævnet skønnede, at den bevilgede bil med passende anhænger kunne dække behovet for befordring af B og hjælpemidler, og at den øvrige familie kunne transporteres i bilen.</p>\r\n<p>B's forældre indbragte afgørelsen for Ankestyrelsen. Det anførtes bl.a. i klagen, at hjælpemidlerne til B ville blive større og tungere, jo mere hun voksede. Klapvognen vejede nu 21 kg. , skalstolen 32 kg. og gangvogn, som var et nytilkommet hjælpemiddel, målte 65 x 90 x 70 cm. Det anførtes endvidere, at B skulle kunne komme i hvilestilling under kørslen af hensyn til sin ryg, og at hjælpemiddelcentralen havde anbefalet en kassebil.</p>\r\n<p>Der henvistes endvidere bl.a. til vanskelighed med parkering af bil med trailer i byområde.</p>\r\n<p>Ankestyrelsen modtog en udtalelse fra overlægen på børneafdelingen på det sygehus, hvor B gik til kontrol. Det fremgik heraf, at man fra lægelig side måtte skønne, at B kun ville være i stand til at sidde relativt kortvarigt, formentlig kun 1 times tid ad gangen, og derfor skulle have mulighed for at kunne ligge ned nu og i de kommende år. ___________________________________________________________________________________</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Efter det oplyste om omfanget og antallet af hjælpemidler til B og om hendes behov for at kunne ligge ned under længere køreture fandt Ankestyrelsen hende berettiget til en kassebil.</p>\r\n<p>Ankestyrelsen hjemviste sagen til revaliderings- og pensionsnævnet til afgørelse af, hvilken kassebil der ville være billigst og bedst egnet, jf. bilbekendtgørelsens § 6, stk. 2, samt til fastsættelse af de nærmere vilkår for lånet.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19890909525"
        },
        {
            "displayName": "Entydig dokumentidentifikation",
            "displayValue": "BS009514"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9095"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "16/10/1989"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 30192-89"
        },
        {
            "displayName": "Stikord",
            "displayValue": "O-65-89"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}