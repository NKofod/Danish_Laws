{
    "id": 107681,
    "title": "1988 BTL 114   BETÆNKNING OVER FORSLAG TIL LOV OM ÆNDRING AF LOV OM SALTVANDSFISKERI   (FRITIDSFISKERI OG FISKEPLEJE)    NR L 114 1988-89, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1988/1 BTL 114",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 114 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om saltvandsfiskeri  \r\n\r\n (Fritidsfiskeri og fiskepleje) <BR>  \r\n\r\n Nr L 114 1988-89, 1. samling </P>  \r\n\r\n<P></P>  \r\n\r\n<P>Afgivet af Landbrugs- og Fiskeriudvalget </P>  \r\n\r\n<P></P>  \r\n\r\n<P>Afgivet: 19890524 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har i den </P>  \r\n\r\n<P>forbindelse stillet spørgsmål til fiskeriministeren til skriftlig </P>  \r\n\r\n<P>besvarelse. </P>  \r\n\r\n<P>Udvalget har endvidere modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Danmarks Sportsfiskerforbund, </P>  \r\n\r\n<P>Dansk Amatørfiskerforening, </P>  \r\n\r\n<P>Dansk Fiskeriforening, </P>  \r\n\r\n<P>Ferskvandsfiskeriforeningen for Danmark, </P>  \r\n\r\n<P>Isefjordens Ørredsammenslutning, </P>  \r\n\r\n<P>Jydsk Fritidsfiskerforbund, </P>  \r\n\r\n<P>Lystfiskerforeningen Sæby og Omegn og </P>  \r\n\r\n<P>Plesner, Annette og Erik, Bramming. </P>  \r\n\r\n<P>En af disse henvendelser er optrykt som bilag til denne betænkning. </P>  \r\n\r\n<P>Ministeren har over for udvalget understreget betydningen af, at det med  \r\n\r\n lovforslagets vedtagelse bliver muligt at foretage en langsigtet planlægning  \r\n\r\n af en flerårig fiskeplejeindsats. Det vil blive muligt i tæt samarbejde med  \r\n\r\n de berørte organisationer at planlægge indsatsen også for de arter, hvor der  \r\n\r\n i dag ikke findes så mange erfaringer. </P>  \r\n\r\n<P>Dette betyder, at den aktive bestandsophjælpning vil kunne blive et meget  \r\n\r\n væsentligt instrument i bevaringspolitikken for et bredt udsnit af arter og  \r\n\r\n farvandsområder. </P>  \r\n\r\n<P>Bidragene til fiskeplejen får afgørende indflydelse på indsatsens omfang,  \r\n\r\n idet statsbevillingen fastsættes i forhold til bidragene fra de forskellige  \r\n\r\n fiskergrupper. Statsbevillingen til fiskepleje fastsættes på de årlige  \r\n\r\n bevillingslove. </P>  \r\n\r\n<P>Målsætningen for fiskeplejen i de kommende år vil årligt være 15-20 mio.  \r\n\r\n kr. </P>  \r\n\r\n<P>Fiskeriministeren har tilkendegivet over for udvalget, at han vil drage  \r\n\r\n omsorg for, at fritidsfiskerne får mulighed for at fremsætte et særskilt  \r\n\r\n forslag om anvendelsen af fritidsfiskerbidraget. Koordination af forslagene  \r\n\r\n til fiskepleje fra det rekreative fiskeris og erhvervsfiskeriets  \r\n\r\n hovedorganisationer vil finde sted i § 12-udvalget i forbindelse med den  \r\n\r\n samlede planlægning af fiskeplejeindsatsen. Inden for rammerne af den samlede  \r\n\r\n fiskeplejeindsats vil det være naturligt, at hver hovedorganisation får en  \r\n\r\n afgørende indflydelse på en del af midlerne, som den pågældende fiskerigruppe  \r\n\r\n har bidraget med. </P>  \r\n\r\n<P>For så vidt angår iværksættelsen af de i lovforslagets § 12, stk. 5,  \r\n\r\n indeholdte regler om lokal fastsættelse af antallet af redskaber, som  \r\n\r\n fritidsfiskerne må benytte, har fiskeriministeren oplyst, at der vil blive  \r\n\r\n skabt mulighed for, at lokale foreninger af erhvervs-, bierhvervs-, sports-  \r\n\r\n og fritidsfiskere i et samarbejde kan fremsætte forslag om, at der skal kunne  \r\n\r\n anvendes et andet antal redskaber i et lokalområde end det antal, der gælder  \r\n\r\n for landet som helhed, idet antallet som hovedregel dog højst kan svare til  \r\n\r\n det antal, der gælder for landet som helhed. I områder, hvor der for en  \r\n\r\n større gruppe af fiskere ikke er foreninger, sidestilles disse med en  \r\n\r\n forening. Det er i forbindelse med den lokale indflydelse oplyst, at der til  \r\n\r\n varetagelse af udsætninger i saltvand på 30 steder jævnt fordelt i landet er  \r\n\r\n etableret et samarbejde mellem de lokale foreninger af erhvervs-,  \r\n\r\n bierhvervs-, fritids- og sportsfiskere. Lokale initiativer med henblik på  \r\n\r\n ansøgning om ændrede regler om fritidsfiskerredskaber forventes at kunne  \r\n\r\n blive realiseret på samme måde. </P>  \r\n\r\n<P>Ansøgningerne sendes til behandling i § 12-udvalget, som afgiver en  \r\n\r\n udtalelse, inden eventuelle særlige regler udstedes. Ansøgningerne behandles  \r\n\r\n een gang om året. </P>  \r\n\r\n<P>Dispensationen for et større antal fritidsfiskerredskaber end 6 kræver  \r\n\r\n enstemmig indstilling til § 12, stk. 4-udvalget fra de lokale udvalg. </P>  \r\n\r\n<P>De 100-meters garnfrie zoner langs kysterne og de 500-meters  \r\n\r\n fredningsbælter ved å-udløb vil fortsat blive administreret stramt af hensyn  \r\n\r\n til fiskeopgang i vore vandløb. </P>  \r\n\r\n<P>Det påhviler Fiskerikontrollen bl.a. at påse reglerne om det rekreative  \r\n\r\n fiskeri overholdt. Det er bl.a. hensigten at tilrettelægge kontrollen  \r\n\r\n således, at der område for område gennemføres en kontrol med bl.a. det antal  \r\n\r\n redskaber, som fritidsfiskerne må anvende, fredningsbælter m.v. </P>  \r\n\r\n<P>For fiskeplejens vedkommende er 1989 et overgangsår, idet loven ikke får  \r\n\r\n virkning fra årets begyndelse. </P>  \r\n\r\n<P>Ved årets begyndelse var der 9,96 mio. kr. til rådighed, idet der ud over  \r\n\r\n bevillingen på 6 mio. kr. for 1989 har kunnet overføres et beløb fra  \r\n\r\n tidligere år. Dette skyldes, at det ikke har været muligt at skaffe egnede  \r\n\r\n udsætningsfisk i 1987 og 1988 for hele bevillingen. I øvrigt henvises til  \r\n\r\n udvalgets bilag 28, hvoraf fremgår, at finanslovsbevillingen for 1989 (konto  \r\n\r\n 53.14) er 11 mio. kr. </P>  \r\n\r\n<P>I de første måneder af 1989 er kontinuiteten i udsætningsarbejdet sikret  \r\n\r\n ved hjælp af statsbevillingen. Dette betyder bl.a., at der er truffet  \r\n\r\n dispositioner med henblik på udsætning af de arter, der skal sættes ud i det  \r\n\r\n tidlige forår, især laksefisk. I forbindelse med udsætningerne af laks og  \r\n\r\n ørred er der allerede i et vist omfang indbygget et &#187;krone til  \r\n\r\n krone&#171; princip. Der har desuden været indledende drøftelser om den  \r\n\r\n samlede fiskeplejeplan. Straks efter lovens vedtagelse vil den samlede  \r\n\r\n langsigtede planlægning finde sted i samarbejde med § 12-udvalget. </P>  \r\n\r\n<P>De forventede udgifter til arbejdet forbundet med udsætninger holdes på et  \r\n\r\n minimum, og vil skønsmæssigt andrage ca. 2 mio. kr. årligt. </P>  \r\n\r\n<P>Disse udgifter omfatter selve udsætningsaktiviteten i det omfang, den ikke  \r\n\r\n foretages af private. I forbindelse med udsætningerne skal der udføres en  \r\n\r\n række aktiviteter bl.a.: </P>  \r\n\r\n<P>- udarbejdelse af udsætningsplaner for de enkelte vandområder, </P>  \r\n\r\n<P>- mærkning af udsætningsfisk med henblik på at kortlægge virkningen af  \r\n\r\n udsætningerne, </P>  \r\n\r\n<P>- indsamling af resultater af udsætningsaktiviteten og </P>  \r\n\r\n<P>- vurdering af udsætningsaktiviteten i de enkelte vandområder. </P>  \r\n\r\n<P>Et <I>flertal</I> (Socialdemokratiets, Socialistisk Folkepartis og  \r\n\r\n Centrum-Demokraternes medlemmer af udvalget) vil herefter ved lovforslagets  \r\n\r\n 2. behandling nærmere redegøre for sin stilling. </P>  \r\n\r\n<P>Et <I>mindretal</I> (Det Konservative Folkepartis, Venstres, Det Radikale  \r\n\r\n Venstres og Kristeligt Folkepartis medlemmer af udvalget) indstiller  \r\n\r\n lovforslaget til <I>vedtagelse uændret. </I></P>  \r\n\r\n<P>Et andet mindretal (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> ved 3. behandling. </P>  \r\n\r\n<P>Collet (KF) fmd. <I>Grove (KF) Rønholt (KF) Svend Heiselberg (V) Sønderby  \r\n\r\n (V) Dohrmann (FP) Larsen-Ledet (RV) Duetoft (CD) Glønborg (KRF) Svend  \r\n\r\n Andersen (S)</I> nfmd. <I>Erling Christensen (S) Arne Jensen (S) Henning  \r\n\r\n Nielsen (S) Bjørn Westh (S) Gade (SF) Inger Harms (SF) Bjørn Poulsen (SF)  \r\n\r\n</I></P>  \r\n\r\n<P>Bilag </P>  \r\n\r\n<P>DANSK AMATØRFISKERFORENING </P>  \r\n\r\n<P>25. februar 1989 </P>  \r\n\r\n<P>Til medlemmerne af Folketingets Landbrugs- og Fiskeriudvalg,  \r\n\r\n Christiansborg </P>  \r\n\r\n<P>Vedrørende Lovforslag nr. L 114: Fritidsfiskeri og fiskepleje På et møde i  \r\n\r\n Fiskeriministeriet den 20. februar 1989 har fiskeriministeren orienteret  \r\n\r\n organisationerne i § 12, stk. 4 udvalget om Folketingets behandling af  \r\n\r\n lovforslaget og bebudet, at han forventede, at der snart ville blive skrevet  \r\n\r\n betænkning, og forslaget derefter vil blive vedtaget. </P>  \r\n\r\n<P>Efter fiskeriministerens redegørelse kan det konstateres, at  \r\n\r\n fritidsfiskerne dels gennem egne forslag og dels gennem behandlingen i § 12  \r\n\r\n udvalget vil få en afgørende indflydelse på anvendelsen af den del af  \r\n\r\n fiskeplejemidlerne, som de selv har bidraget med, og fra såvel Dansk  \r\n\r\n Amatørfiskerforening som Jydsk Fritidsfisker Forbund kan vi kun give udtryk  \r\n\r\n for glæde over, at vi har fået opfyldt vore ønsker på dette punkt. </P>  \r\n\r\n<P>Med hensyn til vore øvrige ønsker til det fremtidige fritidsfiskeri er det  \r\n\r\n åbenbart stadigvæk meget vanskeligt at overvinde den bureaukratiske  \r\n\r\n indstilling til redskabsbegrænsning samt at få ændret den uretfærdige og  \r\n\r\n ulykkebringende 100 meter regel, der gælder for nedgarnsfiskeriet. </P>  \r\n\r\n<P>Fra amatør- og fritidsfiskernes side kan vi kun beklage dette; men vi vil  \r\n\r\n dog gerne samtidig give udtryk for vor undren over, at staten for at  \r\n\r\n tilgodese et magtfuldt sportsfiskerforbunds særinteresser fortsat vil bruge  \r\n\r\n millioner af kroner årligt til kontrol af et fritidsfiskeri, der både  \r\n\r\n økologisk og økonomisk kun er af meget ringe samfundsmæssig betydning. </P>  \r\n\r\n<P>Det er forhåbentlig et lille fremskridt, når der nu åbnes mulighed for, at  \r\n\r\n der i lokale områder kan forhandles om benyttelse af et større antal  \r\n\r\n redskaber end de nu 6 tilladte. </P>  \r\n\r\n<P>Et af de spørgsmål, der ikke blev afklaret på mødet i Fiskeriministeriet,  \r\n\r\n vedrører alderspensionisternes redskaber. Efter den hidtil gældende lov fra  \r\n\r\n 1978 har pensionisterne været undtaget fra begrænsninger i antallet og  \r\n\r\n størrelsen af deres redskaber. Det har bevirket, at nogle pensionister har  \r\n\r\n fisket med pæleruser, der var større end tilladt for andre. Det drejer sig  \r\n\r\n mest om de såkaldte stjerneruser, hvor ruseindgangen er forsynet med loft og  \r\n\r\n bund, og hvis der ikke laves undtagelsesbestemmelser for disse redskaber, vil  \r\n\r\n de være ulovlige efter den nye lovs ikrafttrædelse. </P>  \r\n\r\n<P>Da det vil betyde store økonomiske tab for de pågældende, og da det kun  \r\n\r\n drejer sig om nogle få hundrede pensionister fordelt over hele landet,  \r\n\r\n anmoder Dansk Amatørfiskerforening og Jydsk Fritidsfisker Forbund derfor  \r\n\r\n indtrængende om, at der laves en overgangsordning, således at det tillades  \r\n\r\n pensionisterne, der har disse redskaber, at anvende disse, indtil de ophører  \r\n\r\n med at drive fiskeri, eller til redskaberne er opslidte. </P>  \r\n\r\n<P>Endelig skal det nævnes, at selv om L 114 vedtages, er problemet med de  \r\n\r\n bureaukratiske forbud mod fiskeri i Vadehavet stadig uløste. Derfor vil Dansk  \r\n\r\n Amatørfiskerforening rette fornyet henvendelse til fiskeriministeren med  \r\n\r\n henblik på at få skabt rimelige forhold for de beboere ved Vadehavet, der  \r\n\r\n ligesom mange forudgående generationer ønsker at drage nytte af områdets  \r\n\r\n naturlige fiskerigdom. Det kan da ikke kaldes et urimeligt forlangende! </P>  \r\n\r\n<P>Dansk Amatørfiskerforening </P>  \r\n\r\n<P>Bent Wissing </P>  \r\n\r\n<P>formand </P>  \r\n\r\n<P>Tillægsbetænkningen </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde. </P>  \r\n\r\n<P>Af betænkningen over lovforslaget fremgik, at fiskeriministeren over for  \r\n\r\n udvalget bl.a. havde understreget følgende: </P>  \r\n\r\n<P>&#187;For så vidt angår iværksættelsen af de i lovforslagets § 12, stk. 5,  \r\n\r\n indeholdte regler om lokal fastsættelse af antallet af redskaber, som  \r\n\r\n fritidsfiskerne må benytte, har fiskeriministeren oplyst, at der vil blive  \r\n\r\n skabt mulighed for, at lokale foreninger af erhvervs-, bierhvervs-, sports-  \r\n\r\n og fritidsfiskere i et samarbejde kan fremsætte forslag om, at der skal kunne  \r\n\r\n anvendes et andet antal redskaber i et lokalområde end det antal, der gælder  \r\n\r\n for landet som helhed, idet antallet som hovedregel dog højst kan svare til  \r\n\r\n det antal, der gælder for landet som helhed.&#171; </P>  \r\n\r\n<P>I forlængelse heraf har ministeren nu over for udvalget præciseret, at een  \r\n\r\n forening i et lokalområde dog vil kunne anmode om behandling i § 12-udvalget  \r\n\r\n af et forslag om, at det tilladte antal fritidsfiskeredskaber skal være  \r\n\r\n mindre end 6. </P>  \r\n\r\n<P>Et <I>flertal</I> (Socialdemokratiets, Socialistisk Folkepartis og  \r\n\r\n Centrum-Demokraternes medlemmer af udvalget) vil herefter ved lovforslagets  \r\n\r\n 3. behandling nærmere redegøre for sin stilling. </P>  \r\n\r\n<P>Et flertal inden for flertallet (Socialdemokratiets medlemmer af udvalget)  \r\n\r\n konstaterer, at fiskeriministeren under 2. behandling af lovforslaget  \r\n\r\n oplyste, at bidragene fra sports- og erhvervsfiskerne vil blive doblet op med  \r\n\r\n et statsbeløb, og at de bidrag, der nu efter lovforslaget indkom fra  \r\n\r\n fritidsfiskerne, ville blive suppleret med en yderligere statsbevilling.  \r\n\r\n Flertallet inden for flertallet, der udgør et mindretal i udvalget, beklager,  \r\n\r\n at et flertal i udvalget modsatte sig ønsket om et samråd med  \r\n\r\n fiskeriministeren til klargøring af ministerens bemærkninger under 2.  \r\n\r\n behandling. </P>  \r\n\r\n<P>Et <I>mindretal</I> (Det Konservative Folkepartis, Venstres, Det Radikale  \r\n\r\n Venstres og Kristeligt Folkepartis medlemmer af udvalget) indstiller  \r\n\r\n lovforslaget til <I>vedtagelse uændret. </I></P>  \r\n\r\n<P>Et andet mindretal (Fremskridtspartiets medlem af udvalget) indstiller  \r\n\r\n lovforslaget til <I>forkastelse. </I></P>  \r\n\r\n<P>Collet (KF) fmd. <I>Grove (KF) Rønholt (KF) Svend Heiselberg (V) Sønderby  \r\n\r\n (V) Dohrmann (FP) Larsen-Ledet (RV) Duetoft (CD) Glønborg (KRF) Svend  \r\n\r\n Andersen (S)</I> nfmd. <I>Erling Christensen (S) Arne Jensen (S) Henning  \r\n\r\n Nielsen (S) Bjørn Westh (S) Gade (SF) Inger Harms (SF) Bjørn Poulsen (SF)  \r\n\r\n</I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "12/07/1989"
        },
        {
            "displayName": "Accession",
            "displayValue": "198814K00114"
        },
        {
            "displayName": "Entydig dokumentidentifikation",
            "displayValue": "CL004029"
        },
        {
            "displayName": "Dato for førstegangsindlæggelse",
            "displayValue": "12/07/1989"
        },
        {
            "displayName": "Dato for indlæggelse",
            "displayValue": "12/07/1989"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "114"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}