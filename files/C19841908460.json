{
    "id": 54363,
    "title": "Vejledning om bofællesskaber i henhold til bistandslovens § 68 for personer med vidtgående fysiske eller psykiske handicap (Til kommuner og amtskommuner) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 19084 af 26/11/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om bofællesskaber i henhold til  \r\n\r\n bistandslovens § 68 for personer med vidtgående fysiske eller psykiske  \r\n\r\n handicap </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til kommuner og amtskommuner) </P>  \r\n\r\n<BR>  \r\n\r\n<P>Med lov nr. 301 af 6. juni 1984 er der sket en ændring af bistandsloven §  \r\n\r\n 68. </P>  \r\n\r\n<P>Ved loven er fastslået, at ophold i bofællesskab er blandt de tilbud, som  \r\n\r\n det sociale udvalg kan tilbyde personer over 18 år med vidtgående fysiske  \r\n\r\n eller psykiske handicap. </P>  \r\n\r\n<P>Persongruppen: </P>  \r\n\r\n<P>Persongruppen er personer med vidtgående fysiske eller psykiske handicap,  \r\n\r\n herunder personer med psykiatriske lidelser. Det skal være personer, der kan  \r\n\r\n klare sig i eget hjem med den støtte, et bofællesskabs beboere kan give  \r\n\r\n hinanden, når der samtidig ydes nødvendig medhjælp. Det er hensigten med  \r\n\r\n lovændringen at fremme bestræbelserne for at skabe mere normaliserede  \r\n\r\n boligsituationer for personer med vidtgående fysiske eller psykiske handicap  \r\n\r\n end de tidligere traditionelle familieplejer og institutionsanbringelser. Her  \r\n\r\n kan f.eks. nævnes hjemmeboende med vidtgående fysiske eller psykiske  \r\n\r\n handicap, der står over for at skulle flytte fra forældrehjemmet. </P>  \r\n\r\n<P>Foranstaltningens indhold: </P>  \r\n\r\n<P>Bofællesskaber adskiller sig fra familiepleje ved, at beboerne ikke bor  \r\n\r\n hos en plejefamilie, men bor selvstændigt i fællesskab med andre beboere i et  \r\n\r\n hus eller i en lejlighed, eller evt. i flere boenheder med fælles  \r\n\r\n faciliteter. En hensigtsmæssig størrelse på et bofællesskab vil f.eks. være  \r\n\r\n 2-6 personer, men større bofællesskaber kan dog ikke udelukkes. Man må  \r\n\r\n imidlertid være opmærksom på, at bofællesskaber efter § 68 ikke må bære præg  \r\n\r\n af en institution. </P>  \r\n\r\n<P>I et bofællesskab kan beboerne støtte hinanden, og kvalificeret medhjælp  \r\n\r\n udefra, der er nødvendig på grund af pågældendes handicap, kan efter  \r\n\r\n lovændringen ansættes for at støtte og bistå bofællesskabets beboere.  \r\n\r\n Medhjælpens opgaver fastsættes under hensyn til behovet hos såvel den enkelte  \r\n\r\n som samtlige beboere i fællesskabet. </P>  \r\n\r\n<P>Medhjælpens opgave vil være at yde bistand, der tager sigte på hjælp til  \r\n\r\n selvhjælp, således at bofællesskabets beboere selv kan varetage flest mulige  \r\n\r\n opgaver i et moderat beskyttet miljø. ..BI.-Der opstår i denne forbindelse en  \r\n\r\n pædagogisk opgave, som især omfatter rådgivning og vejledning om almindelige  \r\n\r\n daglige funktioner eller om deltagelse i beskæftigelse og fritidsaktiviteter,  \r\n\r\n herunder deltagelse i foreningsliv eller udvikling af andre sociale kontakter  \r\n\r\n uden for bofællesskabet. </P>  \r\n\r\n<P>Herudover kan der suppleres med hjemmehjælp i henhold til bistandlovens  \r\n\r\n bestemmelser om praktisk bistand i hjemmet. </P>  \r\n\r\n<P>Etablering: </P>  \r\n\r\n<P>Selve etableringen af et bofællesskab kan ske efter initiativ fra beboerne  \r\n\r\n selv, deres pårørende, en forening, en kommunal eller amtskommunal social- og  \r\n\r\n sundhedsforvaltning eller en institution. </P>  \r\n\r\n<P>Det er beboernes opholdskommune, der vurderer, om bofællesskabet er en  \r\n\r\n egnet og hensigtsmæssig boforanstaltning for de pågældende beboere. Heri  \r\n\r\n indgår bl.a. overvejelser om beboersammensætningen og en vurdering af, om  \r\n\r\n beboerne har et bistandsbehov, der kan opfyldes uden for en institution.  \r\n\r\n Endvidere indgår overvejelser, om de fysiske rammer er velegnede til den  \r\n\r\n pågældende beboergruppe. De myndighedskrav, der er for boliger, må  \r\n\r\n selvfølgelig iafttages. Endvidere må selvsagt tages hensyn til den nødvendige  \r\n\r\n handicapindretning, eventuelt med tilskud efter bistandslovens § 59, stk. 1.  \r\n\r\n</P>  \r\n\r\n<P>Anvendelse af bofællesskabet nødvendiggør samarbejde mellem kommunen og  \r\n\r\n amtskommunen for at sikre planlægning og koordinering. Det er derfor vigtigt,  \r\n\r\n at kommunen medinddrager amtskommunen allerede i etableringsfasen. </P>  \r\n\r\n<P>Kommunen tager stilling til fællesfaciliteter til bofællesskabet og  \r\n\r\n herunder til ydelse af nødvendig medhjælp. </P>  \r\n\r\n<P>Medhjælpen kan ydes direkte af kommunen, som herefter ansætter medhjælpen.  \r\n\r\n</P>  \r\n\r\n<P>Hvor det er hensigtsmæssigt og muligt, bør bofællesskabet eller  \r\n\r\n initiativtagerne deltage i ansættelse af medhjælpen, ligesom de bør have  \r\n\r\n medindflydelse på hvilke beboere, der optages. </P>  \r\n\r\n<P>Kommunen kan også fastsætte en økonomisk ydelse til hel eller delvis  \r\n\r\n dækning af udgiften til den nødvendige medhjælp i bofællesskabet og til  \r\n\r\n fællesfaciliteterne. </P>  \r\n\r\n<P>Ydelsen fastsættes under hensyntagen til, at beboeren af sin sociale  \r\n\r\n pension og/eller arbejdsindtægt skal kunne afholde udgifter til almindelig  \r\n\r\n husførelse, herunder udgifter til den fælles bolig (med fradrag af eventuel  \r\n\r\n boligydelse) og underhold. </P>  \r\n\r\n<P>Tilsyn: </P>  \r\n\r\n<P>Det sociale udvalg i den kommune, hvor bofællesskabet er beliggende fører  \r\n\r\n tilsyn med bofællesskabet med støtte fra socialcentret/amtskommunen. </P>  \r\n\r\n<P>Opholdskommune og refusion i.h.t. bistandslovens §§ 10 og 11. </P>  \r\n\r\n<P>Beboeren har opholdskommune i den kommune, hvor bofællesskabet er  \r\n\r\n beliggende, jfr. bistandslovens § 10. </P>  \r\n\r\n<P>Spørgsmålet om eventuel refusion fra en tidligere opholdskommune afgøres  \r\n\r\n after bistandslovens almindelige bestemmelser herom. Dvs. at opholdskommunen  \r\n\r\n kan kræve sin del af udgifterne til bistand refunderet af en tidligere  \r\n\r\n opholdskommune, når pågældende ved medvirken fra en anden kommune eller  \r\n\r\n offentlig myndighed har fået ophold i et bofællesskab i den ny kommune. </P>  \r\n\r\n<P>Finansiering: </P>  \r\n\r\n<P>Udgifterne efter § 68 afholdes af kommunen og amtskommunen med hver 50%,  \r\n\r\n jfr. bistandslovens § 135, stk. 3. </P>  \r\n\r\n<P>Ikrafttræden: </P>  \r\n\r\n<P>De ændrede regler i § 68 træder i kraft den 1. januar 1985. </P>  \r\n\r\n<P>Klageregler: </P>  \r\n\r\n<P>Klage over det sociale udvalgs afgørelse efter § 68 kan indbringes for  \r\n\r\n amtsankenævnet, i Københavns og Frederiksberg kommuner for Den sociale  \r\n\r\n Ankestyrelse, jfr. bistandslovens § 15, stk. 1. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Socialstyrelsen, den 26. november 1984  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Ole Høeg </P>  \r\n\r\n<P CLASS=MINISTER ALIGN=RIGHT>/Margit Jespersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19841908460"
        },
        {
            "displayName": "Entydig dokumentidentifikation",
            "displayValue": "CM013242"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "19084"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "26/11/1984"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Socialstyrelsen Bi.afd. 3.kt. J.nr. 16220-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}