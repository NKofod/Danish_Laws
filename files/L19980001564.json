{
    "id": 87796,
    "title": "Bekendtgørelse af overenskomst af 25. januar 1994 med Albanien om international passager- og godsbefordring ad landevej",
    "documentTypeId": "220",
    "isSagsforlobPeriodValid": false,
    "shortName": "BKI nr 15 af 23/07/1998",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Bekendtgørelse af overenskomst af 25. januar  \r\n\r\n 1994 med Albanien om international passager- og godsbefordring ad landevej  \r\n\r\n</H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>Den 25. januar 1994 undertegnedes i København følgende overenskomst mellem  \r\n\r\n Kongeriget Danmarks regering og Republikken Albaniens regering om  \r\n\r\n international passager- og godsbefordring ad landevej i de to lande. </P>  \r\n\r\n<P>Overenskomstens ordlyd er som følger: </P>  \r\n\r\n<P> <B>OVERENSKOMST </B></P>  \r\n\r\n<P>MELLEM KONGERIGET DANMARKS REGERING OG REPUBLIKKEN ALBANIENS REGERING OM  \r\n\r\n INTERNATIONAL PASSAGER- OG GODSBEFORDRING AD LANDEVEJ Kongeriget Danmarks  \r\n\r\n Regering og Republikken Albaniens Regering er ud fra ønsket om at fremme  \r\n\r\n passager- og godsbefordringen med motorkøretøjer mellem deres to lande blevet  \r\n\r\n enige om følgende: </P>  \r\n\r\n<P>I. PASSAGERBEFORDRING </P>  \r\n\r\n<P>Artikel 1 </P>  \r\n\r\n<P> <I>Tilladelsesordning</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Al passagerbefordring, som for fremmed regning  \r\n\r\n udføres af motorkøretøjer mellem de to lande og i transitbefordring igennem  \r\n\r\n deres territorier, er, bortset fra de i artikel 3 nævnte, undergivet en  \r\n\r\n tilladelsesordning. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Ved &#187;motorkøretøjer til  \r\n\r\n passagerbefordring&#171; forstås mekanisk drevne køretøjer, som er indrettet  \r\n\r\n til befordring af mere end 9 personer, inklusive føreren, registreret hos en  \r\n\r\n af de kontraherende parter. </P>  \r\n\r\n<P>Artikel 2 </P>  \r\n\r\n<P> <I>Rutekørsel</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Rutekørsel mellem de to lande eller i transit  \r\n\r\n igennem deres territorier skal i fællesskab godkendes af de kontraherende  \r\n\r\n parters kompetente myndigheder. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Ved &#187;rutekørsel&#171; forstås kørsel,  \r\n\r\n hvorunder der udføres passagerbefordring ifølge en tidsplan, ad ruter, hvor  \r\n\r\n passagerer kan stige på og af ved forud fastsatte stoppesteder. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Hvert lands kompetente myndighed skal udstede  \r\n\r\n tilladelsen til den del af ruten, som udføres på det pågældende lands  \r\n\r\n territorium. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> De to landes kompetente myndigheder skal i  \r\n\r\n fællesskab fastsætte betingelserne for ud stedelse af tilladelsen, det vil  \r\n\r\n sige dens varighed, transporternes hyppighed, de tidskøreplaner og takster,  \r\n\r\n som skal anvendes, samt andre nødvendige bestemmelser for en smidig og  \r\n\r\n effektiv udførelse af rutekørslen. 5. Ansøgning om tilladelse skal indsendes  \r\n\r\n til den kompetente myndighed i det land, hvor køretøjet er registreret, og  \r\n\r\n denne afgør, hvorvidt tilladelse kan gives. I tilfælde af at ansøgningen ikke  \r\n\r\n giver anledning til indvendinger, skal den kompetente myndighed meddele dette  \r\n\r\n til den anden kontraherende parts kompetente myndighed. 6. Dokumenter  \r\n\r\n indeholdende de nødvendige oplysninger (foreslåede tidsplaner, takster og  \r\n\r\n ruter, hvilken periode i løbet af året kørslen skal udføres samt hvilken dato  \r\n\r\n kørslen agtes påbegyndt) skal vedlægges ansøgningen. De kompetente  \r\n\r\n myndigheder kan rekvirere sådanne oplysninger, som de anser for nødvendige.  \r\n\r\n Artikel 3 </P>  \r\n\r\n<P> <I>Lejlighedsvis kørsel</I>  </P>  \r\n\r\n<P>Lejlighedsvis befordring af passagerer er ikke undergivet en  \r\n\r\n tilladelsesordning. En transport betragtes som lejlighedsvis, når de samme  \r\n\r\n personer transporteres i det samme køretøj enten: </P>  \r\n\r\n<UL PLAIN>\r\n\r\n<LI>a) på en rundtur som begynder og skal afsluttes i det land, hvor  \r\n\r\n køretøjet er registreret, idet der ikke må optages eller afsættes passagerer  \r\n\r\n undervejs (rundtur med lukkede døre), eller </LI>  \r\n\r\n<LI>b) på en rejse, som starter i det land, hvor køretøjet er registreret og  \r\n\r\n slutter på den anden kontraherende parts territorium, forudsat at køretøjet  \r\n\r\n vender tomt tilbage til det land, hvor det er registreret, hvis ikke andet er  \r\n\r\n bestemt, eller </LI>  \r\n\r\n<LI>c) på transitbefordring af lejlighedsvis karakter. </LI>  \r\n\r\n</UL>  \r\n\r\n<P>Artikel 4 </P>  \r\n\r\n<P> <I>Lejlighedsvise kørsler som er undergivet en tilladelsesordning</I>  \r\n\r\n</P>  \r\n\r\n<P>Enhver lejlighedsvis transport, som ikke er omfattet af artikel 3, er  \r\n\r\n undergivet en tilladelsesordning. Ansøgninger om tilladelse skal stiles til  \r\n\r\n de kompetente myndigheder hos den kontraherende part på hvis territorium  \r\n\r\n transportudøveren er bosiddende, som videresender ansøgningen til den anden  \r\n\r\n kontraherende parts kompetente myndigheder med deres bemærkninger. </P>  \r\n\r\n<P>II. GODSBEFORDRING </P>  \r\n\r\n<P>Artikel 5 </P>  \r\n\r\n<P> <I>Tilladelsesordning</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Transportudøvere fra en kontraherende part, som i  \r\n\r\n overensstemmelse med deres nationale lovgivning har ret til at udføre  \r\n\r\n internationale godstransporter ved brug af erhvervsmotorkøretøjer, må udføre  \r\n\r\n sådanne transporter, bortset fra de i artikel 7 nævnte, mellem de  \r\n\r\n kontraherende parters territorier og i transit igennem disse, med tilladelse  \r\n\r\n til international transport udstedt af de kontraherende parter i  \r\n\r\n overensstemmelse med kontingentet af tilladelser og den procedure, der er  \r\n\r\n fastlagt af den blandede kommission i artikel 13, som kan beslutte, at  \r\n\r\n transport ad landevej kan udføres uden tilladelse. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Ved &#187;erhvervsmotorkøretøjer&#171; forstås  \r\n\r\n mekanisk drevne køretøjer, som normalt bruges til godstransport ad vej. I  \r\n\r\n denne overenskomst omfatter &#187;erhvervsmotorkøretøjer&#171; ligeledes  \r\n\r\n påhængs- og sættevogne tilkoblet erhvervskøretøjer, såvel som vogntog. </P>  \r\n\r\n<P>Artikel 6 </P>  \r\n\r\n<P>Der kræves ikke tilladelse til kørsel med: </P>  \r\n\r\n<UL PLAIN>\r\n\r\n<LI>a) varer og udstyr bestemt for messer og udstillinger; </LI>  \r\n\r\n<LI>b) teaterdekorationer og -rekvisitter; </LI>  \r\n\r\n<LI>c) musikinstrumenter og udstyr til lyd-, fjernsyns- eller filmoptagelser;  \r\n\r\n</LI>  \r\n\r\n<LI>d) væddeløbsheste, -automobiler samt andet tilbehør til brug ved  \r\n\r\n sportsarrangementer; </LI>  \r\n\r\n<LI>e) beskadigede køretøjer; </LI>  \r\n\r\n<LI>f) flyttegods; </LI>  \r\n\r\n<LI>g) lig; </LI>  \r\n\r\n<LI>h) godstransporter udført af motorkøretøjer med en maksimal totalvægt på  \r\n\r\n 6 tons inklusive evt. anhænger eller med en maksimal lastekapacitet på 3,5  \r\n\r\n tons inklusive evt. anhænger; </LI>  \r\n\r\n<LI>i) transporter af humanitær hjælp, herunder i forbindelse med  \r\n\r\n naturkatastrofer; </LI>  \r\n\r\n<LI>j) andre tilladelsesfri transporter i henhold til CEMT's bestemmelser.  \r\n\r\n</LI>  \r\n\r\n</UL>  \r\n\r\n<P>III. ØVRIGE BESTEMMELSER </P>  \r\n\r\n<P>Artikel 7 </P>  \r\n\r\n<P> <I>Cabotage- og tredjelandskørsel</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> En transportudøver bosiddende på en kontraherende  \r\n\r\n parts territorium må ikke udføre befordring af passagerer eller gods mellem  \r\n\r\n to punkter på den anden kontraherende parts territorium, medmindre en særlig  \r\n\r\n tilladelse er givet af den anden kontraherende part. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> En transportudøver fra en af de kontraherende  \r\n\r\n parter må ikke udføre transporter fra den anden kontraherende parts  \r\n\r\n territorium til et tredjeland og vice-versa, medmindre en særlig tilladelse  \r\n\r\n er givet af den anden kontraherende part. </P>  \r\n\r\n<P>Artikel 8 </P>  \r\n\r\n<P> <I>Køretøjers vægt og dimensioner</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Med hensyn til køretøjers vægt og dimensioner  \r\n\r\n forpligter begge kontraherende parter sig til ikke at pålægge køretøjer  \r\n\r\n registreret hos den anden kontraherende part bestemmelser som er mere  \r\n\r\n restriktive end de, der gælder for køretøjer registreret hos den  \r\n\r\n kontraherende part selv. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Begge kontraherende parters transportudøvere skal  \r\n\r\n overholde den anden kontraherende parts love og administrative forskrifter  \r\n\r\n vedrørende køretøjers vægt og dimensioner ved indkørsel på denne parts  \r\n\r\n territorium. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> I tilfælde af at køretøjets vægt og/eller  \r\n\r\n dimensioner overstiger de maksimalt tilladte vægt og/eller dimensioner i den  \r\n\r\n kontraherende parts territorium, hvor befordringen skal finde sted, skal  \r\n\r\n transportudøveren have en forudgående særlig tilladelse fra denne  \r\n\r\n kontraherende part. </P>  \r\n\r\n<P>Artikel 9 </P>  \r\n\r\n<P> <I>Skatter og afgifter</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Passager- og erhvervsmotorkøretøjer som er  \r\n\r\n registreret hos en af de kontraherende parter, og som midlertidigt befinder  \r\n\r\n sig på den anden kontraherende parts territorium, er ikke underkastet nogen  \r\n\r\n skatter, gebyrer og andre afgifter, som er pålagt kørslen eller besiddelsen  \r\n\r\n af køretøjer på dette territorium. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Undtagelserne i denne artikel gælder hverken  \r\n\r\n omsætningsafgifter eller vejbenyttelsesgebyrer eller -afgifter eller told- og  \r\n\r\n forbrugsafgifter på motorkøretøjernes brændstofforbrug, bortset fra det  \r\n\r\n brændstof, der findes i køretøjernes standardtanke ved indkørslen. De  \r\n\r\n kontraherende parters kompetente myndigheder kan gennem den Blandede  \r\n\r\n Kommission beslutte gensidigt at undtage vejbenyttelsesgebyrer og -afgifter  \r\n\r\n for bilaterale transporter. </P>  \r\n\r\n<P>Artikel 10 </P>  \r\n\r\n<P> <I>Toldbestemmelser</I>  </P>  \r\n\r\n<P>Reservedele til brug ved reparation af et allerede indført køretøj skal  \r\n\r\n midlertidigt tillades indført uden betaling af importafgifter eller andre  \r\n\r\n skatter uden hensyntagen til importforbud og restriktioner. Udskiftede dele  \r\n\r\n skal klareres, genudføres eller ødelægges under toldmyndighedernes kontrol og  \r\n\r\n opsyn. Artikel 11 </P>  \r\n\r\n<P> <I>National lovgivning</I>  </P>  \r\n\r\n<P>I alle tilfælde, som ikke er reguleret ved denne overenskomsts  \r\n\r\n bestemmelser eller de internationale konventioner begge lande har tiltrådt,  \r\n\r\n er en kontraherende parts transportudøvere og førere af vogne forpligtede til  \r\n\r\n at overholde den anden parts lovgivning, når de kører på dennes territorium.  \r\n\r\n</P>  \r\n\r\n<P>Artikel 12 </P>  \r\n\r\n<P> <I>Overtrædelse af overenskomsten</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Hvis en kontraherende parts transportudøvere  \r\n\r\n overtræder overenskomstens bestemmelser under kørsel på den anden  \r\n\r\n kontraherende parts territorium kan den kompetente myndighed, hvor  \r\n\r\n overtrædelsen er begået, uden præjudice for enhver retlig sanktion, som  \r\n\r\n finder anvendelse på dens eget territorium, informere den anden kontraherende  \r\n\r\n part om omstændighederne ved overtrædelsen. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> I tilfælde af en overtrædelse som nævnt i stk. 1 i  \r\n\r\n denne artikel kan den kompetente myndighed hos den kontraherende part, hvor  \r\n\r\n overtrædelsen er begået, anmode den anden kontraherende parts kompetente  \r\n\r\n myndighed om: </P>  \r\n\r\n<UL PLAIN>\r\n\r\n<LI>a) at give en advarsel til den pågældende transportudøver med en  \r\n\r\n tilkendegivelse af, at gentagelser kan medføre, at hans køretøjer nægtes  \r\n\r\n indkørsel på den kontraherende parts territorium, hvor overtrædelsen er sket,  \r\n\r\n i en periode som kan fastsættes af den kontraherende parts kompetente  \r\n\r\n myndighed, eller </LI>  \r\n\r\n<LI>b) at tilkendegive overfor transportudøveren, at hans køretøjer er blevet  \r\n\r\n forbudt indkørsel midlertidig eller permanent på den anden kontraherende  \r\n\r\n parts territorium. </LI>  \r\n\r\n</UL>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Den kompetente myndighed, der modtager en sådan  \r\n\r\n anmodning fra den anden kontraherende parts kompetente myndighed, skal  \r\n\r\n efterkomme denne og skal så snart som muligt informere den anden kompetente  \r\n\r\n myndighed om hvilke forholdsregler der er taget. </P>  \r\n\r\n<P>Artikel 13 </P>  \r\n\r\n<P> <I>Kompetente myndigheder </I></P>  \r\n\r\n<P>Blandet Kommission </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Hver af de kontraherende parter skal underrette den  \r\n\r\n anden kontraherende part om de kompetente myndigheder, som er bemyndiget til  \r\n\r\n at handle i henhold til denne overenskomst. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> De kontraherende parters kompetente myndigheder  \r\n\r\n skal løbende være i kontakt med hinanden angående alle spørgsmål, som opstår  \r\n\r\n i forbindelse med anvendelse af denne overenskomst. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Repræsentanter for de kompetente myndigheder kan,  \r\n\r\n når det er nødvendigt, mødes til forhandlinger i en Blandet Kommission med  \r\n\r\n det formål at fastsætte procedurer og antallet af tilladelser, samt  \r\n\r\n regulering af andre transportaktiviteter og løsning af problemer, som kan  \r\n\r\n opstå i forbindelse med gennemførelsen af denne overenskomst. </P>  \r\n\r\n<P>Artikel 14 </P>  \r\n\r\n<P> <I>Ikrafttræden, gyldighed</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Denne overenskomst vil træde i kraft 30 dage efter,  \r\n\r\n at de kontraherende parter har underrettet hinanden om, at de nødvendige  \r\n\r\n forfatningsmæssige krav er opfyldt. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Denne overenskomst gælder i et tidsrum af to år fra  \r\n\r\n datoen for dens ikrafttrædelse og forlænges derefter stiltiende fra år til  \r\n\r\n år, medmindre den opsiges af en af de kontraherende parter tre måneder før  \r\n\r\n udgangen af et kalenderår. Afsluttet i København den 25. januar 1994 i to  \r\n\r\n originale eksemplarer affattet på dansk, albansk og engelsk, idet hver tekst  \r\n\r\n har samme gyldighed. </P>  \r\n\r\n<P>I tilfælde af tvist har den engelske tekst forrang. </P>  \r\n\r\n<P>For Kongeriget </P>  \r\n\r\n<P>Danmarks Regering </P>  \r\n\r\n<P> <B>Ole Zacchi</B>  </P>  \r\n\r\n<P>For Republikken </P>  \r\n\r\n<P>Albaniens Regering </P>  \r\n\r\n<P> <B>Fatos Bitincka</B>  </P>  \r\n\r\n<P>Overenskomsten trådte i kraft den 29. juni 1994. </P>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Udenrigsministeriet, den 23. juli 1998  \r\n\r\n</I> </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER>Niels Helveg Petersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/08/1998"
        },
        {
            "displayName": "Accession",
            "displayValue": "L19980001564"
        },
        {
            "displayName": "Entydig dokumentidentifikation",
            "displayValue": "CM047636"
        },
        {
            "displayName": "Dato for førstegangsindlæggelse",
            "displayValue": "05/08/1998"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "15"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "23/07/1998"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Ressortministeriets journalnummer",
            "displayValue": "Udenrigsmin. N.5. j.nr. 94.D.61."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}