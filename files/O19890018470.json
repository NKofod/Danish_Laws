{
    "id": 28651,
    "title": "Den 2-årige forældelsesfrist for indgivelse af klager til Sundheds væsenets Patientklagenævn.",
    "documentTypeId": "300",
    "isSagsforlobPeriodValid": true,
    "shortName": "FOU nr 1989.184",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n Resumé  \r\n\r\n</B>  \r\n\r\n</P>  \r\n\r\n<P class=\"Resume\">  \r\n\r\n A klagede til ombudsmanden over, at Sundhedsvæsenets Patientklagenævn  \r\n\r\n afviste at behandle hans klage over en operation foretaget i 1981.  \r\n\r\n Afvisningen  \r\n\r\n skete under henvisning til den 2-årige forældelsesfrist i § 22 i lov om  \r\n\r\n sundhedsvæsenets centralstyrelse. Patientklagenævnet fandt, at der var  \r\n\r\n forløbet mere end 2 år fra det tidspunkt, da A var eller burde være bekendt  \r\n\r\n med det forhold, han klagede over.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden fremsatte nogle generelle synspunkter om forståelsen  \r\n\r\n af den nævnte forældelsesfrist. Han udtalte, at fristen tidligst kunne  \r\n\r\n begynde  \r\n\r\n at løbe fra det tidspunkt, hvor klageren efter en konkret vurdering havde et  \r\n\r\n rimeligt grundlag for at henføre de konstaterede gener m.v. til en eventuel  \r\n\r\n fejl i forbindelse med den tidligere behandling.  \r\n\r\n</P>  \r\n\r\n<P class=\"Resume\">  \r\n\r\n På den baggrund henstillede ombudsmanden til patientklagenævnet  \r\n\r\n på ny at tage stilling til, om A's klage var forældet. (J. nr. 1989-1048-43).  \r\n\r\n</P>  \r\n\r\n<P class=\"Resume\">  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Den 2-årige forældelsesfrist for indgivelse af klager til  \r\n\r\n Sundhedsvæsenets Patientklagenævn.  \r\n\r\n<BR style='mso-special-character:line-break'>  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n A klagede over, at Sundhedsvæsenets  \r\n\r\n Patientklagenævn i 1989 afviste at behandle hans klage over en operation  \r\n\r\n foretaget på Odense Sygehus i 1981. Patientklagenævnets afvisning skete under  \r\n\r\n henvisning til, at klagen ikke var indgivet rettidigt, idet der var forløbet  \r\n\r\n mere end 2 år fra det tidspunkt, da A var eller burde være bekendt med det  \r\n\r\n forhold,  \r\n\r\n han klagede over.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det fremgik af sagen, at A i  \r\n\r\n 1981 blev opereret for diskusprolaps på Odense Sygehus.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I 1989 klagede A til  \r\n\r\n Sundhedsvæsenets Patientklagenævn over operationen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Patientklagenævnet afviste at  \r\n\r\n behandle klagen, idet nævnet bl.a. anførte:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Da det forhold, De ønsker at  \r\n\r\n klage over, ligger mere end 2 år tilbage i tiden, og da der ikke i Deres brev  \r\n\r\n er anført særlige grunde til at se bort fra klagefristen, kan  \r\n\r\n Patientklagenævnet på det foreliggende grundlag ikke behandle Deres klage.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Patientklagenævnet har herved  \r\n\r\n lagt særlig vægt på Deres egen oplysning om, at De umiddelbart efter  \r\n\r\n operationen fik smerter, og derved var eller burde være bekendt med det De nu  \r\n\r\n klager over. Til orientering vedlægges Patientklagenævnets klagevejledning.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Herefter klagede A til mig,  \r\n\r\n idet han gjorde gældende, at han først i sommeren 1987 fik kendskab til sin  \r\n\r\n situation. Det var A's opfattelse, at han først på dette tidspunkt via  \r\n\r\n nogle røntgenbilleder fik en formodning for, at han var blevet fejlopereret i  \r\n\r\n 1981.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I Sundhedsvæsenets  \r\n\r\n Patientklagenævns udtalelse anførte nævnet bl.a. følgende om  \r\n\r\n forældelsesproblemet:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Som følge af nævnets korte  \r\n\r\n funktionsperiode og forholdsvis beskedne antal sager, hvori  \r\n\r\n forældelsesproblemet  \r\n\r\n har givet anledning til tvivl, kan det oplyses, at Patientklagenævnet  \r\n\r\n fortsat søger at samle erfaringer til brug for en praksis eller snarere til  \r\n\r\n brug for udskillelsen af typetilfælde, hvor forældelsesreglen henholdsvis  \r\n\r\n kan/ikke kan anvendes.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Udgangspunktet for  \r\n\r\n fastlæggelse af forældelsens indtræden vil som altovervejende hovedregel være  \r\n\r\n datoen for den behandling/undersøgelse, der klages over. Nævnet har i sager,  \r\n\r\n hvor der ikke hersker tvivl om, at klager i umiddelbar tilknytning til den  \r\n\r\n pågældende behandling bliver bekendt med, at der er begået en fejl eller,  \r\n\r\n hvor  \r\n\r\n det er åbenbart, at klager først på et senere tidspunkt bliver klar over, at  \r\n\r\n der er begået en fejl (f.eks. graviditet trods sterilisation) fortolket  \r\n\r\n centralstyrelseslovens  \r\n\r\n § 22 efter sin ordlyd. Patientklagenævnet har således afvist at behandle  \r\n\r\n klager, hvor der forekommer selv små fristafvigelser.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I nogle sager har  \r\n\r\n fastlæggelsen af forældelsesfristens begyndelsestidspunkt som nævnt givet  \r\n\r\n anledning  \r\n\r\n til nærmere overvejelser. Der er her typisk tale om sager, hvor der er  \r\n\r\n beskrevet et langvarigt behandlingsforløb og/eller, hvor patienten selv på  \r\n\r\n et sent tidspunkt angiver, f.eks. i forbindelse med undersøgelse eller anden  \r\n\r\n behandling, at være blevet bekendt med, at der er begået en faglig fejl.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Der kan formentlig her  \r\n\r\n udskilles en række typetilfælde.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Et typetilfælde er den  \r\n\r\n situation, hvor klager i umiddelbar tilknytning til en behandling - typisk  \r\n\r\n en operation - konstaterer, at resultatet ikke er som lovet/forventet eller  \r\n\r\n at  \r\n\r\n der er opstået gener m.v. Dokumentationen for at klager på dette tidspunkt er  \r\n\r\n opmærksom på forholdet, kan være klagers egen oplysning herom eller  \r\n\r\n journalmaterialet,  \r\n\r\n som medfølger klagen. Hvor faglige spørgsmål giver anledning til tvivl  \r\n\r\n inddrager patientklagenævnet Sundhedsstyrelsen i vurderingen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I det ovenfor beskrevne  \r\n\r\n typetilfælde konstateres forældelsen indtrådt 2 år efter  \r\n\r\n behandlingen/journalnotatet  \r\n\r\n eller lignende. Det er tilstrækkeligt, at patienten var eller burde være  \r\n\r\n bekendt med, at der er sket en fejl. Det vil derimod normalt være uden  \r\n\r\n betydning, at de nærmere omstændigheder, hvorunder fejlen er begået, først  \r\n\r\n bliver klager bekendt på et senere tidspunkt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Et andet typetilfælde er den  \r\n\r\n situation, hvor klager føler sig fejldiagnosticeret for mere end 2 år siden  \r\n\r\n og først på et senere tidspunkt, som ligger indenfor forældelsesfristen, får  \r\n\r\n stillet en diagnose, som kan forklare de oprindelige symptomer. Den  \r\n\r\n omstændighed,  \r\n\r\n at en behandling som iværksættes på grundlag af den fejlagtige diagnose viser  \r\n\r\n sig resultatløs, bevirker efter nævnets opfattelse ikke, at klager efter var  \r\n\r\n eller burde være bekendt med, at der var tale om en fejldiagnosticering.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I en skrivelse til A udtalte  \r\n\r\n jeg følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Patientklagenævnets  \r\n\r\n afgørelse er truffet i henhold til § 22 i lov nr. 397 af 10. juni 1987 om  \r\n\r\n Sundhedsvæsenets Centralstyrelse m.v., som har følgende ordlyd:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Klager skal være  \r\n\r\n indgivet inden 2 år efter det tidspunkt, hvor klageren var eller burde være  \r\n\r\n bekendt  \r\n\r\n med det forhold, der klages over. ...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det følger af bemærkningerne  \r\n\r\n til bestemmelsen (Folketingstidende 1986/87, tillæg A, sp. 1180), at fristen  \r\n\r\n på 2 år er begrundet i efterforskningsmæssige forhold, idet sager, der  \r\n\r\n ligger flere år tilbage, vanskeligt lader sig oplyse, og i ressourcemæssige  \r\n\r\n forhold.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det præciseres dog, at  \r\n\r\n forældelsesfristen - i overensstemmelse med lovens ordlyd - først løber fra  \r\n\r\n det tidspunkt, hvor klageren var eller burde være bekendt med det forhold,  \r\n\r\n der klages over.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Herudover giver lovens ordlyd  \r\n\r\n eller dens forarbejder ikke nogen vejledning om, hvornår en klager skal anses  \r\n\r\n for at være eller burde være bekendt med det forhold, der klages over.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Patientklagenævnet har i  \r\n\r\n udtalelsen til mig redegjort for forældelsesbestemmelsens anvendelse i  \r\n\r\n forskellige tilfældegrupper, som har foreligget i praksis. Jeg finder ikke at  \r\n\r\n have grundlag for at kommentere disse tilfælde nærmere, men skal - mere  \r\n\r\n generelt om fortolkningen af forældelsesregler - udtale følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Bestemmelsen må efter min  \r\n\r\n opfattelse ses i sammenhæng med et af hovedformålene med at oprette  \r\n\r\n patientklagenævnet,  \r\n\r\n nemlig at sikre den enkelte borgers retssikkerhed (Folketingstidende  \r\n\r\n 1986/87, tillæg A, sp. 1165).  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Selv om det fremgår  \r\n\r\n udtrykkeligt af bemærkningerne til centralstyrelsesloven, at  \r\n\r\n patientklagenævnet  \r\n\r\n ikke kan tage stilling til erstatningsspørgsmål, har nævnets udtalelser ofte  \r\n\r\n afgørende betydning for klagere, der mener sig berettiget til erstatning.  \r\n\r\n Dette fremgår bl.a. af patientklagenævnets årsberetning for 1988, hvor der  \r\n\r\n anføres  \r\n\r\n følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det fremgår udtrykkeligt af  \r\n\r\n bemærkningerne til centralstyrelsesloven, at Patientklagenævnet ikke kan  \r\n\r\n tage stilling til erstatningsspørgsmål. På denne baggrund henvises klagere,  \r\n\r\n som ønsker erstatning for fejlbehandling, til at rette henvendelse til den  \r\n\r\n pågældende ansvarlige sundhedsperson eller dennes arbejdsgiver.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Indirekte har nævnets  \r\n\r\n virksomhed imidlertid væsentlig betydning for klagere, som mener sig  \r\n\r\n berettigede  \r\n\r\n til erstatning.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I en række tilfælde kræver  \r\n\r\n sygehuskommunerne, privat praktiserende sundhedspersoner eller deres  \r\n\r\n forsikringsselskaber  \r\n\r\n dokumentation for, at der er sket en ansvarspådragende fejl, før der  \r\n\r\n udbetales  \r\n\r\n erstatning. Patienten har i disse situationer - udover at gå til domstolene  \r\n\r\n - alene den mulighed at få Patientklagenævnet til at vurdere, om der ud fra  \r\n\r\n en faglig vurdering er sket en fejl.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Nævnets sammensætning og de  \r\n\r\n sagsoplysninger, som fremskaffes til brug for nævnets afgørelser, sætter, som  \r\n\r\n også loven foreskriver, nævnet i stand til at vurdere, om en faglig  \r\n\r\n virksomhed  \r\n\r\n er kritisabel, dvs. ansvarspådragende i forhold til de normer, som gælder for  \r\n\r\n den pågældende faggruppe. Nævnet ville iøvrigt også kunne vurdere om, det  \r\n\r\n ansvarsgrundlag  \r\n\r\n er til stede, som har været drøftet i forbindelse med lovforslaget om  \r\n\r\n patientforsikring.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det er ...  \r\n\r\n Patientklagenævnets indtryk, at nævnets afgørelser accepteres som  \r\n\r\n ansvarsgrundlag af de erstatningsansvarlige og deres forsikringsselskaber.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Et eventuelt erstatningskrav  \r\n\r\n f.eks. som følge af fejlagtig udført lægebehandling forældes ifølge § 1, stk.  \r\n\r\n 1, nr. 5, i forældelsesloven af 1908 på 5 år regnet fra kravets forfaldstid,  \r\n\r\n jf. § 2. Spørgsmålet om, hvornår denne forældelsesfrist begynder at løbe, må  \r\n\r\n ses i sammenhæng med § 3 i loven. Fristen suspenderes, såfremt skadelidte på  \r\n\r\n grund af utilregnelig uvidenhed om sit krav ikke har kunnet gøre dette  \r\n\r\n gældende. Herefter regnes forældelsesfristen først fra den tid, da skadelidte  \r\n\r\n var eller ved sædvanlig agtpågivenhed ville have været i stand til at kræve  \r\n\r\n sit  \r\n\r\n krav betalt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Som det fremgår af  \r\n\r\n ovenstående er der en nær sammenhæng mellem patientklagenævnets faglige  \r\n\r\n vurdering  \r\n\r\n af, om en given behandling er ansvarspådragende, og patientens reelle  \r\n\r\n mulighed for erstatning.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det må derfor efter min  \r\n\r\n opfattelse antages, at begyndelsestidspunktet for 2-års fristen for  \r\n\r\n indgivelse  \r\n\r\n af klage til patientklagenævnet - i mangel af nærmere vejledning i motiverne  \r\n\r\n - må forstås i overensstemmelse med § 2 og § 3 i forældelsesloven af 1908.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Fristen kan således først  \r\n\r\n regnes fra det tidspunkt, hvor klageren (patienten) ved sædvanlig  \r\n\r\n agtpågivenhed  \r\n\r\n må antages at have haft en sådan viden, at han med rimelighed var i stand til  \r\n\r\n at  \r\n\r\n sætte sine gener i forbindelse med en mulig fejlbehandling. Først på dette  \r\n\r\n tidspunkt har patienten anledning til at indgive en klage til nævnet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I de situationer, hvor der  \r\n\r\n ikke hersker tvivl om, at klageren i umiddelbar tilknytning til en given  \r\n\r\n behandling  \r\n\r\n bliver bekendt med, at der muligvis er begået en fejl, vil udgangspunktet for  \r\n\r\n fastlæggelsen af begyndelsestidspunktet for forældelsesfristen være datoen  \r\n\r\n for den behandling, der klages over.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Såfremt behandlingen først på  \r\n\r\n et senere tidspunkt har vist sig at medføre skadevirkninger, vil klagefristen  \r\n\r\n normalt tidligst begynde at løbe fra skadens konstatering - under  \r\n\r\n forudsætning  \r\n\r\n af, at patienten nu med rimelighed kunne forventes at sætte skaden i  \r\n\r\n forbindelse med den tidligere behandling og eventuelle fejl i forbindelse  \r\n\r\n hermed.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I situationer som den  \r\n\r\n foreliggende, hvor en klager konstaterer, at en behandling ikke er som  \r\n\r\n forventet,  \r\n\r\n eller der i tilslutning til behandlingen er opstået komplikationer eller  \r\n\r\n gener, f.eks. i form af smerter, kan beregningen af forældelsesfristen give  \r\n\r\n anledning til særlige vanskeligheder.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Man kan ikke i denne  \r\n\r\n situation tage udgangspunktet i behandlingens dato, ligesom forekomsten af  \r\n\r\n gener eller komplikationer ikke altid er afgørende. Det, at en behandling har  \r\n\r\n vist sig at give komplikationer eller genevirkninger for patienten - eller  \r\n\r\n ikke har medført det forventede resultat - er ikke i sig selv ensbetydende  \r\n\r\n med, at klager med rimelighed bør formode, at der kan være begået fejl.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Fristen kan tidligst begynde  \r\n\r\n at løbe fra det tidspunkt, hvor klageren efter en konkret vurdering havde et  \r\n\r\n rimeligt grundlag for at henføre de konstaterede gener m.v. til en eventuel  \r\n\r\n fejl i forbindelse med den tidligere behandling.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Grundlaget for den nævnte  \r\n\r\n vurdering kan - som patientklagenævnet anfører - bl.a. være klagerens egne  \r\n\r\n oplysninger eller journalmaterialet, som medfølger klagen. Hvor faglige  \r\n\r\n spørgsmål giver anledning til tvivl, kan Sundhedsstyrelsen inddrages.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Sundhedsvæsenets  \r\n\r\n Patientklagenævn har i sin udtalelse .... bemærket, at baggrunden for  \r\n\r\n afvisningen  \r\n\r\n af at realitetsbehandle Deres klage var Deres oplysninger om, at De allerede  \r\n\r\n 2-3 måneder efter operationen på Odense Sygehus fik smerter.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Som jeg har forstået Deres  \r\n\r\n henvendelse til mig, er det Deres opfattelse, at De først i sommeren 1987 i  \r\n\r\n forbindelse med nogle røntgenbilleder fik grundlag for at formode, at De  \r\n\r\n var blevet fejlopereret i 1981.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Under hensyn til at  \r\n\r\n patientklagenævnet alene har begrundet sin afvisning af Deres klage med, at  \r\n\r\n De kort tid efter operationen fik smerter, finder jeg det ikke godtgjort, at  \r\n\r\n nævnet har foretaget en konkret vurdering af Deres påstand om, at De først i  \r\n\r\n 1987 havde rimeligt grundlag for at henføre generne til en mulig fejl begået  \r\n\r\n i  \r\n\r\n 1981.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg har gjort patientklagenævnet  \r\n\r\n bekendt med min opfattelse og henstillet til nævnet på ny at tage stilling  \r\n\r\n til, om Deres klage er forældet i henhold til § 22 i  \r\n\r\n centralstyrelsesloven.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efterfølgende modtog jeg  \r\n\r\n underretning om, at Sundhedsvæsenets Patientklagenævn havde oversendt sagen  \r\n\r\n til Sundhedsstyrelsen og anmodet om en udtalelse om, om sagen efter  \r\n\r\n styrelsens opfattelse og på det nu foreliggende grundlag kunne anses for  \r\n\r\n rettidigt indbragt for nævnet.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/11/2003"
        },
        {
            "displayName": "Accession",
            "displayValue": "O19890018470"
        },
        {
            "displayName": "Entydig dokumentidentifikation",
            "displayValue": "AX005593"
        },
        {
            "displayName": "Dato for førstegangsindlæggelse",
            "displayValue": "03/11/2003"
        },
        {
            "displayName": "Dato for indlæggelse",
            "displayValue": "13/03/2007"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "184"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Indenrigs- og sundhedsministeriet"
        },
        {
            "displayName": "Underskriftdato",
            "displayValue": "01/01/1989"
        }
    ],
    "pdfLink": {
        "isPdfAvailable": false
    },
    "documentFobTagGroup": [
        {
            "tag": "Sundhedsvæsen, læger og sygehuse",
            "parents": [
                "Forvaltningsret",
                "Enkelte forvaltningsområder"
            ]
        },
        {
            "tag": "Forældelse",
            "parents": [
                "Pengevæsen m.v.",
                "Gæld"
            ]
        }
    ],
    "hasFobTags": true
}