{
    "id": 106352,
    "title": "1997 BSF 65   FORSLAG TIL FOLKETINGSBESLUTNING OM, AT MODTAGERE AF OVERGANGSYDELSE SKAL   KUNNE UDØVE SELVSTÆNDIG ERHVERVSVIRKSOMHED ",
    "documentTypeId": "480",
    "isSagsforlobPeriodValid": false,
    "shortName": "1997/1 BSF 65",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 65 </P>  \r\n\r\n<P></P>  \r\n\r\n<P>Forslag til folketingsbeslutning om, at modtagere af overgangsydelse skal  \r\n\r\n kunne udøve selvstændig erhvervsvirksomhed </P>  \r\n\r\n<P></P>  \r\n\r\n<P>Fremsat af Kirsten Jacobsen (FP) Jes Lunde (SF) </P>  \r\n\r\n<P></P>  \r\n\r\n<P>den 13. november 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til inden udgangen af januar 1998 at  \r\n\r\n fremsætte forslag til lov om ændring af lov om arbejdsløshedsforsikring m.v.  \r\n\r\n efter følgende retningslinjer: </P>  \r\n\r\n<P>1) Modtagere af overgangsydelse skal med virkning fra den 1. januar 1995  \r\n\r\n have mulighed for at udøve selvstændig erhvervsvirksomhed som bibeskæftigelse  \r\n\r\n i sammenlagt højst 200 timer inden for et kalenderår. </P>  \r\n\r\n<P>2) Det skal sikres, at modtagere af overgangsydelse, som udøver  \r\n\r\n selvstændig erhvervsvirksomhed, ikke stilles bedre end andre personer på  \r\n\r\n overgangsydelse ved overskridelse af fribeløbet. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Socialdemokratiet, Det Konservative Folkeparti, Venstre, Socialistisk  \r\n\r\n Folkeparti, Centrum-Demokraterne, Det Radikale Venstre og Kristeligt  \r\n\r\n Folkeparti indgik den 3. december 1991 aftale om at indføre en  \r\n\r\n overgangsydelse til langtidsledige medlemmer af en arbejdsløshedskasse i  \r\n\r\n aldersgruppen 55-59 år. </P>  \r\n\r\n<P>Aftalen blev udmøntet ved, at arbejdsministeren stillede ændringsforslag  \r\n\r\n til forslag til lov om ændring af lov om arbejdsformidling og  \r\n\r\n arbejdsløshedsforsikring (L 29). Det fremgår af bemærkningerne til  \r\n\r\n ændringsforslaget om overgangsydelse, at det ikke er muligt for modtagere af  \r\n\r\n overgangsydelse at drive vedvarende selvstændig virksomhed bortset fra mindre  \r\n\r\n jordbrug uden specialproduktion, jf. de regler, der gælder for efterløn. </P>  \r\n\r\n<P>Der var således parallelitet mellem reglerne for efterløn og  \r\n\r\n overgangsydelse med hensyn til muligheden for at drive selvstændig  \r\n\r\n virksomhed. </P>  \r\n\r\n<P>I april 1994 indgik partierne bag overgangsydelsen plus Fremskridtspartiet  \r\n\r\n en aftale om at indføre delefterløn. Der var mellem partierne enighed om, at  \r\n\r\n der ikke i forbindelse med indførelsen af delefterløn skulle ske ændringer i  \r\n\r\n den hidtidige efterlønsordning. Dog skulle der ske en vis lempelse af  \r\n\r\n 200-timers-reglen, bl.a. ved at udvide adgangen til under nærmere betingelser  \r\n\r\n at udføre selvstændig bibeskæftigelse i et omfang, der svarer til 200 timer.  \r\n\r\n Det fremgik af bemærkningerne til det lovforslag, der udmøntede aftalen (L  \r\n\r\n 248), at det absolutte forbud mod at drive selvstændig virksomhed (bortset  \r\n\r\n fra mindre jordbrug) blev lempet således, at der blev mulighed for at  \r\n\r\n videreføre eller påbegynde bibeskæftigelse ved selvstændig virksomhed i højst  \r\n\r\n 200 timer årligt. </P>  \r\n\r\n<P>Forslagsstillerne ønsker med forslaget at genindføre den parallelitet, der  \r\n\r\n var mellem reglerne for efterløn og overgangsydelse, da overgangsydelsen blev  \r\n\r\n indført, for så vidt angår adgang til at drive selvstændig virksomhed. </P>  \r\n\r\n<P>Forslagsstillerne finder ikke, at der er nogen grund til at stille  \r\n\r\n modtagere af overgangsydelse ringere, for så vidt angår muligheden for at  \r\n\r\n udøve en særdeles begrænset selvstændig virksomhed end personer på efterløn.  \r\n\r\n</P>  \r\n\r\n<P>Forslagsstillerne skal heller ikke undlade at bemærke, at det får særdeles  \r\n\r\n dramatiske konsekvenser for en person på overgangsydelse hvis han/hun af  \r\n\r\n Direktoratet for Arbejdsløshedsforsikringen vurderes at udøve varig  \r\n\r\n selvstændig virksomhed. En indtægt fra en sådan virksomhed på ikke meget over  \r\n\r\n 4.000 kr. kan medføre ikke blot et krav om tilbagebetaling af hele  \r\n\r\n overgangsydelsen i den pågældende periode, hvilket kan være en nok så streng  \r\n\r\n sanktion, men hertil kommer, at den pågældende ikke senere vil kunne overgå  \r\n\r\n til efterløn. Dette forekommer at være en sanktion, der ikke på nogen måde  \r\n\r\n modsvarer overtrædelsens betydning. </P>  \r\n\r\n<P>Forslagsstillerne finder, at muligheden for at drive selvstændig  \r\n\r\n virksomhed skal have virkning fra den 1. januar 1995, hvor reglerne blev  \r\n\r\n lempet for efterlønsmodtagere. </P>  \r\n\r\n<P>Det skal ikke være mere fordelagtigt for en modtager af overgangsydelse at  \r\n\r\n have indtægt fra udøvelse af selvstændigt erhverv, end hvis indtægten var  \r\n\r\n erhvervet ved lønarbejde. Forslagsstillerne forestiller sig derfor, at der  \r\n\r\n efterfølgende, såfremt fribeløbet viser sig at være overskredet, skal kunne  \r\n\r\n ske modregning i fremtidige indtægter. Der foreslås således en ordning, der  \r\n\r\n som udgangspunkt svarer til den, der gælder for efterlønsordningen, men som  \r\n\r\n er tilpasset de regler, der gælder for supplerende indtægt i  \r\n\r\n overgangsydelsesordningen. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Kirsten Jacobsen</B> (FP): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om, at modtagere af overgangsydelse  \r\n\r\n skal kunne udøve selvstændig virksomhed.</I>  </P>  \r\n\r\n<P>(Beslutningsforslag nr. B 65). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "13/11/1997"
        },
        {
            "displayName": "Accession",
            "displayValue": "19971BA00065"
        },
        {
            "displayName": "Entydig dokumentidentifikation",
            "displayValue": "CL008065"
        },
        {
            "displayName": "Dato for førstegangsindlæggelse",
            "displayValue": "13/11/1997"
        },
        {
            "displayName": "Dato for indlæggelse",
            "displayValue": "13/11/1997"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "65"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}