{
    "id": 68187,
    "title": "Cirkulære vedrørende indberetning af ledige, der skal have ekstraordinært arbejdstilbud efter lov nr. 109 af 5. marts 1988 om ændring af lov om arbejdstilbud til ledige (udvidet ret til arbejdstilbud). ",
    "documentTypeId": "140",
    "isSagsforlobPeriodValid": false,
    "shortName": "CIR nr 3152 af 30/03/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære vedrørende indberetning af ledige, der  \r\n\r\n skal have ekstraordinært arbejdstilbud efter lov nr. 109 af 5. marts 1988 om  \r\n\r\n ændring af lov om arbejdstilbud til ledige (udvidet ret til arbejdstilbud).  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Ved lov nr. 109 af 5. marts 1988 blev det vedtaget, at ledige, som inden  \r\n\r\n den 1. januar 1989 modtager dagpenge efter § 51a, stk. 2 i lov om  \r\n\r\n arbejdsformidling og arbejdsløshedsforsikring (&#187;forlængede  \r\n\r\n dagpenge&#171;) skal have ret til et ekstraordinært arbejdstilbud. </P>  \r\n\r\n<P>Samtidig er arbejdsløshedsforsikringslovens regler om forlænget  \r\n\r\n dagpengeret blevet ophævet pr. 1. januar 1989. </P>  \r\n\r\n<P>I henhold til § 9, stk. 3 i lov om arbejdstilbud til ledige fastsættes  \r\n\r\n efter bemyndigelse fra arbejdsministeren følgende regler for  \r\n\r\n arbejdsløshedskassernes indberetning til Arbejdsformidlingen og om, hvornår  \r\n\r\n tilbud skal gives til de personer, som efter lovændringen har krav på et  \r\n\r\n ekstraordinært arbejdstilbud. </P>  \r\n\r\n<P>I Berettigede til ekstraordinært arbejdstilbud. </P>  \r\n\r\n<P>Ledige, der er eller som inden d. 1. januar 1989 kan komme på forlængede  \r\n\r\n dagpenge, har ret til et ekstraordinært arbejdstilbud. </P>  \r\n\r\n<P>II Indberetningstidspunkt. </P>  \r\n\r\n<P>Kasserne skal til Arbejdsformidlingen indberette de medlemmer, som har  \r\n\r\n falddato inden den 1. januar 1989 og som følge deraf er omfattet af den  \r\n\r\n udvidede ret til arbejdstilbud. Medlemmer, der er fyldt 60 år skal også  \r\n\r\n indberettes. </P>  \r\n\r\n<P>Indberetning skal som hovedregel ske efter gældende udtrækskriterier  \r\n\r\n d.v.s. når medlemmet har haft en sammenlagt ledighed på 18 måneder inden for  \r\n\r\n de seneste 24 måneder, jfr. senest direktoratets AF-cirkulære nr. 2/88, som  \r\n\r\n er udstedt i henhold til § 4 i Arbejdsministeriets bekendtgørelse nr. 373 af  \r\n\r\n 6. juli 1984 om arbejdstilbud til ledige. </P>  \r\n\r\n<P>Det påhviler endvidere kasserne at opsamle de ledige, der ikke registreres  \r\n\r\n ved den fremgangsmåde, der er angivet i nævnte cirkulære, og indberette de  \r\n\r\n pågældende til Arbejdsformidlingen senest 3 måneder, før de pågældende vil  \r\n\r\n komme på forlængede dagpenge i alle tilfælde, hvor det er muligt. </P>  \r\n\r\n<P>For så vidt angår de ledige, som aktuelt modtager forlængede dagpenge,  \r\n\r\n skal indberetning til Arbejdsformidlingen ske snarest muligt. </P>  \r\n\r\n<P>III Arbejdstilbudet. </P>  \r\n\r\n<P>Når Arbejdsformidlingen har modtaget indberetning fra kassen, skal  \r\n\r\n Arbejdsformidlingen give den ledige, herunder ledige der er fyldt 60 år, et  \r\n\r\n arbejdstilbud. Der kan kun gives eet ekstraordinært arbejdstilbud. Hvis den  \r\n\r\n ledige efter reglerne i Arbejdsministeriets bekendtgørelse nr. 373 af 6. juli  \r\n\r\n 1984 har ret til at få et supplerende arbejdstilbud, skal Arbejdsformidlingen  \r\n\r\n dog give den ledige et sådant. </P>  \r\n\r\n<P>Arbejdsformidlingen skal søge at placere den ledige i et arbejdstilbud  \r\n\r\n efter de gældende regler herom, jf. § 3 i arbejdstilbudsloven, d.v.s.  \r\n\r\n fortrinsvis i den private sektor (eller staten), og hvis dette ikke er  \r\n\r\n muligt, i den lediges bopælskommune, subsidiært amtskommune. </P>  \r\n\r\n<P>Det ekstraordinære arbejdstilbud er et normalt arbejdstilbud, der efter  \r\n\r\n afslutningen giver ret til uddannelses- eller iværksætterydelse ved ledighed.  \r\n\r\n</P>  \r\n\r\n<P>IV Tidspunkt. </P>  \r\n\r\n<P>Arbejdstilbudet skal så vidt muligt gives, før den ledige vil være  \r\n\r\n berettiget til at få udbetalt dagpenge efter § 51a, stk. 3 i  \r\n\r\n arbejdsløshedsforsikringsloven (forlængede dagpenge). </P>  \r\n\r\n<P>Hvis den ledige allerede er kommet på forlængede dagpenge, skal pågældende  \r\n\r\n have et arbejdstilbud snarest muligt. </P>  \r\n\r\n<P>P.D.V. </P>  \r\n\r\n<P>Anders Kjær </P>  \r\n\r\n<P>kontorchef </P>  \r\n\r\n<P>Lene Vesterbirk </P>  \r\n\r\n<P>fuldmægtig </P>  \r\n\r\n</DIV>",
    "isHistorical": true,
    "editorialNotes": [
        "(* 1) AF-cirkulære nr. 11/88. AK-cirkulære nr. 7/88."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19880315209"
        },
        {
            "displayName": "Entydig dokumentidentifikation",
            "displayValue": "CM027371"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3152"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "30/03/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdsdirektoratet, 5 kontor"
        },
        {
            "displayName": "Ressortministeriets journalnummer",
            "displayValue": "Arbejdsdirektoratet 5. kontor j.nr. 87-0252-26 (* 1)"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}