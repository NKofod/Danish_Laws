{
    "id": 56201,
    "title": "Cirkulæreskrivelse om anvendelse af åremålsansættelse (* 1) (* 2) Til samtlige ministerier m.v. ",
    "documentTypeId": "140",
    "isSagsforlobPeriodValid": false,
    "shortName": "CIR nr 170 af 16/07/1973",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om anvendelse af  \r\n\r\n åremålsansættelse (* 1) (* 2) Til samtlige ministerier m.v. </H1>  \r\n\r\n<P></P>  \r\n\r\n<BR>  \r\n\r\n<P>I lønnings- og pensionsministeriets cirkulæreskrivelse nr. 110 af 18. juni  \r\n\r\n 1971 om lov om kongelig udnævnelse og åremålsansættelse anføres under punkt 4  \r\n\r\n som vejledning med hensyn til anvendelsesområdet for åremålsansættelse en  \r\n\r\n række stillingsgrupper, der frembyder eksempler på stillinger, for hvilke det  \r\n\r\n i overensstemmelse med de synspunkter, der er lagt til grund for lovgivningen  \r\n\r\n om åremålsansættelse, vil være naturligt at overveje anvendelse af denne  \r\n\r\n ansættelsesform. </P>  \r\n\r\n<P>I tilslutning hertil skal man meddele, at spørgsmålet om de nærmere  \r\n\r\n retningslinier for anvendelse af åremålsansættelse har været gjort til  \r\n\r\n genstand for principiel drøftelse i lønningsrådet på grundlag af en række  \r\n\r\n konkrete forslag om adgang til ansættelse på åremål i  \r\n\r\n tjenestemandsstillinger. Endvidere har spørgsmålet som led i disse  \r\n\r\n overvejelser været genstand for forhandlinger mellem økonomi- og  \r\n\r\n budgetministeriet og tjenestemændenes centralorganisationer. </P>  \r\n\r\n<P>I overensstemmelse med en af lønningsrådet afgivet udtalelse skal man  \r\n\r\n anmode ministerierne om at påse, at spørgsmål om etablering af nye  \r\n\r\n åremålsstillinger behandles således, at de nedenfor anførte kriterier lægges  \r\n\r\n til grund ved stillingtagen til, om åremålsansættelse bør søges etableret, og  \r\n\r\n således at det iagttages, om der i den givne situation er klart grundlag for  \r\n\r\n at drage analogi til de stillinger, der er nævnt i det følgende som  \r\n\r\n typeeksempler på stillinger, for hvilke der er truffet bestemmelse om  \r\n\r\n besættelse på åremål. </P>  \r\n\r\n<P> Kriterier for anvendelse af åremålsansættelse </P>  \r\n\r\n<P>I. Tidsbegrænset ansættelse </P>  \r\n\r\n<P>Denne kategori omfatter stillinger, for hvilke det gælder, at  \r\n\r\n arbejdsopgaven eller udpegningen til hvervet er tidsbegrænset, og hvor  \r\n\r\n tidsbegrænsningen er klar og af væsentlig betydning i relation til opgaven  \r\n\r\n eller den udpegede person. </P>  \r\n\r\n<P>Som typeeksempler på tjenestemandsstillinger, der er godkendt til  \r\n\r\n besættelse på åremål af hensyn til varetagelse af tidsbegrænsede opgaver, kan  \r\n\r\n nævnes 3 stillinger som kontorchef og konsulent i monopoltilsynet, der er  \r\n\r\n oprettet i forbindelse med en gennemført tidsbegrænset skærpelse af  \r\n\r\n lovgivningen om priser og avancer. </P>  \r\n\r\n<P>Bestemmelse om adgang til besættelse på åremål med henblik på ansættelse  \r\n\r\n af personer, der i en afgrænset periode udpeges til at varetage bestemte  \r\n\r\n hverv, er bl.a. truffet for så vidt angår 8 stillinger som rektor ved  \r\n\r\n universiteter og højere læreanstalter samt 3 stillinger som lektor ved  \r\n\r\n Danmarks højskole for legemsøvelser. </P>  \r\n\r\n<P>II. Ansættelse i stillinger, om hvilke det kan forudses, at forventede  \r\n\r\n ændringer i opgaver, organisation og struktur mod en vis sandsynlighed vil  \r\n\r\n ændre den pågældende stillings indhold. </P>  \r\n\r\n<P>Som eksempler på godkendte åremålsstillinger af denne type kan nævnes  \r\n\r\n stillingerne som direktør for orlogsværftet, direktør for apotekervæsenet,  \r\n\r\n departementschefi ministeriet for forureningsbekæmpelse og chef for  \r\n\r\n miljøstyrelsen. </P>  \r\n\r\n<P>III. Ansættelse i stillinger, der stiller særlige krav til fornyelse i  \r\n\r\n forskningsmæssig, kunstnerisk, merkantil, teknisk eller anden kreativ  \r\n\r\n henseende, og for hvilke kravene til fornyelse har en selvstændig, konkret  \r\n\r\n begrundet betydning. </P>  \r\n\r\n<P>Følgende stillinger, der er godkendt til besættelse på åremål, kan tjene  \r\n\r\n som typeeksempler på åremålsansættelsesformens anvendelse efter det her  \r\n\r\n nævnte kriterium: 3 stillinger som direktør ved edb-centre i tilknytning til  \r\n\r\n universiteter m.v., 2 stillinger som professor i billedkunstneriske fag ved  \r\n\r\n kunstakademiet, 1 stilling som kommitteret i indkøbsspørgsmål under  \r\n\r\n administrationsdepartementet, 1 stilling som overingeniør ved  \r\n\r\n sikringstjenesten og 1 stilling som trafikinspektør i  \r\n\r\n trafikplanlægningstjenesten under DSB. </P>  \r\n\r\n<P>IV. Ansættelse i visse stillinger i Grønland, der besættes med  \r\n\r\n ikke-hjemmehørende tjenestemænd, og om hvilke det gælder, at ændringer i  \r\n\r\n opgavefordelingen mellem staten og de grønlandske kommuner samt hensynet til  \r\n\r\n udskiftning med mellemrum af udsendte tjenestemænd danner selvstændig  \r\n\r\n begrundelse for åremålsansættelse i Grønland. </P>  \r\n\r\n<P>De tjenestemandsstillinger i Grønland, om hvilke det er bestemt, at  \r\n\r\n besættelse kan ske på åremål, omfatter bl.a. stillingerne som landshøvding,  \r\n\r\n som politimester og som inspektør under arbejdstilsynet. </P>  \r\n\r\n<P>Endvidere skal man i overensstemmelse med lønningsrådets udtalelse  \r\n\r\n henstille, at ministerierne ved behandling af spørgsmål om anvendelse af  \r\n\r\n åremålsansættelse lægger vægt på, at denne ansættelsesform fortrinsvis  \r\n\r\n benyttes ved ansættelse af ansøgere, hvis genbeskæftigelse ikke giver  \r\n\r\n anledning til problemer, samt at opslag af åremålsstillinger foretages  \r\n\r\n alternativt med henblik på, at stillingen kan besættes varigt eller på åremål  \r\n\r\n afhængigt af, hvilken ansøger der udpeges. </P>  \r\n\r\n<P>Angående opslag af stillinger til besættelse på åremål henvises i øvrigt  \r\n\r\n til bestemmelserne under § 9, stk. 2, og § 12, stk. 3, i økonomi- og  \r\n\r\n budgetministeriets bekendtgørelse af 2. juli 1973 om opslag af  \r\n\r\n tjenestemandsstillinger i staten. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Økonomi- og budgetministeriet, den 16.  \r\n\r\n juli 1973 </I> </P>  \r\n\r\n<P CLASS=UNDERSKREVET-AF ALIGN=CENTER>Per Hækkerup </P>  \r\n\r\n<P CLASS=MINISTER ALIGN=RIGHT>/ P. C. Matson </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 2) PAV kap. 14",
        "(* 1) Cirkulærets regler har i et vist omfang betydning for den senere åremålslov (nr. 264 af 22. maj 1986)."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/09/1973"
        },
        {
            "displayName": "Accession",
            "displayValue": "C19730017009"
        },
        {
            "displayName": "Entydig dokumentidentifikation",
            "displayValue": "CM015093"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "170"
        },
        {
            "displayName": "År for udstedelse",
            "displayValue": "1973"
        },
        {
            "displayName": "Dato for underskrift",
            "displayValue": "16/07/1973"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Finansministeriet"
        },
        {
            "displayName": "Ressortministeriets journalnummer",
            "displayValue": "Ø.- &amp; B.min. j.nr. 1.L. 63"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}