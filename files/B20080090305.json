{
    "id": 121284,
    "title": "Bekendtgørelse om gratis vaccination mod visse smitsomme sygdomme m.v.",
    "documentTypeId": "60",
    "isSagsforlobPeriodValid": true,
    "shortName": "BEK nr 903 af 05/09/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om gratis vaccination mod visse smitsomme sygdomme m.v.</p>\r\n      <p class=\"Indledning2\">I medfør af § 158, § 214, stk. 1, § 222, stk.1, § 254, § 264 og § 265 i Sundhedsloven, jf. lovbekendtgørelse nr. 95 af 7. februar 2008, fastsættes:</p>\r\n      <p class=\"Paragraf\"><span class=\"ParagrafNr\">§ 1.</span> Tilbud om gratis vaccination mod visse smitsomme sygdomme m.v. gives til personer, der har dansk indfødsret eller bopæl her i landet, jf. dog § 5, og til de persongrupper og mod de sygdomme m.v., som fremgår af § 2.</p>\r\n      <p class=\"Paragraf\"><span class=\"ParagrafNr\">§ 2.</span> Enhver person under 18 år kan gratis blive vaccineret mod kighoste, difteri, stivkrampe og polio.</p>\r\n      <p class=\"Stk2\"><span class=\"StkNr\">Stk. 2.</span> Enhver person under 18 år kan gratis blive vaccineret mod mæslinger, fåresyge og røde hunde. Vaccinationen tilbydes i form af en kombineret MFR-vaccine.</p>\r\n      <p class=\"Stk2\"><span class=\"StkNr\">Stk. 3.</span> Enhver kvinde kan fra det fyldte 18. år gratis blive vaccineret mod røde hunde. Vaccinationen tilbydes evt. i form af MFR-vaccine.</p>\r\n      <p class=\"Stk2\"><span class=\"StkNr\">Stk. 4.</span> Børn under 6 år kan gratis blive vaccineret mod Hæmophilus influenzae, type b (Hib).</p>\r\n      <p class=\"Stk2\"><span class=\"StkNr\">Stk. 5.</span> Børn under 2 år kan gratis blive vaccineret mod pneumokoksygdom.</p>\r\n      <p class=\"Stk2\"><span class=\"StkNr\">Stk. 6.</span> Enhver pige, som er født efter den 31. december 1992, kan fra det fyldte 12. år gratis blive vaccineret mod livmoderhalskræft. Vaccinationerne skal være afsluttet inden det fyldte 15. år, dog inden udgangen af 2010 for piger født før den 1. januar 1996.</p>\r\n      <p class=\"Paragraf\"><span class=\"ParagrafNr\">§ 3.</span> Til vaccinationerne anvendes vacciner, der udleveres gratis fra Statens Serum Institut.</p>\r\n      <p class=\"Stk2\"><span class=\"StkNr\">Stk. 2.</span> Statens Serum Institut er forpligtet til stadig at have en passende beholdning af vaccine til brug ved vaccination mod de i § 2 nævnte sygdomme.</p>\r\n      <p class=\"Paragraf\"><span class=\"ParagrafNr\">§ 4.</span> Vaccinationerne kan foretages af enhver læge, der i henhold til lov om autorisation af sundhedspersoner og om sundhedsfaglig virksomhed har tilladelse til selvstændigt virke som læge.</p>\r\n      <p class=\"Stk2\"><span class=\"StkNr\">Stk. 2.</span> Udgifterne til honorarer til lægerne for vaccination mod de i § 2 nævnte sygdomme afholdes af regionerne.</p>\r\n      <p class=\"Paragraf\"><span class=\"ParagrafNr\">§ 5.</span> For personer, der ikke har dansk indfødsret eller bopæl her i landet, men som har ret til vaccinationsydelser under ophold i Danmark i medfør af EF-retten eller internationale aftaler, afholdes udgiften til vaccinationshonorar af den region, hvori den pågældende opholder sig.</p>\r\n      <p class=\"Stk2\"><span class=\"StkNr\">Stk. 2.</span> Refusion af udgifter til vaccination af personer, der er syge(for)sikret i et andet land, som i medfør af EF-retten eller internationale aftaler skal overføres til det danske sundhedsvæsen, tilfalder den region, der har afholdt udgiften.</p>\r\n      <p class=\"Stk2\"><span class=\"StkNr\">Stk. 3.</span> Ved EF-retten eller internationale aftaler forstås Rådets forordning (EØF) nr. 1408/71 om anvendelse af de sociale sikringsordninger på arbejdstagere, selvstændige erhvervsdrivende og deres familiemedlemmer, der flytter inden for Fællesskabet, og den dertil knyttede forordning (EØF) nr. 574/72 om gennemførelse af forordning nr. 1408/71, aftalen om det Europæiske Økonomiske Samarbejde (EØS-aftalen), Nordisk Konvention om Social Sikring og aftalen mellem De Europæiske Fællesskaber, dets medlemsstater og Schweiz om fri bevægelighed for personer, samt bilaterale sikringsaftaler.</p>\r\n      <p class=\"Paragraf\"><span class=\"ParagrafNr\">§ 6.</span> Sundhedsstyrelsen vejleder om gennemførelsen af de i § 2 nævnte vaccinationer.</p>\r\n      <p class=\"Paragraf\"><span class=\"ParagrafNr\">§ 7.</span> Bekendtgørelsen træder i kraft den 1. januar 2009, dog den 1. oktober 2008 for piger født før 1. januar 1996 for så vidt angår vaccination mod livmoderhalskræft, jf. § 2, stk. 6.</p>\r\n      <p class=\"Stk2\"><span class=\"StkNr\">Stk. 2.</span> Samtidig ophæves bekendtgørelse nr. 1171 af 7. december 2005 om gratis vaccination mod visse smitsomme sygdomme m.v.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Ministeriet for Sundhed og Forebyggelse, den 5. september 2008</I></P><P CLASS=SIGN1 ALIGN=\"CENTER\">Jakob Axel Nielsen</P><P CLASS=SIGN2 ALIGN=\"RIGHT\">/ Helle Hyllehøj</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/09/2008"
        },
        {
            "displayName": "Accession",
            "displayValue": "B20080090305"
        },
        {
            "displayName": "Entydig dokumentidentifikation",
            "displayValue": "BK000338"
        },
        {
            "displayName": "Dato for førstegangsindlæggelse",
            "displayValue": "12/09/2008"
        },
        {
            "displayName": "Dato for indlæggelse",
            "displayValue": "12/09/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "903"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "05/09/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Ministeriet for Sundhed og Forebyggelse, j.nr. 2008-1445-49"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}