{
    "id": 33312,
    "title": "Merudgifter - handicappet barn - erstatning for tabt arbejdsfortjeneste (* 1) (* 3) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19042 af 31/01/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En ansøger, der havde et svært hørehandicappet barn, fandtes  \r\n\r\n berettiget til kompensation for tabt arbejdsfortjeneste efter bistandslovens  \r\n\r\n § 48, stk. 1, indtil barnet fyldte 3 år. </I> </P>  \r\n\r\n<P> <I>Kompensationen kunne ydes med et beløb svarende til ansøgerens  \r\n\r\n indtægtsnedgang, dog maksimalt i op til 20 timer ugentlig. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Merudgifter - handicappet barn - erstatning for  \r\n\r\n tabt arbejdsfortjeneste (* 1) (* 3) </H1>  \r\n\r\n<P></P>  \r\n\r\n<P>REDEGØRELSE FOR SAGEN: </P>  \r\n\r\n<P>En gift ansøger havde et barn, der var født i december 1983. Ansøgeren og  \r\n\r\n ægtefællen havde fuldtidsbeskæftigelse. I oktober 1984 fik barnet konstateret  \r\n\r\n svær hørenedsættelse. Barnet havde vuggestueplads med støttepædagog 25 timer  \r\n\r\n ugentlig. Ansøgeren skulle sammen med barnet jævnligt møde på en klinik for  \r\n\r\n tale- og hørehæmmede og til undersøgelse på et hospital. </P>  \r\n\r\n<P>I december 1984 anbefalede klinikken for tale- og hørehæmmede, at  \r\n\r\n ansøgeren søgte nedsat arbejdstid og fik bevilget kompensation for tabt  \r\n\r\n arbejdsfortjeneste svarende til 20 timer ugentlig. Klinikken udtalte, at  \r\n\r\n arbejdet med pasningen af et så svært hørehandicappet barn som ansøgerens  \r\n\r\n vanskeligt kunne forenes med fuldtidsarbejde for begge forældre. En af  \r\n\r\n forældrene skulle 2 x ugentlig gå til vejledning på klinikken, ligesom barnet  \r\n\r\n en gang om måneden skulle til undersøgelse på hospital. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Socialforvaltningen gav afslag på hjælp i form af erstatning for tabt  \r\n\r\n arbejdsfortjeneste efter bistandslovens § 48, stk. 1. Forvaltningen fandt  \r\n\r\n ikke, at der forelå et særligt tilfælde, hvor det på grund af barnets  \r\n\r\n handicap var nødvendigt, at ansøgeren udøvede konstant overvågning og pleje  \r\n\r\n af barnet. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Ansøgeren anførte bl.a., at hun på grund af barnets hørehandicap havde  \r\n\r\n nedsat sin ugentlige arbejdstid med 10 1/3 time pr. 1. februar 1985, således  \r\n\r\n at hun arbejde på følgende tider: </P>  \r\n\r\n<P>Mandag 8.00 - 12.00, tirsdag 8.00 - 16.30, onsdag 8.00 - 16.30, torsdag  \r\n\r\n 12.15 - 16.30 og fredag 12.15 - 16.15. </P>  \r\n\r\n<P>Mandag 14.00 - 15.00 var der rytmik på klinikken for talt- og hørehæmmede,  \r\n\r\n fredag kl. 9.00 - 10.00 var ansøgeren til vejledning på klinikken og torsdag  \r\n\r\n formiddag var afsat til lægeundersøgelser, tegnsprogsoptræning m.v. </P>  \r\n\r\n<P>Barnet var i vuggestue på samme tidspunkter som ansøgeren arbejdede med  \r\n\r\n tillæg af transporttid til og fra arbejdet. </P>  \r\n\r\n<P>Ansøgerens ægtefælles lønindtægt var uforandret, medens ansøgeren efter  \r\n\r\n overgang til deltidsbeskæftigelse havde haft en lønnedgang på ca. 1.400 kr.  \r\n\r\n netto pr. måned. </P>  \r\n\r\n<P>LOVGRUNDLAG: </P>  \r\n\r\n<P>Bistandsloven, § 48, stk. 1. </P>  \r\n\r\n<P>Socialministeriets cirkulære af 20. december 1982 om kontanthjælp efter  \r\n\r\n bistandsloven, pkt. 54. j. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen finder, at ansøgeren indtil barnet fylder 3 år er berettiget  \r\n\r\n til hjælp efter bistandslovens § 48, stk. 1, i form af kompensation af tabt  \r\n\r\n arbejdsfortjeneste. Kompensationen kan ydes med et beløb svarende til  \r\n\r\n ansøgerens indtægtsnedgang, dog maksimalt i op til 20 timer ugentlig - som  \r\n\r\n indstillet af klinikkken for tale- og hørehæmmede. </P>  \r\n\r\n<P>Ankestyrelsen ændrer således socialforvaltningens afgørelse. </P>  \r\n\r\n</DIV>",
    "isHistorical": true,
    "editorialNotes": [
        "(* 3) Overført til historisk base ved saneringsrunden maj 1994.",
        "(* 2) Dagældende retsforskrift: Cirkulære nr. 218 af 20. december 1982 om kontanthjælp efter bistandsloven, punkt 54 j.",
        "(* 1) Offentliggjort af Socialstyrelsen i SM O-017-86 28/04/1986."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19861904225"
        },
        {
            "displayName": "Entydig dokumentidentifikation",
            "displayValue": "CA001240"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19042"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "31/01/1986"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "13309-85"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}