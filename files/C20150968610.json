{
    "id": 173063,
    "title": "Overenskomst for lægestuderende i Forsvaret og Beredskabsstyrelsen.",
    "documentTypeId": "210",
    "isSagsforlobPeriodValid": true,
    "shortName": "CIS nr 9686 af 26/06/2015",
    "documentHtml": "<div class=\"bjelke\">Den fulde tekst</div><p class=\"Titel2\">Overenskomst for lægestuderende i Forsvaret og Beredskabsstyrelsen.</p>\r\n<p>PKAT nr. 751</p>\r\n<p>\r\n</p>\r\n<p>\r\n   <span class=\"Bold\">Kapitel 1.</span> <span class=\"Bold\">Overenskomstens område mv.</span></p>\r\n<p>\r\n</p>\r\n<p>\r\n   <span class=\"Bold\">§ 1.</span> <span class=\"Bold\">Dækningsområde</span></p>\r\n<p>Overenskomsten omfatter lægestuderende, der ansættes i underordnede civile lægestillinger i Forsvarets Sundhedstjeneste eller i Beredskabsstyrelsen.</p>\r\n<p>\r\n</p>\r\n<p>\r\n   <span class=\"Bold\">§ 2.</span> <span class=\"Bold\">Ansættelse</span></p>\r\n<p>Lægestuderende skal for at kunne ansættes have afsluttet 3. semester kandidat ved et lægevidenskabeligt fakultet i Danmark. Den lægestuderendes studiemæssig niveau skal dokumenteres ved semesterudskrift.</p>\r\n<p>\r\n</p>\r\n<p>\r\n   <span class=\"Italic\">Stk. 2.</span> For lægestuderende, der er indskrevet ved et udenlandsk fakultet, forudsættes, at den studerende studiemæssigt er på et niveau, der mindst svarer  til at have afsluttet 3. semester kandidat  ved et lægevidenskabeligt fakultet i Danmark. Det er herunder forudsat, at den studerende har gennemført minimum 10 ugers klinisk kursus  i medicin og kirurgi (klinikophold med dokumentation for opholdet) samt bestået eksamen i farmakologi.</p>\r\n<p>\r\n</p>\r\n<p>\r\n   <span class=\"Italic\">Stk. 3.</span> Der kan kun ansættes lægestuderende, der er indskrevet ved et lægevidenskabeligt fakultet i Danmark eller udlandet, og som inden for de seneste 7 år har bestået de ovenfor anførte prøver/eksamener.</p>\r\n<p>\r\n</p>\r\n<p>\r\n   <span class=\"Italic\">Stk. 4.</span> Den lægestuderende arbejder under instruks  af en overordnet læge jf. Sundhedsstyrelsens \"Vejledning om ansvarsforhold ved ansættelse af lægestuderende i lægevikariater\".</p>\r\n<p>\r\n</p>\r\n<p>\r\n   <span class=\"Italic\">Stk. </span>5. Ansættelsen sker for et bestemt tidsrum. Ansættelsen betragtes som ophørt uden opsigelse, når det fastsatte tidsrum er udløbet.</p>\r\n<p>\r\n</p>\r\n<p>\r\n   <span class=\"Bold\">Kapitel 2.</span> <span class=\"Bold\">Løn mv.</span></p>\r\n<p>\r\n</p>\r\n<p>\r\n   <span class=\"Bold\">§ 3.</span> <span class=\"Bold\">Lønsystemet</span></p>\r\n<p>Lønsystemet består  af en basisløn, jf. § 4, der  kan suppleres med en tillægsdel.</p>\r\n<p>\r\n</p>\r\n<p>\r\n   <span class=\"Bold\">§</span> <span class=\"Bold\">4.</span> <span class=\"Bold\">Basisløn</span></p>\r\n<p>Basislønnen følger basisløntrin 4 (dimittendsatsen) i den til enhver tid gældende Overenskomst for Akademikere i Staten, pr. 31. marts 2012 285.240,00 kr.</p>\r\n<p>\r\n</p>\r\n<p>\r\n   <span class=\"Italic\">Stk. 2.</span> Den samlede faste løn ydes som timebetaling for det faktisk præsterede antal arbejdstimer. Timelønnen udgør 1/1924 af årslønnen.</p>\r\n<p>\r\n</p>\r\n<p>\r\n   <span class=\"Italic\">Stk. 3.</span> Lønnen udbetales månedsvis bagud.</p>\r\n<p>\r\n</p>\r\n<p>\r\n   <span class=\"Bold\">§ 5.</span> <span class=\"Bold\">Tillæg</span></p>\r\n<p>Der kan lokalt ved tjenestestedet indgås aftale om engangsvederlag. Aftaler om kvalifikations- og funktionstillæg indgås mellem overenskomstens parter eller dem, til hvem  kompetencen delegeres.</p>\r\n<p>\r\n</p>\r\n<p>\r\n   <span class=\"Bold\">§</span> <span class=\"Bold\">6.</span> <span class=\"Bold\">Pension</span></p>\r\n<p>Lægevikarer i forsvaret er omfattet af pensionsbestemmelserne i Overenskomst for Akademikere i Staten.</p>\r\n<p>\r\n</p>\r\n<p>\r\n   <span class=\"Italic\">Stk. 2.</span> Der kan ikke aftales udbetaling af pensionsbidraget.</p>\r\n<p>\r\n</p>\r\n<p>\r\n   <span class=\"Italic\">Stk. 3.</span> Ansættelsesmyndigheden indbetaler pensionsbidraget til Lægernes Pensionskasse.</p>\r\n<p>\r\n</p>\r\n<p>\r\n   <span class=\"Bold\">Kapitel 3.</span> <span class=\"Bold\">Arbejdstid</span></p>\r\n<p>\r\n</p>\r\n<p>\r\n   <span class=\"Bold\">§</span> <span class=\"Bold\">7.</span> <span class=\"Bold\">Arbejdstid</span></p>\r\n<p>De ansatte er omfattet af den til enhver tid gældende Aftale om arbejdstid for tjenestemænd i staten.</p>\r\n<p>\r\n</p>\r\n<p>\r\n   <span class=\"Italic\">Stk. 2. </span>jf<span class=\"Italic\">. </span>Aftale om arbejdstid for tjenestemænd i staten § 6 udføres pålagt merarbejde efter bestemmelserne om overarbejde.</p>\r\n<p>\r\n</p>\r\n<p>\r\n   <span class=\"Italic\">Stk. 3.</span> Der ydes godtgørelse for overarbejde ved tjeneste på mere end 7 timer og 24 min. pr. dag.</p>\r\n<p>\r\n</p>\r\n<p>\r\n   <span class=\"Italic\">Stk. 4.</span> Overtidsbetaling beregnes pr. time som 1/1924 af den samlede faste løn uden pensionstillæg med tillæg af 50%.</p>\r\n<p>\r\n</p>\r\n<p>\r\n   <span class=\"Bold\">Kapitel 4.</span> <span class=\"Bold\">Fravær</span></p>\r\n<p>\r\n</p>\r\n<p>\r\n   <span class=\"Bold\">§ 8.</span> <span class=\"Bold\">Sygdom</span></p>\r\n<p>Der ydes fuld løn, tillæg og pension under sygdom.</p>\r\n<p>\r\n</p>\r\n<p>\r\n   <span class=\"Bold\">§ 9.</span> <span class=\"Bold\">Barns 1. sygedag</span></p>\r\n<p>Tjenestestedet kan give lægestuderende, der er planlagt uafbrudt beskæftiget i mindst 1 måned, hel eller delvis tjenestefrihed med løn til pasning af sygt barn, når:</p>\r\n<p>\r\n</p>\r\n<p>1)  Det er barnets første sygedag</p>\r\n<p>2)  Hensynet til barnets forhold gør dette nødvendigt,</p>\r\n<p>3)  Forholdene på tienestestedet tillader det,</p>\r\n<p>4)  Barnet er under 18 år, og</p>\r\n<p>5)  Barnet er hjemmeværende</p>\r\n<p>\r\n</p>\r\n<p>\r\n   <span class=\"Italic\">Stk. 2.</span> Ordningen kan inddrages fra den enkelte ved misbrug.</p>\r\n<p>\r\n</p>\r\n<p>\r\n   <span class=\"Bold\">§</span> <span class=\"Bold\">10.</span> <span class=\"Bold\">Ferie</span></p>\r\n<p>Aftale om ferie og særlige feriedage (Ferieaftalen) for personale ansat i staten er gældende, bortset fra aftalens §§ 4 og 13 om ferie med løn og særlig feriegodtgørelse (Ferievejledningen kap. 6. 2 og 6.3). I stedet for Ferieaftalens §§ 4 og 13 gælder aftalens bestemmelser om ferie med feriegodtgørelse.</p>\r\n<p>(Ferievejledningen kap. 6.1 og 8.4).</p>\r\n<p>\r\n</p>\r\n<p>\r\n   <span class=\"Bold\">Kapitel 5.</span> <span class=\"Bold\">Opsigelse og afsked</span></p>\r\n<p>\r\n</p>\r\n<p>\r\n   <span class=\"Bold\">§ 11.</span> <span class=\"Bold\">Opsigelse</span></p>\r\n<p>Ansættelsen kan gensidigt bringes til ophør ved opsigelse med 14 dages varsel, dog tidligst til 14 dage efter tiltrædelsesdagen. Dog skal der ved opsigelse fra forsvarets side gives 1 måneds varsel, når ansættelsen har været eller er aftalt at vare ud over 3 måneder.</p>\r\n<p>\r\n</p>\r\n<p>\r\n   <span class=\"Bold\">Kapitel 6.</span> <span class=\"Bold\">Øvrige bestemmelser</span></p>\r\n<p>\r\n</p>\r\n<p>\r\n   <span class=\"Bold\">§</span> <span class=\"Bold\">12.</span> <span class=\"Bold\">Rejser og bolig</span></p>\r\n<p>Lægestuderende modtager godtgørelse for rejsen fra hjemmet til tjenestestedet ved første møde samt hjemrejsen efter endt tjeneste.</p>\r\n<p>Rejsegodtgørelsen udgør udgiften til 2. klasse med tog, færge eller bus. Såfremt eget befordringsmiddel benyttes, ydes en godtgørelse af samme størrelse som godtgørelse  for anvendelse af tog, færge eller bus for samme strækning.</p>\r\n<p>\r\n</p>\r\n<p>\r\n   <span class=\"Italic\">Stk. 2.</span> Lægestuderende,  hvis uafbrudte ansættelse varer ud over en måned, godtgøres en hjem- og tilbagerejse hver 4. uge. Rejsegodtgørelse sker i henhold til stk. 1.</p>\r\n<p>\r\n</p>\r\n<p>\r\n   <span class=\"Italic\">Stk. 3.</span> Tjenestestedet stiller møbleret indkvartering med adgang til bad til rådighed. Den ansatte betaler månedligt 655,33 kr. (31. marts 2012) herfor. Evt. yderligere lejeudgifter afregnes af tjenestestedet.</p>\r\n<p>\r\n</p>\r\n<p>\r\n   <span class=\"Italic\">Stk.4.</span> Rejser, som foretages fra tjenestestedet til fx kurser, øvelser eller andre infirmerier, er tjenesterejser og gennemføres i henhold til tjenesterejseaftalen.</p>\r\n<p>\r\n</p>\r\n<p>\r\n   <span class=\"Bold\">§</span> <span class=\"Bold\">13.</span> <span class=\"Bold\">Faglitteratur</span></p>\r\n<p>Lægestuderende gives adgang til relevant faglitteratur på tjenestestedet.</p>\r\n<p>\r\n</p>\r\n<p>\r\n   <span class=\"Bold\">§</span> <span class=\"Bold\">14.</span> <span class=\"Bold\">Tjenestedragt</span></p>\r\n<p>Tjenestestedet stiller tjenestedragt til rådighed for lægestuderende.</p>\r\n<p>\r\n</p>\r\n<p>\r\n   <span class=\"Bold\">§ 15.</span> <span class=\"Bold\">Kurser</span></p>\r\n<p>Lægestuderende kan på tjenestestedets foranledning deltage i relevante kurser samt øvelser afholdt af fx Forsvarets Sundhedstjeneste. Arbejdstid iht. § 5.</p>\r\n<p>\r\n</p>\r\n<p>\r\n   <span class=\"Italic\">Stk. 2.</span> Såfremt lægestuderende anvendes til undervisning af andet personel fx sygepassere, bør tjenestestedet give adgang til deltagelse i relevante kurser i fx undervisningsteknik, ledelse, eller formidling afholdt af fx Forsvarsakademiet. Eventuel forberedelse til undervisningen sker i arbejdstiden.</p>\r\n<p>\r\n</p>\r\n<p>\r\n   <span class=\"Bold\">Kapitel 7, Forhandlingsregler mv.</span>\r\n</p>\r\n<p>\r\n</p>\r\n<p>\r\n   <span class=\"Bold\">§</span> <span class=\"Bold\">16.</span> <span class=\"Bold\">Hovedaftale</span></p>\r\n<p>For overenskomsten gælder den til enhver tid gældende Hovedaftale mellem Finansministeriet, Studenterundervisernes Landsforbund og Foreningen af Danske  Lægestuderende.</p>\r\n<p>\r\n</p>\r\n<p>\r\n   <span class=\"Bold\">§</span> <span class=\"Bold\">17.</span> <span class=\"Bold\">Ikrafttræden og opsigelse af aftalen</span></p>\r\n<p>Overenskomsten har virkning fra den 1. april 2015 og kan af hver af parterne opsiges skriftligt med 3 måneders varsel til en 31. marts, dog tidligst 31. marts 2018. Samtidig ophæves overenskomst af 28. september 2007.</p>\r\n<p>\r\n</p>\r\n<p>København, den 17. juni 2015</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Forsvarsministeriet, den 26. juni 2015</p><p class=\"Sign1\" align=\"center\">Nicolai Wammen</p><p class=\"Sign2\" align=\"right\">/ Laila Reenberg</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/06/2015"
        },
        {
            "displayName": "Accession",
            "displayValue": "C20150968610"
        },
        {
            "displayName": "Entydig dokumentidentifikation",
            "displayValue": "AG000656"
        },
        {
            "displayName": "Dato for førstegangsindlæggelse",
            "displayValue": "27/06/2015"
        },
        {
            "displayName": "Dato for indlæggelse",
            "displayValue": "15/02/2017"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9686"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "26/06/2015"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Forsvarsministeriets Personalestyrelse"
        },
        {
            "displayName": "Ressortministeriets journalnummer",
            "displayValue": "004"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}