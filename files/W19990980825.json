{
    "id": 155294,
    "title": "Ankestyrelsens principafgørelse O-34-99 om computer - barn - merudgifter til voksne",
    "documentTypeId": "240",
    "isSagsforlobPeriodValid": true,
    "shortName": "KEN nr 9808 af 15/06/1999",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-34-99 om computer - barn - merudgifter til voksne</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Udgiften til en almindelig computer til eget personligt brug for en 8-årig autistisk dreng blev efter en konkret vurdering anset for en nødvendig merudgift ved forsørgelsen.</p>\r\n   <p class=\"TekstGenerel\">Ankestyrelsen noterede sig, at der var bevilget nødvendigt tilbehør til computeren og lagde særlig vægt på, at barnet kun var 8 år, at der ikke var en computer i hjemmet, og at computeren skulle anvendes til barnets eget personlige brug til delvis beskæftigelse i fritiden for at mindske belastende adfærd i hjemmet.</p>\r\n   <p class=\"TekstGenerel\">Ankestyrelsen lagde endvidere vægt på, at selvom 82 % af børnefamilier med børn i alderen 7-15 år har en computer i hjemmet, så har kun 16 % af drenge i alderen 7-9 år i dag (1998) en computer til eget brug. Der var derfor ikke tale om et \"almindeligt\" forbrugsgode, når computeren skulle anvendes til barnets eget personlige brug. *)</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 110 af 26. februar 1996 - § 48</p>\r\n<p>Lov om social service - lovbekendtgørelse nr. 979 af 1. oktober 2008 - § 44</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning nr. 104 af 3. juli 1987 om hjælp efter bistandslovens § 48 - pkt. 9-23</p>\r\n<p>\r\n   <span class=\"Bold\">Note:</span>\r\n</p>\r\n<p>*) SM O-20-91 ophæves. Se desuden SM O-100- 97</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sagen drejede sig om en 8 årig dreng, som var autist. Forældrene var begge udearbejdende. I familien var yderligere en 5-årig datter. Sønnen var på grund af sit handicap optaget i en specialbørnehave for autister. Børnehaven havde god erfaring med brug af computere til autister og havde anbefalet, at drengen brugte en i hjemmet. Computeren skulle bruges til udvikling og leg.</p>\r\n<p>Forældrene beskrev i ansøgningen om en computer til drengen, hvordan de havde haft mange problemer med ham på grund af hans meget belastende støjende adfærd både med lyde og bevægelser og voldelig adfærd mod hjemmets indbo. Forældrene mente, at en computer med spil ville kunne være et væsentligt hjælpe-/aflastningsmiddel for såvel sønnen selv som hans familie. De beskrev også, at en computer ville kunne kompensere for manglende legekammerater og ville kunne udskyde, at han skulle anbringes periodisk i aflastning. Yderligere var det beskrevet, at hans børnehave havde gode erfaringer med beskæftigelse af ham ved en computer.</p>\r\n<p>Drengens helbredstilstand var nærmere beskrevet i en speciallægeudtalelse fra en børnelæge og en psykiatrisk udtalelse fra amtet. Det fremgik bl.a. heraf, at drengen generelt var forsinket 1-1 1/2 år i sin udvikling. Han blev vurderet som kontaktforstyrret med specifikke vanskeligheder omkring sprog og koncentration.</p>\r\n<p>Kommunen bevilgede støtte til merudgifter efter bistandslovens § 48 til køb af CD-rom og lydkort, 8 programmer max, og sort/hvid printer, ialt 5.000 kr. Derimod fik familien afslag på støtte til \"almindelig\" computer, anslået til ca. 8.100 kr. Kommunen henviste i sin afgørelse til SM 0-20-91, og at denne tolkes således, at merudgiften er det beløb, som ligger over prisen på et anlæg af den slags, som normalt anskaffes til børn. Det fremgik af kommunens afgørelse, at kommunen havde indhentet oplysninger om pris m.m. vedrørende computer, som anvendes til almindelige børnespil. Ifølge de indhentede oplysninger opfyldte billigste computer til 9.200 kr. kravene godt og vel. En sådan computer var af samme slags, som bruges til almindelige børnespil. Her var det dog ikke nødvendigt med CD-rom og lydkort.</p>\r\n<p>I anken til ankenævnet anførte forældrene bl.a., at deres sag afvegvæsentligt fra de faktiske omstændigheder i sagen refereret i SM 0 20-91. De påpegede bl.a. sønnens alder og handicap med svære udviklings- og kontaktforstyrrelser, samt at børnehaven havde anbefalet den ansøgte computer til hjemmet. De anmodede yderligere om, at sagen blev vurderet efter bistandslovens § 58.</p>\r\n<p>Kommunen begrundede nærmere afgørelsen bl.a. med, at computeren ikke kunne betragtes som et hjælpemiddel efter bistandslovens § 58, da den ikke var nødvendig for kommunikationen med omverdenen. Vedrørende støtte efter § 48 anførtes det, at kun tilbehør betragtes som en nødvendig merudgift som følge af handicappet, da selve computeren betragtes som et almindeligt forbrugsgode, jf. SM 0-20-91.</p>\r\n<p>Nævnet tiltrådte kommunes afgørelse om afslag på den fulde støtte til indkøb af computer med tilbehør.</p>\r\n<p>Afgørelsen var for så vidt angår hjælp efter bistandslovens § 58 begrundet med, at nævnet ikke fandt det godtgjort, at en computer til drengen var nødvendig, for at han kunne kommunikere med omverdenen, hvorfor computeren ikke kunne bevilges som et hjælpemiddel efter bistandslovens § 58.</p>\r\n<p>For så vidt angår hjælpen efter bistandslovens § 48 lagde nævnet til grund, at kommunen havde bevilget hjælp til anskaffelse af ekstraudstyr og programmer til computer som en merudgift ved forsørgelsen af drengen, jf. bistandslovens § 48. Nævnet fandt det tvivlsomt, om der kunne gives afslag på hjælp til udgiften til anskaffelse af en computer med henvisning til, at en almindelig computer er et \"almindeligt forbrugsgode\" i denne familie, men fandt dog ikke tilstrækkeligt grundlag for at ændre kommunens afgørelse, jf. bistandslovens § 15, stk. 5.</p>\r\n<p>Nævnet lagde vægt på de foreliggende oplysninger om familien, barnets alder og det oplyste om familiens behov for en computer.</p>\r\n<p>Ankestyrelsen indhentede oplysninger fra Danmarks Stastistik, som oplyste, at i følge interwiew-undersøgelser foretaget i oktober 1998 af Danmarks Stastistik har 53 % af danske familier en computer i hjemmet. Samme måling i foråret 1998 gav resultatet 48 %. Det var ikke oplyst, i hvilket omfang computeren var udlånt fra arbejdspladsen eller i hvilket omfang den var til brug for børn i familien.</p>\r\n<p>Ankestyrelsen indhentede yderligere oplysninger fra Socialforskningsinstituttet, som i februar 1999 havde afsluttet en undersøgelse om antallet af computere hos børnefamilier. I følge denne undersøgelse har 82 % af børnefamilier med børn i alderen 7-15 år computer i hjemmet. 18 % af disse børn - fra 7-15 år - har computer på eget værelse, i øvrigt er det forældrenes. For 7-9 årige drenge har 16 % computer til eget brug. For 13-15 årige drenge har 45 % computer til eget brug. Procenten stiger således med alderen, og drenge har hyppigere end piger computer til eget brug.</p>\r\n<p>Ved behandlingen af sagen i Ankestyrelsen deltog rådgivende speciallæge i børnepsykiatri.</p>\r\n<p>Sagen blev behandlet i principielt møde med henblik på afklaring af, om der kunne ydes hjælp til computer efter § 48 som en merudgift ved forsørgelsen af et handicappet barn (autisme), herunder om computeren må anses for et \"almindeligt\" forbrugsgode og dermed ikke en merudgift. Sagen blev behandlet som supplement til SM 0-20-91.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at forældrene udover det allerede bevilgede i form af CD-Rom, lydkort, 8 programmer og printer, var berettiget til økonomisk hjælp efter bistandslovens § 48 til køb af en almindelig computer til barnets eget personlige brug.</p>\r\n<p>Ankestyrelsen begrundede afgørelsen med, at Ankestyrelsen efter en konkret vurdering fandt, at der var tale om en nødvendig merudgift ved forsørgelsen af barnet.</p>\r\n<p>Ved vurderingen af, at der forelå en merudgift i forbindelse med anskaffelse af en computer til barnet, lagde Ankestyrelsen særligt vægt på, at drengen kun var 8 år, at forældrene ikke i forvejen havde en computer i hjemmet, og at computeren skulle anvendes til barnets eget personlige brug. Ankestyrelsen lagde endvidere vægt på deindhentede oplysninger fra Danmarks Statistik og Socialforsknings instituttet, hvoraf bl.a. fremgik, at 82 % af børnefamilier med børn fra 7-15 år har en computer i hjemmet, men at kun ca. 16 % af drenge i alderen 7-9 år i dag har en computer til eget brug. Ankestyrelsen fandt på denne baggrund ikke, at en computer til eget personligt brug for et barn på drengens alder kunne betragtes som et \"almindeligt\" forbrugsgode, men som en merudgift ved forsørgelsen af ham som følge af hans handicap.</p>\r\n<p>Ved vurderingen af nødvendigheden lagde Ankestyrelsen særligt vægt på forældrenes oplysninger om barnets belastende adfærd i hjemmet i form af for dem meget belastende støjende adfærd ved bevægelser og lyde og barnets voldelige adfærd mod hjemmets indbo, samt oplysningerne fra børnehaven om, at den havde gode erfaringer med beskæftigelsen af barnet med computerspil. Ankestyrelsen fandt således efter de i sagen foreliggende oplysninger, at en computer måtte anses for at være nødvendig til delvis beskæftigelse af drengen i fritiden med henblik på at mindske den sygdomsbetingede belastende adfærd, således at forældrene bedre var i stand til at beholde ham i hjemmet trods hans handicap.</p>\r\n<p>Ankestyrelsen ændrede således den af det sociale ankenævn trufne afgørelse med den ovenfor angivne begrundelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 1. november 2013, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19990980825"
        },
        {
            "displayName": "Entydig dokumentidentifikation",
            "displayValue": "BS008089"
        },
        {
            "displayName": "Dato for indlæggelse",
            "displayValue": "13/03/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9808"
        },
        {
            "displayName": "År for udstedelse",
            "displayValue": "1999"
        },
        {
            "displayName": "Dato for underskrift",
            "displayValue": "15/06/1999"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 201660-97"
        },
        {
            "displayName": "Stikord",
            "displayValue": "O-34-99"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}