{
    "id": 156061,
    "title": "Ankestyrelsens principafgørelse U-17-08 om erhvervssygdom - bursitis - skulderlidelse",
    "documentTypeId": "240",
    "isSagsforlobPeriodValid": true,
    "shortName": "KEN nr 11033 af 19/12/2008",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse U-17-08 om erhvervssygdom - bursitis - skulderlidelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Bursitis i skulderen kunne ikke anerkendes efter fortegnelsen over erhvervssygdomme.</p>\r\n   <p class=\"TekstGenerel\">Ankestyrelsen vurderede, at der ikke var medicinsk dokumentation for, at udsættelsen for vedvarende, udefra kommende tryk i dagevis eller i en længere periode kunne medføre bursitis i skulderen.</p>\r\n   <p class=\"TekstGenerel\">Ankestyrelsen lagde vægt på, at opbygningen af skulderen medførte, at slimsækkene i skulderen ikke kunne udsættes for et sådan direkte tryk på samme måde som slimsække andre steder på kroppen f.eks. slimsækkene i albuespidsen og hofteleddets yderside. Dette skyldtes, at slimsækkene i skulderen sad beskyttet under skulderhøjen og/eller tyk skuldermuskulatur.</p>\r\n   <p class=\"TekstGenerel\">Ankestyrelsen fandt derfor ikke, at sikredes skuldersygdom kunne anerkendes som en erhvervsbetinget sygdom efter erhvervssygdomsfortegnelsen.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om arbejdsskadesikring - lovbekendtgørelse nr. 154 af 7. marts 2006 - § 5 og § 7</p>\r\n<p>\r\n   <span class=\"Bold\">Bekendtgørelser:</span>\r\n</p>\r\n<p>Beskæftigelsesministeriets bekendtgørelse nr. 333 af 15. marts 2007 om fortegnelse over erhvervssygdomme anmeldt fra 1. januar 2005 - § 1, stk. 1, og stk. 2, og bilag 1. punkt J. 1.</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sikrede havde siden maj 2003 været ansat som rengøringsassistent og arbejdede både på en skole og i en børnehave. Der var tale om almindelig rengøringsarbejde, som indebar blandt andet gulvvask, rengøring af toiletter, aftørring af fliser med svamp over skulderhøjde, aftørring af lamper, skabe samt løft af fyldte spande.</p>\r\n<p>I slutningen af 2006 begyndte sikrede at få smerter i højre skulder. Efter en ultralyd-skanning i maj 2007 fik hun stillet diagnosen bursitis i højre skulder. Efterfølgende tilkom der smerter i venstre skulder, men ikke af samme karakter.</p>\r\n<p>Hun havde forud for arbejdet med rengøring haft ansættelser i henholdsvis 10 år og 9 år ved andre virksomheder, men havde ikke i relation til disse ansættelser gener fra skulderen.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen stadfæstede Arbejdsskadestyrelsens afgørelse, men med ændret begrundelse.</p>\r\n<p>Ankestyrelsen fandt ikke, at der for sikredes sygdom i skulderen var tale om et sygdomsbillede, som efter medicinsk dokumentation stemte overens med den skadelige påvirkning og sygdommen.</p>\r\n<p>Sikredes skuldersygdom kunne derfor ikke anerkendes som en erhvervsbetinget sygdom efter erhvervssygdomsfortegnelsen.</p>\r\n<p>Ankestyrelsen fandt ikke grundlag for at forelægge sagen for Erhvervssygdomsudvalget.</p>\r\n<p>Ankestyrelsen lagde vægt på, at der ikke var medicinsk dokumentation for en sammenhæng mellem sikredes type arbejde som rengøringsassistent og udvikling af bursitis i skulderen.</p>\r\n<p>Arbejdet havde heller ikke indebåret en sådan særlig påvirkning og belastning af skulderen, at dette kunne antages at medføre en særlig risiko for udvikling af bursitis.</p>\r\n<p>Ankestyrelsen lagde i denne forbindelse vægt på, at sikrede fra 2003 til 2007 havde arbejdet som rengøringsassistent i en børnehave og på en skole, og at arbejdet havde indebåret afvekslende arbejdsopgaver.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20081103325"
        },
        {
            "displayName": "Entydig dokumentidentifikation",
            "displayValue": "BS008855"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11033"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "19/12/2008"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1206306-08"
        },
        {
            "displayName": "Stikord",
            "displayValue": "U-17-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}