{
    "id": 155524,
    "title": "Ankestyrelsens principafgørelse P-34-03 om pension i udlandet - indtægtsgrundlag - bidrag til ratepension - Højesteret",
    "documentTypeId": "240",
    "isSagsforlobPeriodValid": true,
    "shortName": "KEN nr 9975 af 22/12/2003",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-34-03 om pension i udlandet - indtægtsgrundlag - bidrag til ratepension - Højesteret</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Højesteret ændrede landsrettens afgørelse, således at Ankestyrelsen skulle anerkende, at der ved opgørelsen af en pensionists indtægtsgrundlag for førtidspension kunne ske fradrag af hans bidrag til ratepension, uanset at han var begrænset skattepligtig i Danmark.</p>\r\n   <p class=\"TekstGenerel\">Pensionisten havde siden 1993 haft fast bopæl i Tyskland og var efter flytningen dertil begrænset skattepligtig i Danmark. Han indbetalte hvert år et større beløb på en ratepension.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 615 af 26. juni 2001 - § 28, stk. 1 og § 28, stk. 2</p>\r\n<p>Lov om højeste, mellemste, forhøjet almindelig og almindelig førtidspension m.v. - lovbekendtgørelse nr. 485 af 29. maj 2007 - § 25, stk. 1 og § 25, stk. 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sagen angik en person, der modtog førtidspension siden 1992 og siden 1993 havde haft fast bopæl i Tyskland Han var efter flytningen begrænset skattepligtig i Danmark og indbetalte hvert år et større beløb på en ratepension. Beløbet blev fradraget ved opgørelsen af beregningsgrundlaget for hans førtidspension.</p>\r\n<p>I 1999 blev Sikringsstyrelsen opmærksom på reglerne for fradrag for pensionister i udlandet og traf herefter afgørelse om, at indbetaling til ratepension for personer, der ikke var fuldt skattepligtige i Danmark, ikke kunne fradrages i beregningsgrundlaget.</p>\r\n<p>Ankestyrelsen tiltrådte Sikringsstyrelsens afgørelse.</p>\r\n<p>Der blev udtaget stævning mod Ankestyrelsen og Østre Landsret frifandt Ankestyrelsen. Landsretten udtalte, at når pensionisten ikke var fuldt skattepligtig her i landet, var der ikke fradragsret for indbetalingerne til ratepension ved opgørelsen efter pensionslovens § 28.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Højesteret behandlede sagen skriftligt og bemærkede: I medfør af § 28, stk.2, i lov om social pension(nu § 32a) er det i § 35 i bekendtgørelse nr. 1046 af 17. december 1997 om social pension(nu § 31 i bekendtgørelse nr. 866 af 23. oktober 2002) bestemt, at indtægtsgrundlaget for indtægter efter lovens § 28, stk 1, der ikke er skattepligtige her i landet, skal opgøres og beregnes på samme måde som i lovens § 28, stk. 1. § 28, stk.1, henviser til personskattelovens § 7 og dermed tillige til denne lovs § 3 om opgørelse af personlig indkomst.</p>\r\n<p>Det må antages, at bekendtgørelsens § 35 skal sikre, at indtægtsgrundlaget opgøres på samme måde for personer, der ikke er fuldt skattepligtige i Danmark, som for personer, der er fuldt skattepligtige her i landet. Modstykket til, at indtægter, der ikke er skattepligtige her i landet, skal medregnes ved opgørelsen af indtægtsgrundlaget, må på denne baggrund være, at personer, der ikke er fuldt skattepligtige i Danmark, ved opgørelsen er berettiget til samme fradrag som personer, der er fuldt skattepligtige her i landet,jf. personskattelovens § 3, stk 2. Da det er ubestridt, at fuldt skattepligtige personer ved opgørelsen af indtægtsgrundlaget for førtidspensionister kan fradrage indbetalinger til ratepension, må det samme herefter gælde for personer, der ikke er fuldt skattepligtige. Det kan efter det anførte ikke føre til et andet resultat, at den skattemæssige fradragsret for bidrag til bl.a. ratepension ifølge § 54 i lov om beskatningen af pensionsordninger m.v. kun gælder for personer, der er fuldt skattepligtige her i landet.</p>\r\n<p>Højesteret afgjorde herefter, at Ankestyrelsen skulle anerkende, at der ved opgørelsen af pensionistens indtægtsgrundlag for førtidspensionen kunne ske fradrag af hans bidrag til ratepension.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20030997525"
        },
        {
            "displayName": "Entydig dokumentidentifikation",
            "displayValue": "BS008319"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9975"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Dato for underskrift",
            "displayValue": "22/12/2003"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 6600561-03"
        },
        {
            "displayName": "Stikord",
            "displayValue": "P-34-03"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}