{
    "id": 212265,
    "title": "Vejledning til bekendtgørelse om krav til information og samtykke ved lagring af eller adgang til oplysninger i slutbrugerens terminaludstyr, ”Cookiebekendtgørelsen”",
    "documentTypeId": "180",
    "isSagsforlobPeriodValid": true,
    "shortName": "VEJ nr 10189 af 10/12/2019",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning til bekendtgørelse om krav til information og samtykke ved lagring af eller adgang til oplysninger i slutbrugerens terminaludstyr, ”Cookiebekendtgørelsen”</p>\r\n<p class=\"KapitelOverskrift2\">\r\n   <span class=\"Bold\">Vejledning til Cookiebekendtgørelsen</span>\r\n</p>\r\n<p class=\"Overskriftsnummer1\" style=\"text-align: left;\">\r\n   <span class=\"Bold\">Indledning</span>\r\n</p>\r\n<p>Denne vejledning erstatter den tidligere cookievejledning nr. 9187 af 24. april 2013. Vejledningen har til formål at understøtte reglerne i bekendtgørelse nr. 1148 af 9. december 2011 om krav til information og samtykke ved lagring af eller adgang til oplysninger i slutbrugerens terminaludstyr, ”cookiebekendtgørelsen”.</p>\r\n<p class=\"Overskriftsnummer1\" style=\"text-align: left;\">\r\n   <span class=\"Bold\">Værd at vide om cookies</span>\r\n</p>\r\n<p>En cookie er en lille datafil, der indsamler digitale fodspor om brugerne, når de færdes online.</p>\r\n<p>\r\n</p>\r\n<p>Cookies bliver gemt på brugerens computer, tablet eller smartphone, når denne besøger din hjemmeside. Cookies kan så indsamle information om, hvilke sider brugeren besøger, hvilke artikler brugeren læser, og hvad brugeren køber. Der findes også andre lignende teknologier, som på tilsvarende vis indsamler oplysninger om brugerne.</p>\r\n<p>\r\n</p>\r\n<p>Hjemmesider kan bruge cookies og lignende teknologier til mange forskellige formål. Det kan fx være at sikre, at hjemmesidernes funktioner virker, at optimere design og kvalitet af en hjemmeside, at give målrettet og relevant indhold på en hjemmeside eller at målrette annoncer i kommercielt øjemed.</p>\r\n<p>\r\n</p>\r\n<p>Hvis du har en hjemmeside, skal du derfor bruge teknologierne med omtanke og – ikke mindst – overholde cookiereglerne.</p>\r\n<p class=\"Overskriftsnummer1\" style=\"text-align: left;\">\r\n   <span class=\"Bold\">Cookieregler for hjemmesideejere</span>\r\n</p>\r\n<p>Cookiereglerne stiller krav om, at du indhenter et informeret samtykke fra dem, der besøger hjemmesiden, <span class=\"Bold\">inden</span> du og andre anvender cookies og lignende teknologier til fx statistik eller markedsføringsformål.</p>\r\n<p>\r\n</p>\r\n<p>Hvis du derimod kun bruger eller tillader, at der bruges cookies til tekniske nødvendige formål på din hjemmeside, behøver du ikke informere brugerne eller få deres samtykke hertil. Hvis du ikke lever op til cookiereglerne, kan det straffes med bøde.</p>\r\n<p class=\"Overskriftsnummer1\" style=\"text-align: left;\">\r\n   <span class=\"Bold\">Dine pligter, når du bruger cookies</span>\r\n</p>\r\n<p>Du skal give brugerne besked om, hvad du og eventuelle tredjeparter bruger cookies til på din hjemmeside, og få deres samtykke hertil, med mindre der alene anvendes cookies til rent teknisk nødvendige formål. Brugerne har nemlig som udgangspunkt krav på at vide, at der vil blive indsamlet oplysninger om dem til forskellige formål. De skal derfor have mulighed for at acceptere eller afvise, at der indsamles eller lagres oplysninger på deres computer, tablet eller smartphone.</p>\r\n<p class=\"Overskriftsnummer1\" style=\"text-align: left;\">\r\n   <span class=\"Bold\">Cookies til statistik og markedsføring kræver samtykke fra brugeren</span>\r\n</p>\r\n<p>Anvender du og eventuelle tredjeparter cookies eller andre lignende teknologier til andre formål end de nødvendige, tekniske funktioner på hjemmesiden, kræver det et informeret samtykke fra brugeren. Det er fx tilfældet, hvis du og eventuelle tredjeparter bruger cookies eller lignende teknologier til at indsamle oplysninger om brugeren til statistik- eller markedsføringsformål.</p>\r\n<p>\r\n</p>\r\n<p>Eksempler på tredjeparter, der anvender cookies på din hjemmeside, kan være sociale plugins (fx ’synes-godt-om’- og ’del’-knapper) på hjemmesiden, der linker til Facebook og Twitter m.v.  eller diverse annoncører/bureauer, der får adgang til at anvende en cookie for at følge brugeren på tværs af hjemmesider og lave målrettet annoncering. Det kan også være tilfældet, hvis din hjemmeside benytter værktøjer, som tredjeparter stiller til rådighed til måling af trafik og generering af statistik fx Google Analytics.</p>\r\n<p class=\"Overskriftsnummer1\" style=\"text-align: left;\">\r\n   <span class=\"Bold\">Cookies til tekniske funktioner kræver </span>\r\n   <span class=\"Bold Underline\">ikke</span>\r\n   <span class=\"Bold\"> samtykke fra brugeren</span>\r\n</p>\r\n<p>Du skal <span class=\"Bold\">ikke </span>have et informeret samtykke fra brugeren, når du bruger cookies til de helt nødvendige tekniske funktioner på hjemmesiden, fx en loginfunktion på hjemmesiden eller den elektroniske indkøbskurv på din webshop, hvor cookies sikrer, at den elektroniske indkøbskurv husker brugerens varer, mens de handler eller kigger videre på hjemmesiden.</p>\r\n<p class=\"Overskriftsnummer1\" style=\"text-align: left;\">\r\n   <span class=\"Bold\">Kend dine cookies</span>\r\n</p>\r\n<p>Her kan du se en oversigt over ofte anvendte cookietyper, hvad de gør, hvad du skal fortælle brugerne af din hjemmeside og hvornår du skal sikre dig brugerens samtykke inden cookies anvendes.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> <span class=\"Bold\">Teknisk cookie</span></p>\r\n<p class=\"Liste2\">\r\n   <span class=\"Liste2Nr\">–</span> Sørger for, at hjemmesider fungerer, og at brugerne forbliver logget ind. Husker fx, hvad en bruger har lagt i sin indkøbskurv på webshoppen.</p>\r\n<p class=\"Liste2\">\r\n   <span class=\"Liste2Nr\">–</span> Samler <span class=\"Bold\">ikke</span> informationer om, hvad brugerne søger efter på nettet.</p>\r\n<p class=\"Liste2\">\r\n   <span class=\"Liste2Nr\">–</span> Du skal <span class=\"Bold\">ikke </span>informere brugerne om tekniske cookies eller indhente deres samtykke.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> <span class=\"Bold\">Statistikcookie</span></p>\r\n<p class=\"Liste2\">\r\n   <span class=\"Liste2Nr\">–</span> Bliver brugt til at optimere design, brugervenlighed og effektiviteten af en hjemmeside. Fx ved at indsamle besøgsstatistik.</p>\r\n<p class=\"Liste2\">\r\n   <span class=\"Liste2Nr\">–</span> Samler <span class=\"Bold\">ikke </span>informationer om, hvad brugerne søger efter på nettet.</p>\r\n<p class=\"Liste2\">\r\n   <span class=\"Liste2Nr\">–</span> Du <span class=\"Bold\">skal </span>informere brugerne om statistikcookies og indhente deres samtykke.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> <span class=\"Bold\">Personaliseret cookie (trackingcookie)</span></p>\r\n<p class=\"Liste2\">\r\n   <span class=\"Liste2Nr\">–</span> Indsamler vores digitale fodspor, og hvad brugeren interesserer sig for. Bruger den indsamlede viden til at personalisere indholdet på hjemmesiden.</p>\r\n<p class=\"Liste2\">\r\n   <span class=\"Liste2Nr\">–</span> Samler informationer om, hvad brugerne søger efter på nettet, til fremvisning af indhold, som kan være interessant for brugeren. Ikke til markedsføring.</p>\r\n<p class=\"Liste2\">\r\n   <span class=\"Liste2Nr\">–</span> Du <span class=\"Bold\">skal </span>informere brugerne om personaliserede cookies og indhente deres samtykke.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> <span class=\"Bold\">Markedsføringscookie (trackingcookie)</span></p>\r\n<p class=\"Liste2\">\r\n   <span class=\"Liste2Nr\">–</span> Indsamler vores digitale fodspor, og hvad brugeren interesserer sig for. Bruger den indsamlede viden til at vise personrettede annoncer for brugeren, når denne færdes på nettet.</p>\r\n<p class=\"Liste2\">\r\n   <span class=\"Liste2Nr\">–</span> Samler informationer om, hvad brugerne søger efter på nettet, til markedsføring af indhold, som kan være interessant for brugeren.</p>\r\n<p class=\"Liste2\">\r\n   <span class=\"Liste2Nr\">–</span> Du <span class=\"Bold\">skal </span>informere brugerne om markedsføringscookies og indhente deres samtykke.</p>\r\n<p class=\"Overskriftsnummer1\" style=\"text-align: left;\">\r\n   <span class=\"Bold\">Hvordan får jeg et gyldigt samtykke fra mine brugere?</span>\r\n</p>\r\n<p>Hvis der bruges cookies til andre formål end rent teknisk nødvendige formål, skal dine brugere samtykke til, at der via din hjemmeside må sætte cookies på deres enhed, fx smartphone, tablet eller computer. Det kræver, at du forinden informerer dem tydeligt om, hvilke formål du og evt. andre tredjeparter bruger cookies til. Brugerne skal være klar over, hvad der sker, når de afgiver deres samtykke.</p>\r\n<p>\r\n</p>\r\n<p>EU-Domstolen har den 1. oktober 2019 afsagt en præjudiciel dom<a class=\"FodnoteHenvisning\" name=\"Henvisning_id3c64bd83-9c6e-45d2-ac1b-2f4810062ddb\" href=\"#id3c64bd83-9c6e-45d2-ac1b-2f4810062ddb\">i</a> om krav til samtykke ved brugen af cookies. Dommen kan have betydning for udformningen af cookieboksen på din hjemmeside.</p>\r\n<p class=\"Overskriftsnummer1\" style=\"text-align: left;\">\r\n   <span class=\"Bold\">Samtykke kræver en aktiv handling fra brugeren</span>\r\n</p>\r\n<p>I dommen blev det fastslået, at et <span class=\"Italic\">forudafkrydset felt</span> ikke kan udgøre et gyldigt samtykke, fordi brug af cookies på internetsider kræver en <span class=\"Italic\">aktiv handling</span> hos brugeren.</p>\r\n<p>\r\n</p>\r\n<p>I dommen kan man læse, at kravet om brugerens aktive handling udspringer af en fortolkning af begrebet samtykke, der defineres som en ”<span class=\"Italic\">frivillig, specifik og informeret viljestilkendegivelse</span>” – og at behandling af personoplysninger kun må finde sted, hvis ”<span class=\"Italic\">der ikke hersker tvivl om, at den registrerede har afgivet sit samtykke</span>”<a class=\"FodnoteHenvisning\" name=\"Henvisning_id346fbda1-7643-4faa-b59a-c4dad6bb4175\" href=\"#id346fbda1-7643-4faa-b59a-c4dad6bb4175\">ii</a>.</p>\r\n<p>\r\n</p>\r\n<p>At viljestilkendegivelsen skal være ”<span class=\"Italic\">specifik</span>”, betyder, at den skal vedrøre præcis den pågældende behandling af oplysninger.</p>\r\n<p class=\"Overskriftsnummer1\" style=\"text-align: left;\">\r\n   <span class=\"Bold\">Erhvervsstyrelsens vurdering:</span>\r\n</p>\r\n<p>Siden 2013 har det været Erhvervsstyrelsens praksis, at brugerens viljetilkendegivelse bl.a. kan ske ved aktiv <span class=\"Italic\">brug</span> af en tjeneste – fx ved at brugeren klikker videre på hjemmesiden. Mange hjemmesider benytter således i dag en formulering som ligner denne: ”<span class=\"Italic\">Ved at klikke OK eller </span><span class=\"Bold Italic\">gå videre</span><span class=\"Italic\"> accepterer du vores cookies</span>. ”</p>\r\n<p>\r\n</p>\r\n<p>Det er Erhvervsstyrelsens vurdering, at dommen og dens fortolkning af ”<span class=\"Italic\">aktiv handling</span>” betyder, at ”<span class=\"Italic\">gå videre</span>” kan sidestilles med et forudafkrydset felt og ikke kan anses som udtryk for brugerens aktive, specifikke samtykke til at anvende cookies.</p>\r\n<p>På den baggrund har Erhvervsstyrelsen besluttet at ændre sin praksis på dette område således, at brugerens samtykke ikke længere kan indhentes på den beskrevne måde.</p>\r\n<p class=\"Overskriftsnummer1\" style=\"text-align: left;\">\r\n   <span class=\"Bold\">Krav om oplysning om cookiers funktionsvarighed</span>\r\n</p>\r\n<p>I dommen blev det også fastslået, at brugeren skal have oplysninger om cookies funktionsvarighed (udløbsdato) – altså hvor længe cookies indsamler oplysninger på brugerens [terminal]udstyr.</p>\r\n<p>\r\n</p>\r\n<p>Erhvervsstyrelsen er fortsat i gang med at analysere det samlede omfang af dommens betydning i forhold til de danske cookieregler, herunder den nuværende praksis og behovet for at ændre reglerne. På den baggrund vil styrelsen opdatere denne cookievejledning.</p>\r\n<p class=\"Overskriftsnummer1\" style=\"text-align: left;\">\r\n   <span class=\"Bold\">For at opfylde informationskravet skal du:</span>\r\n</p>\r\n<p class=\"Liste1\">\r\n   <span class=\"Liste1Nr\">–</span> skrive informationen i et klart, præcist og letforståeligt sprog eller tilsvarende i letforståeligt billedsprog, fx piktogrammer,</p>\r\n<p class=\"Liste1\">\r\n   <span class=\"Liste1Nr\">–</span> oplyse om formålene med at bruge cookies,</p>\r\n<p class=\"Liste1\">\r\n   <span class=\"Liste1Nr\">–</span> fortælle brugerne, hvem der står bag de anvendte cookies – det kan være hjemmesidens ejer eller en tredjepart,</p>\r\n<p class=\"Liste1\">\r\n   <span class=\"Liste1Nr\">–</span> oplyse om, hvordan brugeren samtykker til eller afslår brug af cookies,</p>\r\n<p class=\"Liste1\">\r\n   <span class=\"Liste1Nr\">–</span> oplyse hvordan brugeren kan trække sit samtykke tilbage og</p>\r\n<p class=\"Liste1\">\r\n   <span class=\"Liste1Nr\">–</span> oplyse om cookiernes funktionsvarighed (udløbsdato).</p>\r\n<p class=\"Overskriftsnummer1\" style=\"text-align: left;\">\r\n   <span class=\"Bold\">Krav til samtykke:</span>\r\n</p>\r\n<p class=\"Liste1\">\r\n   <span class=\"Liste1Nr\">–</span> Brugeren skal kunne give samtykke eller afslå at give samtykke til brug af cookies.</p>\r\n<p class=\"Liste1\">\r\n   <span class=\"Liste1Nr\">–</span> Brugeren skal kunne tilbagekalde et tidligere givet samtykke.</p>\r\n<p class=\"Liste1\">\r\n   <span class=\"Liste1Nr\">–</span> Brugeren skal let kunne finde yderligere information om brugen af cookies på hjemmesiden.</p>\r\n<p class=\"Liste1\">\r\n   <span class=\"Liste1Nr\">–</span> Samtykket skal være knyttet til det formål, som indsamlingen af data skal anvendes til at opfylde.</p>\r\n<p>Overholder du ikke ovenstående krav til information og samtykke, vil brugernes samtykke til anvendelse af cookies ikke være gyldigt.</p>\r\n<p class=\"Overskriftsnummer1\" style=\"text-align: left;\">\r\n   <span class=\"Bold\">Cookiebanner forklarer om cookies på hjemmesiden</span>\r\n</p>\r\n<p>En måde at få brugeren til at acceptere eller afvise brugen af cookies på din hjemmeside er ved at implementere et såkaldt cookiebanner. Her bliver brugeren præsenteret for de væsentligste oplysninger om hjemmesidens brug af cookies og kan acceptere eller afvise cookies, fx ved brug af knapper eller ved udfyldelse af en formular i sammenhæng med den relevante information. De væsentligste oplysninger vil være formålene med brugen af cookies, og hvem der anvender cookies.</p>\r\n<p>\r\n</p>\r\n<p>I cookiebanneret kan du indsætte et direkte link til yderligere cookieinformation om, hvordan brugeren i praksis kan tilbagekalde sit samtykke m.v.</p>\r\n<p class=\"Overskriftsnummer1\" style=\"text-align: left;\">\r\n   <span class=\"Bold\">Et eksempel på cookiebanner kunne være:</span>\r\n</p>\r\n<p>\r\n   <img alt=\"Billede\" border=\"no\" name=\"617b60e3-8788-4078-85d5-0f67506567ba\" src=\"/image.aspx?id=212265&img=CQ1094_2_0.jpg\" style=\"margin: 0cm 0cm 0cm 0cm\" />\r\n</p>\r\n<p>\r\n</p>\r\n<p>Det er Erhvervsstyrelsen, der fører tilsyn med cookiereglerne. Du kan læse mere om Erhvervsstyrelsens tilsyn på Erhvervsstyrelsens hjemmeside.</p>\r\n<p>Erhvervsstyrelsen har i øvrigt sammen med Digitaliseringsstyrelsen udgivet nogle ikke-bindende retningslinjer for offentlige myndigheder om ansvarlig anvendelse af cookies på digitale løsninger. Selvom retningslinjerne er rettet mod offentlige myndigheder, kan du også anvende og blive inspireret af dem.</p>\r\n<p>\r\n</p>\r\n<p>Du kan læse mere om retningslinjerne på Erhvervsstyrelsens hjemmeside.</p>\r\n<p class=\"Overskriftsnummer1\" style=\"text-align: left;\">\r\n   <span class=\"Bold\">Baggrund</span>\r\n</p>\r\n<p>Cookiebekendtgørelsen stiller krav om at hjemmesider, der gør brug af teknologier til at lagre eller læse oplysninger på en brugers computer eller andet it-udstyr, sikrer samtykke hertil fra brugeren af hjemmesiden, inden teknologien anvendes.</p>\r\n<p>\r\n</p>\r\n<p>De danske cookieregler udspringer af e-privacy-direktivets<a class=\"FodnoteHenvisning\" name=\"Henvisning_id35b789ad-877c-4925-b05e-60b0faafd1a3\" href=\"#id35b789ad-877c-4925-b05e-60b0faafd1a3\">iii</a> artikel 5, stk. 3, der er implementeret i dansk ret med cookiebekendtgørelsen, som er udstedt i medfør af § 9 og § 81, stk. 2, i lov om nr. 169 af 3. marts 2011 om elektroniske kommunikationsnet og -tjenester (teleloven). Artikel 5, stk. 3, i e-privacy direktivet indeholder en henvisning til det nu ophævede persondatabeskyttelsesdirektiv, der er erstattet af databeskyttelsesforordningen (GDPR)<a class=\"FodnoteHenvisning\" name=\"Henvisning_id9a10b8aa-59f3-40e5-983d-254ae7ef4efe\" href=\"#id9a10b8aa-59f3-40e5-983d-254ae7ef4efe\">iv</a> og skal derfor læses sammen med reglerne i databeskyttelsesforordningen.</p>\r\n<p class=\"Overskriftsnummer1\" style=\"text-align: left;\">\r\n   <span class=\"Bold\">Sørg også for at overholde databeskyttelsesreglerne (GDPR)</span>\r\n</p>\r\n<p>Du skal i øvrigt være opmærksom på, at cookiereglerne alene regulerer selve <span class=\"Bold\">indsamlingen</span> af enhver type oplysning fra brugerens terminaludstyr, fx computer, tablet eller smartphone. Ved en eventuel viderebehandling af de indsamlede oplysninger skal du sikre dig, at dette sker i overensstemmelse med de generelle databeskyttelsesregler (GDPR), hvis der er tale om personoplysninger. Du kan kontakte Datatilsynet, såfremt du har spørgsmål til databeskyttelsesreglerne.</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Erhvervsstyrelsen, den 10. december 2019</p><p class=\"Sign1\" align=\"center\"></p><p class=\"Sign2\" align=\"right\"></p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id3c64bd83-9c6e-45d2-ac1b-2f4810062ddb\" href=\"#Henvisning_id3c64bd83-9c6e-45d2-ac1b-2f4810062ddb\">i</a> <span class=\"Superscript\">i</span>Sag C-673/17.</p>\r\n<p class=\"Fodnote\">\r\n   <a class=\"FodnoteNr\" name=\"id346fbda1-7643-4faa-b59a-c4dad6bb4175\" href=\"#Henvisning_id346fbda1-7643-4faa-b59a-c4dad6bb4175\">ii</a> <span class=\"Superscript\">ii</span>Direktiv 95/46/EF, artikel 2, litra f) og artikel 7, litra a).</p>\r\n<p class=\"Fodnote\">\r\n   <a class=\"FodnoteNr\" name=\"id35b789ad-877c-4925-b05e-60b0faafd1a3\" href=\"#Henvisning_id35b789ad-877c-4925-b05e-60b0faafd1a3\">iii</a> <span class=\"Superscript\">iii</span>Europa-Parlamentets og Rådets direktiv 2002/58/EF af 12. juli 2002 om behandling af personoplysninger og beskyttelse af privatlivets fred i den elektroniske kommunikationssektor (Direktiv om databeskyttelse inden for elektronisk kommunikation) som er ændret ved direktiv 2009/136/EF.</p>\r\n<p class=\"Fodnote\">\r\n   <a class=\"FodnoteNr\" name=\"id9a10b8aa-59f3-40e5-983d-254ae7ef4efe\" href=\"#Henvisning_id9a10b8aa-59f3-40e5-983d-254ae7ef4efe\">iv</a> <span class=\"Superscript\">iv</span>Europa-Parlamentets og Rådets forordning (EU) 2016/679 af 27. april 2016 om beskyttelse af fysiske personer i forbindelse med behandling af personoplysninger og om fri udveksling af sådanne oplysninger og om ophævelse af direktiv 95/46/EF (generel forordning om databeskyttelse).</p>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "popularTitle": "Cookievejledningen",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/12/2019"
        },
        {
            "displayName": "Accession",
            "displayValue": "C20191018960"
        },
        {
            "displayName": "Entydig dokumentidentifikation",
            "displayValue": "CQ001094"
        },
        {
            "displayName": "Dato for førstegangsindlæggelse",
            "displayValue": "20/12/2019"
        },
        {
            "displayName": "Dato for indlæggelse",
            "displayValue": "30/07/2020"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10189"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "10/12/2019"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Erhvervsstyrelsen"
        },
        {
            "displayName": "Ressortministeriets journalnummer",
            "displayValue": "Erhvervsmin.,<br />Erhvervsstyrelsen, j.nr 2019-16695"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}