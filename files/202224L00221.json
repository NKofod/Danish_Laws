{
    "id": 235482,
    "title": "Betænkning over Forslag til lov om ændring af tinglysningsafgiftsloven og ejendomsvurderingsloven\n(Indførelse af godtgørelse af tinglysningsafgift for pant tinglyst til sikkerhed for lån til udskiftning af olie- eller gasfyr med en anden opvarmningskilde, fremrykket kategorisering af visse ejendomme m.v.)",
    "documentTypeId": "420",
    "isSagsforlobPeriodValid": true,
    "shortName": "2022/2 BTL 53",
    "documentHtml": "<div class=\"bjelke\">Den fulde tekst</div><p class=\"DokumentHoved\">Betænkning afgivet af Skatteudvalget den 21. marts 2023</p>\r\n<p class=\"TitelPrefiks1\">Betænkning</p>\r\n<p class=\"TitelPrefiks2\">over</p>\r\n<p class=\"Titel2\">Forslag til lov om ændring af tinglysningsafgiftsloven og ejendomsvurderingsloven</p>\r\n<p class=\"UnderTitel2\">(Indførelse af godtgørelse af tinglysningsafgift for pant tinglyst til sikkerhed for lån til udskiftning af olie- eller gasfyr med en anden opvarmningskilde, fremrykket kategorisering af visse ejendomme m.v.)</p>\r\n<p class=\"Fremsaetter\">[af skatteministeren (Jeppe Bruus)]:</p>\r\n<p class=\"BetaenkningsTekst1\">1. Dispensation fra Folketingets forretningsorden</p>\r\n<p class=\"TekstGenerel\">Et <span class=\"Italic\">flertal </span>i udvalget (udvalget med undtagelse af KF og NB) indstiller, at der dispenseres fra bestemmelsen i Folketingets forretningsordens § 13, stk. 1, om, at der skal gå 30 dage fra lovforslagets fremsættelse, til det kan vedtages ved 3. behandling.</p>\r\n<p class=\"BetaenkningsTekst1\">2. Ændringsforslag</p>\r\n<p class=\"TekstGenerel\">Skatteministeren har stillet 2 ændringsforslag til lovforslaget.</p>\r\n<p class=\"BetaenkningsTekst1\">3. Indstillinger</p>\r\n<p class=\"TekstGenerel\">Et <span class=\"Italic\">flertal</span> i udvalget (udvalget med undtagelse af KF og NB) indstiller lovforslaget til <span class=\"Italic\">vedtagelse</span> med de stillede ændringsforslag.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Et <span class=\"Italic\">mindretal</span> i udvalget (KF) vil ved 3. behandling af lovforslaget redegøre for sin stilling til lovforslaget. Mindretallet vil ved 2. behandling af lovforslaget redegøre for sin stilling til de stillede ændringsforslag.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Et <span class=\"Italic\">andet mindretal</span> i udvalget (NB) vil ved 3. behandling af lovforslaget redegøre for sin stilling til lovforslaget. Mindretallet vil ved 2. behandling af lovforslaget redegøre for sin stilling til de stillede ændringsforslag.</p>\r\n<p class=\"TekstGenerel\">Siumut, Inuit Ataqatigiit, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.</p>\r\n<p class=\"TekstGenerel\">En oversigt over Folketingets sammensætning er optrykt i betænkningen.</p>\r\n<p class=\"BetaenkningsTekst1\">4. Politiske bemærkninger</p>\r\n<p class=\"BetaenkningsTekst2\">Radikale Venstre</p>\r\n<p class=\"TekstGenerel\">Radikale Venstres medlem af udvalget glæder sig over, at der med lovforslaget gives økonomisk incitament til at udskifte olie- og gasfyr med en grøn varmekilde. Heldigvis er omstillingen allerede godt i gang, og både fjernvarme og varmepumper finder nu vej til danske hjem. Selv om vi er godt i gang, er der stadig behov for at sætte turbo på udfasningen af naturgas. Radikale Venstre ønsker at afsætte endnu flere penge til fjernvarmeprojekter og varmepumper med målet om, at 400.000 husstande skal være koblet på fjernvarmenettet eller have installeret varmepumpe inden udgangen af 2025. I det billede er fritagelse for tinglysningsafgiften et mindre element, men ikke desto mindre er det positivt, at forbrugerne nu får bedre muligheder for at skifte over til fremtidens grønne varmekilder.</p>\r\n<p class=\"BetaenkningsTekst2\">Alternativet</p>\r\n<p class=\"TekstGenerel\">Alternativets medlem af udvalget udtaler, at Alternativet støtter den grønne omstilling og selvfølgelig også godtgørelse af tingslysningsafgift i forbindelse med udskiftning af fossile varmekilder. Alternativet vil dog gerne påpege det problematiske i at koble forslaget sammen med lovgivning om ejendomme, der hører til en anden politisk aftale. Det er en uheldig procedure, som bør undgås, da det gør de politiske holdninger mere uigennemsigtige.</p>\r\n<p class=\"BetaenkningsTekst1\">5. Ændringsforslag</p>\r\n<p class=\"AendringsForslagIndhold\">Ændringsforslag</p>\r\n<p class=\"TilParagraf\">Til § 2</p>\r\n<p class=\"Stiller\">Af <span class=\"Italic\">skatteministeren,</span> tiltrådt af et <span class=\"Italic\">flertal</span> (udvalget med undtagelse af KF og NB):</p>\r\n<p class=\"AendringMedNummer\">\r\n   <span class=\"AendringNr\">1)</span> I den under <span class=\"Italic\">nr. 3</span> foreslåede ændring af <span class=\"Italic\">§ 83, stk. 3, </span>ændres i<span class=\"Italic\"> 3. pkt.</span> »Tidligere ejere i vurderingsåret kan dog med virkning for det vurderingsår, hvor den pågældende tidligere ejere« til: »En tidligere ejer i vurderingsåret kan dog med virkning for det vurderingsår, hvor den pågældende tidligere ejer«.</p>\r\n<p class=\"AendringsBeskrivelse\">[Redaktionel ændring]</p>\r\n<p class=\"TilParagraf\">Til § 3</p>\r\n<p class=\"AendringMedNummer\">\r\n   <span class=\"AendringNr\">2)</span> Som <span class=\"Italic\">stk. 4</span> indsættes:</p>\r\n<p class=\"Stk2\">\r\n   <span class=\"StkNr\" id=\"id7f6abe63-77e8-4c38-806a-781569cf6ca4\">»Stk. 4.</span> Udskiftes et olie- eller gasfyr med en anden opvarmningskilde end olie- eller gasfyr i perioden fra og med den 1. maj 2023 til og med den 31. oktober 2023 og før tidspunktet for anmeldelse af pant til tinglysning til sikkerhed for lån til udskiftningen, kan der opnås godtgørelse af afgift ved den efterfølgende tinglysning af dette pant, hvis betingelserne for godtgørelse i tinglysningsafgiftslovens § 25 som affattet ved denne lovs § 1, nr. 5, er opfyldt, uanset at pantet tinglyses, efter at udskiftningen er foretaget. Ved godtgørelse efter 1. pkt. skal pantsætteren til brug for kontrollen efter tinglysningsafgiftslovens § 26 som affattet ved denne lovs § 1, nr. 5, efter anmodning fra told- og skatteforvaltningen udlevere en BBR-udskrift, hvoraf det fremgår, at der har været et olie- eller gasfyr på ejendommen, og som er dateret, før udskiftningen er foretaget, men dog tidligst er dateret den 1. maj 2023. Hvis anmodning om godtgørelse efter 1. pkt. sker efter tinglysningsafgiftslovens § 25, stk. 2, som affattet ved denne lovs § 1, nr. 5, skal BBR-udskriften, jf. 2. pkt., medsendes anmodningen.«</p>\r\n<p class=\"AendringsBeskrivelse\">[Indsættelse af en overgangsbestemmelse for perioden fra og med den 1. maj 2023 til og med den 31. oktober 2023 ved udskiftning af olie- eller gasfyr før anmeldelse af pant til tinglysning til sikkerhed for udskiftningen]</p>\r\n<p class=\"BetaenkningsBemaerkninger\">Bemærkninger</p>\r\n<p class=\"BetaenkningTilAendringsNummer\">Til nr. 1</p>\r\n<p class=\"TekstGenerel\">Med lovforslagets § 2, nr. 3, foreslås det at indsætte 2. og 3. pkt. i § 83, stk. 3. Den foreslåede bestemmelse i 3. pkt. i det fremsatte lovforslag har følgende ordlyd: »Har ejendommen i perioden fra og med den 2. marts 2021 til og med den dato, hvor told- og skatteforvaltningen som led i en vurdering eller i medfør af § 83 a træffer afgørelse om, hvilken kategori en ejendom skal henføres til, skiftet ejer en eller flere gange, træffes valget særskilt for de enkelte vurderingsår i perioden af den ejer eller de ejere i enighed, der ejede ejendommen den 31. december i det pågældende vurderingsår.«</p>\r\n<p class=\"TekstGenerel\">Det foreslås med ændringsforslag nr. 1, at det foreslåede § 83, stk. 3, 3. pkt., ændres, så »Tidligere ejere i vurderingsåret kan dog med virkning for det vurderingsår, hvor den pågældende tidligere ejere« ændres til »En tidligere ejer i vurderingsåret kan dog med virkning for det vurderingsår, hvor den pågældende tidligere ejer«.</p>\r\n<p class=\"TekstGenerel\">Den foreslåede ændring er alene af redaktionel karakter og vil således ikke have indholdsmæssig betydning.</p>\r\n<p class=\"BetaenkningTilAendringsNummer\">Til nr. 2</p>\r\n<p class=\"TekstGenerel\">Med lovforslagets § 1, nr. 5, foreslås en særordning ved udskiftning af olie- eller gasfyr, som giver mulighed for godtgørelse af afgift ved anmeldelse af pant til tinglysning. En af betingelserne for godtgørelse af tinglysningsafgiften er, at der på ejendommen, som pantet tinglyses i, er et olie- eller gasfyr, som på tidspunktet for tinglysningen vil kunne udskiftes. Det er herudover en betingelse, at udskiftningen af olie- eller gasfyret med en anden opvarmningskilde end et olie- eller gasfyr sker inden for 12 måneder fra tidspunktet for anmeldelse af pantet til tinglysning. Det betyder, at der ikke kan opnås godtgørelse, hvis olie- eller gasfyret er udskiftet, inden pantet anmeldes til tinglysning, eller hvis udskiftningen ikke sker inden for 12 måneder fra tidspunktet for anmeldelse til tinglysning.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Baggrunden for ændringsforslag nr. 2 er, at der på tidspunktet for lovens ikrafttræden den 1. maj 2023 kan være enkelte institutter, der ikke er parate til at anmelde pant til tinglysning omfattet af særordningen. Formålet med overgangsordningen er at tage hensyn til de institutter, der vil kunne have behov for mere tid til at indrette interne systemer og arbejdsgange med henblik på at kunne benytte den foreslåede godtgørelsesordning.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det foreslås med ændringsforslag nr. 2, at der i lovforslagets § 3 indsættes en overgangsbestemmelse som bestemmelsens stk. 4.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det følger af det foreslåede stk. 4, 1. pkt., at hvis et olie- eller gasfyr udskiftes med en anden opvarmningskilde end olie- eller gasfyr i perioden fra og med den 1. maj 2023 til og med den 31. oktober 2023 og før tidspunktet for anmeldelse af pant til tinglysning til sikkerhed for lån til udskiftningen, kan der opnås godtgørelse af afgift ved den efterfølgende tinglysning af dette pant, hvis betingelserne for godtgørelse i tinglysningsafgiftsloven § 25 som affattet ved denne lovs § 1, nr. 5, er opfyldt, uanset at pantet tinglyses, efter udskiftningen er foretaget.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det foreslåede stk. 4, 1. pkt., i ændringsforslag nr. 2 vil medføre, at det i perioden fra og med den 1. maj 2023 til og med den 31. oktober 2023 vil blive muligt at foretage udskiftning af olie- eller gasfyr med en anden opvarmningskilde, inden der sker en anmeldelse af pant til tinglysning. I forlængelse heraf skal det bemærkes, at der på tidspunktet for anmeldelse af pant til tinglysning således ikke længere vil være et olie- eller gasfyr på den pågældende ejendom, hvori der er anmeldt pant omfattet af særordningen efter tinglysningsafgiftslovens § 25 som foreslået ved lovforslagets § 1, nr. 5. Det foreslåede med ændringsforslaget vil således betyde, at der i en begrænset periode på 6 måneder bliver mulighed for at kunne anmelde pant til tinglysning, efter at selve udskiftningen på ejendommen er foretaget. Muligheden for at gøre brug af denne overgangsbestemmelse er betinget af, at de øvrige betingelser i tinglysningsafgiftslovens § 25 som foreslået ved lovforslagets § 1, nr. 5, er opfyldt på tidspunktet for anmeldelse af pant til tinglysning. Det betyder, at pantet skal tinglyses i en fast ejendom eller i en andel i en andelsboligforening, hvor der er en eller flere enheder registreret i BBR som helårsbeboelse (stk. 1, nr. 1), at mindst 90 pct. af det pantsikrede beløb er anvendt til udskiftningen af olie- eller gasfyret til den anden opvarmningskilde, og at det udskiftede olie- eller gasfyr (stk. 1, nr. 2) og den anden opvarmningskilde er til brug for opvarmning af den eller de enheder, som opfylder en af betingelserne i stk. 1, nr. 1 (stk. 1, nr. 4).</p>\r\n<p class=\"TekstGenerel\">\r\n</p>\r\n<p class=\"TekstGenerel\">Overgangsbestemmelsen medfører, at tinglysningsafgiftslovens § 25, stk. 1, nr. 3, som foreslået ved lovforslagets § 1, nr. 5, fraviges, da der i den foreslåede periode på 6 måneder kan anmeldes tinglysning af pant til udskiftning af olie- eller gasfyr med en anden opvarmningskilde, uden at der på tidspunktet for anmeldelsen af pant til tinglysning er et olie- eller gasfyr. Udskiftningen kan eksempelvis være færdiggjort på tidspunktet for anmeldelsen af pantet til tinglysning, men skal dog i overensstemmelse med tinglysningsafgiftslovens § 25, stk. 1, nr. 3, som foreslået ved lovforslagets § 1, nr. 5, være sket inden for 12 måneder fra tidspunktet for anmeldelsen af pantet til tinglysning.</p>\r\n<p class=\"TekstGenerel\">\r\n</p>\r\n<p class=\"TekstGenerel\">F.eks. betyder det, at institutterne får mulighed for at tilbyde deres kunder mellemfinansiering til udskiftning af olie- eller gasfyr med en anden opvarmningskilde end et olie- eller gasfyr. Herved får institutterne længere tid til at indrette deres interne systemer og arbejdsgange, så de vil kunne benytte sig af den foreslåede godtgørelsesordning.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det skal desuden bemærkes, at godtgørelsen efter den i ændringsforslag nr. 2 foreslåede overgangsbestemmelse vil blive givet efter tinglysningsafgiftslovens § 25 som foreslået ved lovforslagets § 1, nr. 5. Derfor vil tinglysningsafgiftslovens §§ 26 og 27 som foreslået ved lovforslagets § 1, nr. 5, ligeledes gælde for alle udskiftninger af olie- eller gasfyr med en anden opvarmningskilde, som sker inden for overgangsbestemmelsens periode.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det følger af det foreslåede stk. 4, 2. pkt., at pantsætteren ved godtgørelse efter det foreslåede 1. pkt. til brug for Skatteforvaltningens kontrol efter tinglysningsafgiftslovens § 26 som affattet ved denne lovs § 1, nr. 5, efter anmodning fra Skatteforvaltningen skal udlevere en BBR-udskrift, hvoraf det fremgår, at der har været et olie- eller gasfyr på ejendommen, og som er dateret, før udskiftningen er foretaget, men dog tidligst er dateret den 1. maj 2023.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Efter det foreslåede stk. 4, 2. pkt., i ændringsforslag nr. 2 vil Skatteforvaltningen ved en eventuel kontrol af afgiftsgodtgørelse efter overgangsbestemmelsen i det foreslåede 1. pkt. kunne anmode pantsætteren om at dokumentere, at betingelsen i 1. pkt. er overholdt, ved at pantsætteren udleverer en BBR-udskrift, hvoraf det fremgår, at der har været et olie- eller gasfyr på ejendommen, og som er dateret, før udskiftningen er foretaget, men som dog tidligst er dateret den 1. maj 2023.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Som det fremgår ovenfor, vil godtgørelsen efter den i ændringsforslag nr. 2 foreslåede overgangsbestemmelse blive givet efter tinglysningsafgiftslovens § 25 som foreslået ved lovforslagets § 1, nr. 5. Derfor vil tinglysningsafgiftslovens §§ 26 og 27 som foreslået ved lovforslagets § 1, nr. 5, ligeledes gælde for alle udskiftninger af olie- eller gasfyr med en anden opvarmningskilde, som sker inden for overgangsbestemmelsens periode.</p>\r\n<p class=\"TekstGenerel\">\r\n</p>\r\n<p class=\"TekstGenerel\">BBR-udskriften vil således i forbindelse med en eventuel kontrolsag skulle udleveres af pantsætteren i tillæg til den dokumentation, som pantsætteren i øvrigt skal udlevere efter tinglysningsafgiftslovens § 27 som foreslået ved lovforslagets § 1, nr. 5.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det følger af det foreslåede stk. 4, 3. pkt., at hvis anmodning om godtgørelse efter det foreslåede 1. pkt. sker efter tinglysningsafgiftslovens § 25, stk. 2, som affattet ved denne lovs § 1, nr. 5, skal BBR-udskriften, jf. 2. pkt., medsendes anmodningen.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det foreslåede stk. 4, 3. pkt., i ændringsforslag nr. 2 vil betyde, at hvis anmodningen om afgiftsgodtgørelsen sker efter tinglysningsafgiftslovens § 25, stk. 2, som foreslået ved lovforslagets § 1, nr. 5, vil det være et krav, at BBR-udskriften, der opfylder betingelserne i det i ændringsforslag nr. 2 foreslåede stk. 4, 2. pkt., medsendes anmodningen om godtgørelse. Det betyder, at der alene vil kunne opnås godtgørelse ved anmodning om godtgørelse af afgift efter den i ændringsforslag nr. 3 foreslåede overgangsbestemmelse via den til formålet udarbejdede elektroniske blanket på skat.dk efter tinglysningsafgiftslovens § 25, stk. 2, som foreslået ved lovforslagets § 1, nr. 5, hvis anmodningen medsendes en BBR-udskrift, hvoraf det fremgår, at der har været et olie- eller gasfyr på ejendommen, og som er dateret, før udskiftningen er foretaget, men dog tidligst er dateret den 1. maj 2023.</p>\r\n<p class=\"BetaenkningsTekst1\">6. Udvalgsarbejdet</p>\r\n<p class=\"TekstGenerel\">Lovforslaget blev fremsat den 1. marts 2023 og var til 1. behandling den 14. marts 2023. Lovforslaget blev efter 1. behandling henvist til behandling i Skatteudvalget.</p>\r\n<p class=\"BetaenkningsTekst2\">Oversigt over lovforslagets sagsforløb og dokumenter</p>\r\n<p class=\"TekstGenerel\">Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.</p>\r\n<p class=\"BetaenkningsTekst2\">Møder</p>\r\n<p class=\"TekstGenerel\">Udvalget har behandlet lovforslaget i 2 møder.</p>\r\n<p class=\"BetaenkningsTekst2\">Høringssvar</p>\r\n<p class=\"TekstGenerel\">Et udkast til dele af lovforslaget har været sendt i høring fra den 7. oktober 2022 til den 1. november 2022 og fra den 20. januar 2023 til den 24. februar 2023. Den 3. marts 2023 sendte skatteministeren høringssvarene og et høringsnotat til udvalget.</p>\r\n<p class=\"BetaenkningsTekst2\">Bilag</p>\r\n<p class=\"TekstGenerel\">Under udvalgsarbejdet er der omdelt 6 bilag på lovforslaget.</p>\r\n<p class=\"BetaenkningsTekst2\">Spørgsmål</p>\r\n<p class=\"TekstGenerel\">Udvalget har under udvalgsarbejdet stillet 3 spørgsmål til skatteministeren til skriftlig besvarelse, som ministeren har besvaret.</p>\r\n<p class=\"UdvalgsSammensaetning\">Anders Kronborg (S) Benny Engelbrecht (S) Fie Hækkerup (S) Jesper Petersen (S) <span class=\"MedlemsTitel\">fmd.</span> Malte Larsen (S) Per Husted (S) Simon Kollerup (S) Thomas Jensen (S) Thomas Skriver Jensen (S) Jan E. Jørgensen (V) Kim Valentin (V) Torsten Schack Pedersen (V) Hans Andersen (V) Mohammad Rona (M) Henrik Rejnholt Andersen (M) Hans Kristian Skibby (DD) Dennis Flydtkjær (DD) Steffen W. Frølund (LA) Sólbjørg Jakobsen (LA) Rasmus Jarlov (KF) Mona Juul (KF) Pernille Vermund (NB) Peter Kofod (DF) Sigurd Agersnap (SF) <span class=\"MedlemsTitel\">nfmd.</span> Lisbeth Bech-Nielsen (SF) Carl Valentin (SF) Trine Pertou Mach (EL) Samira Nawa (RV) Christina Olumeko (ALT) </p>\r\n<p class=\"IkkeMedlemmer2\">Siumut, Inuit Ataqatigiit, Sambandsflokkurin og Javnaðarflokkurin havde ikke medlemmer i udvalget.</p>\r\n<table>\r\n   <caption class=\"FolketingetsSammensaetning\">\r\n   </caption>\r\n   <tr>\r\n      <td class=\"PartiNavn\">Socialdemokratiet (S)</td>\r\n      <td class=\"PartiMandater\">50</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Venstre, Danmarks Liberale Parti (V)</td>\r\n      <td class=\"PartiMandater\">23</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Moderaterne (M)</td>\r\n      <td class=\"PartiMandater\">16</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Socialistisk Folkeparti (SF)</td>\r\n      <td class=\"PartiMandater\">15</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Danmarksdemokraterne – Inger Støjberg (DD)</td>\r\n      <td class=\"PartiMandater\">14</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Liberal Alliance (LA)</td>\r\n      <td class=\"PartiMandater\">14</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Det Konservative Folkeparti (KF)</td>\r\n      <td class=\"PartiMandater\">10</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Enhedslisten (EL)</td>\r\n      <td class=\"PartiMandater\">9</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Radikale Venstre (RV)</td>\r\n      <td class=\"PartiMandater\">7</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Dansk Folkeparti (DF)</td>\r\n      <td class=\"PartiMandater\">7</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Alternativet (ALT)</td>\r\n      <td class=\"PartiMandater\">6</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Nye Borgerlige (NB)</td>\r\n      <td class=\"PartiMandater\">3</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Siumut (SIU)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Inuit Ataqatigiit (IA)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Sambandsflokkurin (SP)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Javnaðarflokkurin (JF)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Uden for folketingsgrupperne (UFG)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n</table><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2022/2 LF 53",
            "stateLabel": "Vedtaget",
            "references": [
                {
                    "shortName": "2022/2 SF.L L 53",
                    "title": "Skriftlig fremsættelse (1. marts 2023) - L 53",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 235012,
                    "eliUri": "/eli/ft/20222XX00150",
                    "externalLink": ""
                },
                {
                    "shortName": "2022/2 LSF 53",
                    "title": "Forslag til Lov om ændring af tinglysningsafgiftsloven og ejendomsvurderingsloven (Indførelse af godtgørelse af tinglysningsafgift for pant tinglyst til sikkerhed for lån til udskiftning af olie- eller gasfyr med en anden opvarmningskilde, fremrykket kategorisering af visse ejendomme m.v.)",
                    "presentationName": "Lovforslag som fremsat",
                    "documentTypeId": 400,
                    "documentId": 235011,
                    "eliUri": "/eli/ft/202222L00053",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20222/lovforslag/l53/index.htm"
                },
                {
                    "shortName": "2022/2 BTL 53",
                    "title": "Betænkning over Forslag til lov om ændring af tinglysningsafgiftsloven og ejendomsvurderingsloven\n(Indførelse af godtgørelse af tinglysningsafgift for pant tinglyst til sikkerhed for lån til udskiftning af olie- eller gasfyr med en anden opvarmningskilde, fremrykket kategorisering af visse ejendomme m.v.)",
                    "presentationName": "Betænkning  over lovforslag",
                    "documentTypeId": 420,
                    "documentId": 235482,
                    "eliUri": "/eli/ft/202224L00221",
                    "externalLink": ""
                },
                {
                    "shortName": "2022/2 LSV 53",
                    "title": "Forslag til Lov om ændring af tinglysningsafgiftsloven og ejendomsvurderingsloven (Indførelse af godtgørelse af tinglysningsafgift for pant tinglyst til sikkerhed for lån til udskiftning af olie- eller gasfyr med en anden opvarmningskilde, fremrykket kategorisering af visse ejendomme m.v.)",
                    "presentationName": "Lovforslag som vedtaget",
                    "documentTypeId": 410,
                    "documentId": 235622,
                    "eliUri": "/eli/ft/202223L00053",
                    "externalLink": ""
                },
                {
                    "shortName": "LOV nr 369 af 02/04/2023",
                    "title": "Lov om ændring af tinglysningsafgiftsloven og ejendomsvurderingsloven (Indførelse af godtgørelse af tinglysningsafgift for pant tinglyst til sikkerhed for lån til udskiftning af olie- eller gasfyr med en anden opvarmningskilde, fremrykket kategorisering af visse ejendomme m.v.)",
                    "presentationName": "Ændringslov",
                    "documentTypeId": 20,
                    "documentId": 235660,
                    "eliUri": "/eli/lta/2023/369",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "22/03/2023"
        },
        {
            "displayName": "Accession",
            "displayValue": "202224L00221"
        },
        {
            "displayName": "Entydig dokumentidentifikation",
            "displayValue": "AX028486"
        },
        {
            "displayName": "Dato for førstegangsindlæggelse",
            "displayValue": "22/03/2023"
        },
        {
            "displayName": "Dato for indlæggelse",
            "displayValue": "22/03/2023"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "53"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}