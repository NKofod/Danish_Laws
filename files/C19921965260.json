{
    "id": 54412,
    "title": "Arbejdsskadestyrelsens vejledende retningslinjer for anerkendelse i sager om hjerneskader efter arbejde med opløsningsmidler ",
    "documentTypeId": "180",
    "isSagsforlobPeriodValid": false,
    "shortName": "VEJ nr 19652 af 31/12/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Arbejdsskadestyrelsens vejledende retningslinjer  \r\n\r\n for anerkendelse i sager om hjerneskader efter arbejde med opløsningsmidler  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>-INDHOLDSFORTEGNELSE </P>  \r\n\r\n<P CLASS=PUNKT> <B>1.</B> Indledning....................................... 4  \r\n\r\n</P>  \r\n\r\n<P CLASS=PUNKT> <B>2.</B> Baggrund......................................... 4  \r\n\r\n</P>  \r\n\r\n<P CLASS=PUNKT> <B>3.</B> Udsættelseskriterier............................. 5  \r\n\r\n</P>  \r\n\r\n<P CLASS=PUNKT> <B>4.</B> Alderens manglende betydning..................... 6  \r\n\r\n</P>  \r\n\r\n<P CLASS=PUNKT> <B>5.</B> Arbejdsskadestyrelsens afgørelsesgrundlag........ 7  \r\n\r\n</P>  \r\n\r\n<P CLASS=PUNKT> <B>6.</B> Indirekte påvirkninger........................... 8  \r\n\r\n</P>  \r\n\r\n<P CLASS=PUNKT> <B>7.</B> Diagnostiske kriterier........................... 8  \r\n\r\n</P>  \r\n\r\n<P CLASS=PUNKT> <B>8.</B> Invandrere og diagnosen..........................10  \r\n\r\n</P>  \r\n\r\n<P CLASS=PUNKT> <B>9.</B> Konkurrerende årsager............................11  \r\n\r\n</P>  \r\n\r\n<P>10.Forbehold........................................11 </P>  \r\n\r\n<P>11.Prognose.........................................12 </P>  \r\n\r\n<P>12.Men............................................. 13 </P>  \r\n\r\n<P>13.Erhvervsevnetab..................................13 </P>  \r\n\r\n<P>Litteraturliste.....................................14 </P>  \r\n\r\n<P CLASS=PUNKT> <B>1.</B> INDLEDNING </P>  \r\n\r\n<P>Praksis </P>  \r\n\r\n<P>Denne vejledning har sin baggrund i den praksis, der har udviklet sig.  \r\n\r\n</P>  \r\n\r\n<P>Som noget væsentligt har udviklingen gennem 1980'erne vist, at der næppe  \r\n\r\n opstår skader på kortere tid end ca. 6 år. </P>  \r\n\r\n<P>Arbejdsskadestyrelsen anerkendte i 1976 det første tilfælde af organisk  \r\n\r\n hjerneskade med demens som følge af arbejde med organiske opløsningsmidler.  \r\n\r\n Fra 1978 har denne lidelse været omfattet af listen over erhvervssygdomme.  \r\n\r\n</P>  \r\n\r\n<P>Siden da har Arbejdsskadestyrelsen og Den Sociale Ankestyrelse behandlet  \r\n\r\n et stort antal af disse sager, og der er efterhånden kommet  \r\n\r\n forskningsresultater, som nærmere belyser risikoen, der er forbundet med at  \r\n\r\n arbejde med opløsningsmidler. </P>  \r\n\r\n<P>I lyset af nyere forskningsresultater og mellemliggende års erfaringer med  \r\n\r\n anerkendelse af lidelsen som erhvervssygdom er der behov for en revision og  \r\n\r\n præcisering af anerkendelseskriterierne. </P>  \r\n\r\n<P CLASS=PUNKT> <B>2.</B> BAGGRUND </P>  \r\n\r\n<P>Resultaterne af forskningen viser, at udsættelse for organiske  \r\n\r\n opløsningsmidler kan føre til hjerneskade. Årsagsforbindelse må således i dag  \r\n\r\n anses for at være dokumenteret 1). </P>  \r\n\r\n<P>Men forskningen giver i øvrigt ikke noget entydigt billede med hensyn til,  \r\n\r\n hvilken dosis, dvs. koncentration og varighed, der medfører en øget risiko.  \r\n\r\n Heller ikke med hensyn til præcise diagnostiske kriterier er der skabt fuld  \r\n\r\n klarhed. </P>  \r\n\r\n<UL CLASS=PLAIN-LIST>  \r\n\r\n<LI>1) Se litteraturliste 1-9, side 14 </LI>  \r\n\r\n</UL>  \r\n\r\n<P>Uden for Norden </P>  \r\n\r\n<P>Disse usikkerheder har bl.a. ført til, at man i de fleste lande uden for  \r\n\r\n Norden ikke anerkender, at erhvervsmæssig udsættelse for disse stoffer  \r\n\r\n medfører øget risiko for at få en organisk hjerneskade. I de senere år er man  \r\n\r\n dog i tiltagende grad blevet opmærksom på problemet, og hjerneskader som  \r\n\r\n følge af arbejde med opløsningsmidler er i enkelte tilfælde også anerkendt  \r\n\r\n uden for de nordiske lande, f.eks. i Tyskland og Italien. </P>  \r\n\r\n<P>Anerkendelsen af sammenhængen beror dels på kliniske erfaringer og dels på  \r\n\r\n en samlet tolkning af litteraturen. Denne tolkning og den deraf følgende  \r\n\r\n administrative behandling af sagerne er ret liberal, idet alle stoffer, der  \r\n\r\n kan karakteriseres som organiske opløsningsmidler, anerkendes som mulige  \r\n\r\n hjerneskadende stoffer. </P>  \r\n\r\n<P>Tidligere </P>  \r\n\r\n<P>På grund af den usikre viden om forholdet mellem dosis og hjerneskade,  \r\n\r\n dvs. dosis-respons relationerne, har selv ringe udsættelse indtil midten af  \r\n\r\n 1980'erne været anerkendt som årsag til hjerneskade, fordi lidelsens  \r\n\r\n optagelse på erhvervssygdomsfortegnelsen fører til, at der gælder en  \r\n\r\n formodning om, at lidelsen skyldes arbejdet. </P>  \r\n\r\n<P>Nu </P>  \r\n\r\n<P>Arbejdsskadestyrelsen er af den opfattelse, at skader næppe opstår efter  \r\n\r\n mindre end ca. 6 års udsættelse. Opfattelsen, der efter styrelsens mening er  \r\n\r\n udtryk for en liberal stillingtagen, grundes især på erfaringer fra  \r\n\r\n sagsbehandlingen. </P>  \r\n\r\n<P>Diagnostik Hertil kommer det praktiske problem, at det har vist sig, at  \r\n\r\n den psykologiske hjerneskadediagnostik stadig er behæftet med usikkerhed.  \r\n\r\n</P>  \r\n\r\n<P>Den samme usikkerhed gælder gradueringen af hjerneskader. Der er ikke  \r\n\r\n tvivl om, at samme grad af hjerneskade ofte diagnosticeres som forskellige  \r\n\r\n grader. </P>  \r\n\r\n<P>Det er derfor vanskeligt at administrere afgørelser i sager om  \r\n\r\n hjerneskader efter arbejde med opløsningsmidler. Arbejdsskadestyrelsen lægger  \r\n\r\n vægt på følgende kriterier for at opnå en så ensartet administration som  \r\n\r\n mulig. </P>  \r\n\r\n<P CLASS=PUNKT> <B>3.</B> UDSÆTTELSESKRITERIER </P>  \r\n\r\n<P>Brug af opløsningsmidler anses for at medføre en risiko for, at der opstår  \r\n\r\n en organisk hjerneskade, forudsat at de er let fordampelige og anvendes med  \r\n\r\n funktion som opløsningsmidler. </P>  \r\n\r\n<P>Det gælder dog ikke glykoler og glykolætere (lavt damptryk), diverse  \r\n\r\n oxygenerede &quot;opløs-ningsmidler&quot; (f.eks. epichlorhydrin, phenol,  \r\n\r\n propylenoxid) og nitrogenholdige &quot;opløsningsmidler&quot; (f.eks.  \r\n\r\n acetonitril, acrylonitril, ethylaminer, ethanolaminer, pyridin m.m.). </P>  \r\n\r\n<P>Doser </P>  \r\n\r\n<P>Det er som allerede nævnt endnu usikkert, hvilke doser der medfører en  \r\n\r\n øget risiko for, at der opstår en hjerneskade. Der er ikke videnskabelige  \r\n\r\n holdepunkter for, at en udsættelse i et kortere åremål med en daglig  \r\n\r\n gennemsnitlig påvirkning svarende til de gældende grænseværdier, medfører  \r\n\r\n øget risiko. Det tidligere liberale synspunkt uden undergrænse i tidsmæssig  \r\n\r\n henseende, der frit overlod skønnet til en konkret vurdering ud fra den  \r\n\r\n enkelte sags oplysninger om dosis sammenholdt med varighed, er nu afløst af  \r\n\r\n grænsen på 5-6 år, der bekræftes af de senere års erfaringer fra  \r\n\r\n sagsbehandlingen. </P>  \r\n\r\n<P>For en maler, der har været gennemsnitligt udsat inden for faget i den  \r\n\r\n periode, hvor der overvejende blev brugt alkydmalinger, svarer det til mindst  \r\n\r\n 12 års arbejde som maler. </P>  \r\n\r\n<P>I de andre nordiske lande anerkendes hjerneskader normalt ikke efter  \r\n\r\n arbejde med organiske opløsningsmidler ved udsættelser under 10 år. </P>  \r\n\r\n<P>De senere års forskning på området, bl.a. tyske og amerikanske 2)  \r\n\r\n undersøgelser, støtter antagelsen af, at doser, dvs. koncentration gange  \r\n\r\n varighed, af ovennævnte størrelsesorden er nødvendige for at fremkalde en  \r\n\r\n hjerneskade, og denne antagelse støttes af litteraturen betragtet under et.  \r\n\r\n</P>  \r\n\r\n<P CLASS=PUNKT> <B>4.</B> ALDERENS MANGLENDE BETYDNING </P>  \r\n\r\n<P>Unge </P>  \r\n\r\n<P>Det fremføres ofte, at unge mennesker skulle være mere udsatte for at få  \r\n\r\n en hjerneskade efter at have arbejdet med organiske opløsningsmidler. </P>  \r\n\r\n<P>Der er for tiden ikke belæg for denne opfattelse. </P>  \r\n\r\n<UL CLASS=PLAIN-LIST>  \r\n\r\n<LI>2) Se litteraturliste 10-12, side 14 </LI>  \r\n\r\n</UL>  \r\n\r\n<P>Der findes således ingen undersøgelser, der viser, at unge skulle udgøre  \r\n\r\n en særlig risikogruppe for udvikling af hjerneskade som følge af  \r\n\r\n arbejdsforhold, der indebærer kontakt med disse stoffer. </P>  \r\n\r\n<P CLASS=PUNKT> <B>5.</B> ARBEJDSSKADESTYRELSENS AFGØRELSESGRUNDLAG </P>  \r\n\r\n<P>Praksis </P>  \r\n\r\n<P>På denne baggrund anerkender Arbejdsskadestyrelsen nu hjerneskader efter  \r\n\r\n paragraf 10, stk. 2, i Arbejdsskadeforsikringsloven, hvis den samlede  \r\n\r\n udsættelse overstiger 5-6 års arbejde ved koncentrationsniveauer svarende til  \r\n\r\n den hygiejniske grænseværdi. Hvis udsættelsen er mindre, vil skaden normalt  \r\n\r\n ikke blive anerkendt som en arbejdsskade. </P>  \r\n\r\n<P>Afvisning vil ske under henvisning til, at påvirkningen efter  \r\n\r\n Arbejdsskadestyrelsens vurdering ikke har haft et omfang, der medfører øget  \r\n\r\n risiko for hjerneskade. </P>  \r\n\r\n<P>Skøn </P>  \r\n\r\n<P>Ofte foreligger der ikke målinger, der kan give oplysning om  \r\n\r\n koncentrationsniveauet. Vurderingen i disse tilfælde må nødvendigvis blive  \r\n\r\n skønsmæssig under hensyn til en konkret beskrivelse af det daglige omfang af  \r\n\r\n arbejdet, de anvendte mængder opløsningsmidler, der kan antages at være  \r\n\r\n afdampet, hvor tæt på kilden den pågældende arbejder, samt omfanget af  \r\n\r\n ventilation og rumstørrelse. </P>  \r\n\r\n<P>Eksempel </P>  \r\n\r\n<P>Som sammenligningsnorm kan anføres, at en maler med gennemsnitlig  \r\n\r\n udsættelse i &quot;alkydperioden&quot; anvendte cirka 1 liter  \r\n\r\n opløsningsmiddel dagligt, hvoraf størstedelen antages at være afdampet, og at  \r\n\r\n malerarbejdet i denne periode antages at have medført en gennemsnitlig daglig  \r\n\r\n udsættelse svarende til cirka 0.4 gange den hygiejniske grænseværdi. </P>  \r\n\r\n<P>Det betyder, at et forbrug, der er væsentligt mindre, forudsætter en  \r\n\r\n mangeårig daglig eksposition for at kunne anerkendes som årsag til  \r\n\r\n hjerneskade efter paragraf 10, stk. 2. </P>  \r\n\r\n<P>Målinger Når der foreligger pålidelige målinger, vurderes det, om disse  \r\n\r\n kan antages at være repræsentative for pågældendes arbejdsperiode. I så fald  \r\n\r\n ganges koncentrationen set i forhold til grænseværdien med varigheden af den  \r\n\r\n pågældendes beskæftigelse. Som vejledende regel gælder, at hvis dette tal  \r\n\r\n overstiger 5-6, er udsættelseskriteriet opfyldt. Hvis sumformlen angiver  \r\n\r\n niveauet til f.eks. 0.40, skal udsættelsen have varet 12-14 år. Hvis niveauet  \r\n\r\n er 0.60, skal udsættelsen have varet 8-10 år. </P>  \r\n\r\n<P>Disse vejledende retningslinjer skal tages med et vist forbehold, og den  \r\n\r\n endelige afgørelse af, om ekspositionen har haft et tilstrækkeligt omfang, må  \r\n\r\n i sidste ende baseres på et samlet skøn ud fra samtlige oplysninger om  \r\n\r\n arbejdets art, varighed og de forhold, som arbejdet i øvrigt er foregået  \r\n\r\n under. </P>  \r\n\r\n<P>Arbejdsbeskrivelse </P>  \r\n\r\n<P>Dette samlede skøn er meget afhængig af beskrivelsen af arbejdsforholdene,  \r\n\r\n der derfor bør være så præcis som overhovedet muligt. </P>  \r\n\r\n<P CLASS=PUNKT> <B>6.</B> INDIREKTE PÅVIRKNINGER </P>  \r\n\r\n<P>Indirekte påvirkning vil kun i meget sjældne tilfælde have haft et omfang,  \r\n\r\n der overstiger udsættelseskriteriet for anerkendelse. Indirekte udsættelse  \r\n\r\n vil derfor normalt ikke kunne føre til, at skaden anerkendes som en  \r\n\r\n arbejdsskade. </P>  \r\n\r\n<P>Eksempel </P>  \r\n\r\n<P>Som et eksempel på indirekte udsættelse kan nævnes, at den ansatte har  \r\n\r\n arbejdet i et lokale, hvor andre har anvendt opløsningsmidler. </P>  \r\n\r\n<P CLASS=PUNKT> <B>7.</B> DIAGNOSTISKE KRITERIER </P>  \r\n\r\n<P>Demensgrad </P>  \r\n\r\n<P>Arbejdsskadestyrelsen vurderer demensgraden ud fra de præmisser, som er  \r\n\r\n anført i den neuropsykologiske undersøgelse, og på grundlag af undersøgelser,  \r\n\r\n der foretages af speciallæger i arbejdsmedicin, neuromedicin og psykiatri.  \r\n\r\n</P>  \r\n\r\n<P>Vurderingsgrundlag </P>  \r\n\r\n<P>I vurderingen af den neuropsykologiske undersøgelse lægger  \r\n\r\n Arbejdsskadestyrelsen hovedvægten på præstationerne i de psykologiske tests  \r\n\r\n set i relation til pågældendes intellektuelle niveau før udsættelsen for  \r\n\r\n opløsningsmidler og alderen. </P>  \r\n\r\n<P>I øvrigt lægges der vægt på, at der i sygehistorien (anamnesen) beskrives  \r\n\r\n nedsat funktion af korttidshukommelsen og andre intellektuelle funktioner,  \r\n\r\n der går ud over, hvad der kan være alderssvarende, eller som ofte indgår i et  \r\n\r\n uspecifikt klagebillede ved en række andre lidelser. </P>  \r\n\r\n<P>Ved vurderingen af pågældendes intellektuelle niveau før udsættelsen for  \r\n\r\n opløsningsmidler, lægges der udover oplysninger i sygehistorien vægt på  \r\n\r\n præstationerne i prøver, der ikke er følsomme for hjerneskade, specielt  \r\n\r\n ordforrådsprøven og informationsprøven fra WAIS. </P>  \r\n\r\n<P>Følsomme tests </P>  \r\n\r\n<P>Ved vurderingen af, om der er tegn på diffus organisk hjerneskade, lægger  \r\n\r\n Arbejdsskadestyrelsen vægt på præstationerne i tests, der erfaringsmæssigt er  \r\n\r\n følsomme for mindre grader af hjerneskade, herunder specielt præstationerne i  \r\n\r\n blokmønsterprøven (WAIS eller Rigshospitalets version), tal-symbol (WAIS)  \r\n\r\n eller symbol-tal prøven, trail-making (især part B), indlæring og hukommelse  \r\n\r\n for visuelle gestalter (Ruth Andersen eller Benton) og i mindre grad for  \r\n\r\n ordpar. </P>  \r\n\r\n<P>Andre tests </P>  \r\n\r\n<P>Derimod synes der ikke at være dokumentation for, at præstationer i  \r\n\r\n koncentrations- og spændviddeprøver (f.eks. talspændvidde, sætnings- og  \r\n\r\n tekstgengivelse) er tilstrækkeligt pålidelige eller følsomme til at kunne  \r\n\r\n tolkes som udtryk for diffus organisk hjerneskade i let eller let til  \r\n\r\n middelsvær grad, som man ser det efter arbejde med organiske  \r\n\r\n opløsningsmidler. </P>  \r\n\r\n<P>Arbejdsskadestyrelsen lægger derfor ikke vægt på resultaterne af disse  \r\n\r\n prøver, specielt ikke, hvis de nedsatte præstationer i det samlede  \r\n\r\n test-batteri overvejende findes i disse prøver. </P>  \r\n\r\n<P>For at Arbejdsskadestyrelsen kan behandle sagen på forsvarlig måde, skal  \r\n\r\n den psykologiske erklæring angive de kvantitative testresultater, og de  \r\n\r\n kvalitative træk i opgaveløsningen skal beskrives i den udstrækning, de  \r\n\r\n tillægges vægt i undersøgerens konklusion. </P>  \r\n\r\n<P>Nedsatte præstationer i en enkelt eller et par prøver sammenholdt med  \r\n\r\n normal funktion i de øvrige prøver tolkes undertiden som udtryk for en  \r\n\r\n begyndende organisk hjerneskade eller endog som tegn på en let hjerneskade.  \r\n\r\n Det er efter Arbejdsskadestyrelsens vurdering en overtolkning i betragtning  \r\n\r\n af den meget store spontane variation for testpræstationer i  \r\n\r\n normalbefolkningen. </P>  \r\n\r\n<P>En egentlig organisk hjerneskade (demens) er forbundet med en generel  \r\n\r\n nedsættelse af præstationer i hjerneskadefølsomme tests. En demensdiagnose  \r\n\r\n forudsætter derfor, at der er tegn til nedsatte præstationer i en række af de  \r\n\r\n hjerneskadefølsomme prøver. En hjerneskade, der er anmeldt som en  \r\n\r\n arbejdsskade, vil derfor i reglen blive afvist, selv om der er stillet en  \r\n\r\n psykologisk demensdiagnose, hvis præstationerne i de hjerneskadefølsomme  \r\n\r\n prøver generelt er upåfaldende. Det gælder, selv om der i enkelte prøver er  \r\n\r\n tale om let nedsatte præstationer. </P>  \r\n\r\n<P>Afvisningen i sådanne tilfælde vil normalt ske under henvisning til, at  \r\n\r\n der efter Arbejdsskadestyrelsens vurdering ikke er fundet sikre holdepunkter  \r\n\r\n for en organisk hjerneskade. </P>  \r\n\r\n<P>Det samme gælder, hvis tolkningen af test-resultaterne er meget usikker,  \r\n\r\n f.eks. på grund af blokeringer, funktionelle reaktioner, nedsat motivation  \r\n\r\n eller manglende samarbejde fra patientens side ved undersøgelsen. Selv om  \r\n\r\n psykologen i sådanne tilfælde mener, at det ikke kan udelukkes, at de  \r\n\r\n nedsatte præstationer delvis kan skyldes en organisk hjerneskade, vil den  \r\n\r\n manglende sikkerhed med hensyn til diagnosen normalt føre til, at sagen  \r\n\r\n afvises som arbejdsskade, medmindre andre oplysninger taler for et andet  \r\n\r\n resultat. </P>  \r\n\r\n<P>CT-scanning </P>  \r\n\r\n<P>Men disse sager vurderes konkret. Det indebærer, at sagen eventuelt kan  \r\n\r\n anerkendes, hvis sygehistorien i øvrigt er typisk, og ekspositionen er  \r\n\r\n relevant. Arbejdsskadestyrelsen vil i et sådant tilfælde ofte indhente  \r\n\r\n supplerende CT-scanning af hjernen. Hvis der da findes hjerneatrofi, vil det  \r\n\r\n være en supplerende information, der taler for, at skaden bør anerkendes som  \r\n\r\n en arbejdsskade. </P>  \r\n\r\n<P>Det skal understreges, at det med hensyn til diagnosen er de samlede  \r\n\r\n oplysninger om sygdomsbilledets udvikling, symptomernes art, præstationerne i  \r\n\r\n de psykologiske tests og erfarne klinikeres vurdering, der lægges til grund.  \r\n\r\n</P>  \r\n\r\n<P CLASS=PUNKT> <B>8.</B> INDVANDRERE OG DIAGNOSEN </P>  \r\n\r\n<P>Demensdiagnostik hos indvandrere fra fremmede kulturer frembyder særlige  \r\n\r\n problemer, idet normal diagnostik med psykologiske demensprøver ofte ikke kan  \r\n\r\n tolkes på en rigtig måde. Hertil kommer, at sygdomsbilledet ofte præges af,  \r\n\r\n hvad man i dansk diagnostik traditionelt vil betegne som funktionelle  \r\n\r\n reaktioner. </P>  \r\n\r\n<P>I disse tilfælde stiller Arbejdsskadestyrelsen noget lavere diagnostiske  \r\n\r\n krav, og anerkendelse vil kunne finde sted, hvis udsættelseskriteriet er  \r\n\r\n opfyldt, og sygdomsbilledet i øvrigt findes foreneligt med en demenstilstand.  \r\n\r\n Hvis et funktionelt aspekt forekommer meget dominerende, vil der enten blive  \r\n\r\n taget forbehold over for dette forhold, eller sagen vil blive afvist.  \r\n\r\n Afgørelsen beror på en samlet vurdering af alle de oplysninger, der skaffes  \r\n\r\n som led i sagsbehandlingen. </P>  \r\n\r\n<P CLASS=PUNKT> <B>9.</B> KONKURRERENDE ÅRSAGER </P>  \r\n\r\n<P>Følgende forhold taler for, at der er en anden eller en konkurrerende  \r\n\r\n årsag til en hjerneskade: </P>  \r\n\r\n<P>- hurtig udvikling af sygdommen eller betydelig fremadskridende udvikling  \r\n\r\n efter at arbejdsforholdet er ophørt, </P>  \r\n\r\n<P>- sygdommen opstår efter arbejdsophør eller efter ophør med arbejde med  \r\n\r\n opløsningsmidler, </P>  \r\n\r\n<P>- der konstateres klare abnormiteter ved neurologisk undersøgelse,  \r\n\r\n specielt ensidige, </P>  \r\n\r\n<P>- der er tale om svær grad af hjerneskade, uanset at hurtig  \r\n\r\n fremadskridende udvikling ikke er beskrevet, </P>  \r\n\r\n<P>- tilstedeværelse af andre kendte mulige årsager (se nedenfor). </P>  \r\n\r\n<P CLASS=PUNKT> <B>10.</B> FORBEHOLD </P>  \r\n\r\n<P>Alkohol </P>  \r\n\r\n<P>Af andre kendte årsagsfaktorer skal specielt nævnes alkohol. I  \r\n\r\n Arbejdsskadestyrelsens afgørelse om anerkendelse vil der blive taget  \r\n\r\n forbehold, hvis der har været tale om alkoholmisbrug, dvs. egentlig  \r\n\r\n alkoholisme eller et længerevarende forbrug på 8-10 genstande eller mere som  \r\n\r\n dagligt gennemsnit. </P>  \r\n\r\n<P>Hvis der er mistanke om alkoholmisbrug, uanset at det ikke er specificeret  \r\n\r\n eller nærmere dokumenteret, og hvis lever og bugspytkirtel samtidig er  \r\n\r\n påvirket, tages der i styrelsens afgørelse forbehold på samme måde som ved  \r\n\r\n alkoholmisbrug. </P>  \r\n\r\n<P>Oplysninger om alkoholforbrug er ofte meget modstridende. Der anlægges  \r\n\r\n derfor et samlet skøn, dels med hensyn til oplysningernes pålidelighed, dels  \r\n\r\n med hensyn til omfang og varighed af alkoholforbruget. Størrelsen af et  \r\n\r\n eventuelt forbehold afhænger af den konklusion, der udspringer af det samlede  \r\n\r\n skøn. </P>  \r\n\r\n<P>Forbeholdets størrelse afhænger af forbrugets omfang, dets varighed og af,  \r\n\r\n om symptomerne har udviklet sig i tilslutning til alkoholmisbruget. Der skal  \r\n\r\n vægtige grunde til, før det eventuelt kan antages, at et stort alkoholforbrug  \r\n\r\n kan anses som sekundært til en opløsningsmiddelbetinget hjerneskade. </P>  \r\n\r\n<P>Traumer </P>  \r\n\r\n<P>Der tages forbehold for svære hovedtraumer med bevidstløshed og  \r\n\r\n postcommotionelle symptomer af længere varighed. Forbeholdets omfang er  \r\n\r\n skønsmæssigt, baseret på sværhedsgraden af hovedtraumet, de ledsagende  \r\n\r\n symptomers varighed, og hvor langt tilbage i tiden traumet fandt sted. </P>  \r\n\r\n<P>Sygdomme </P>  \r\n\r\n<P>Svær somatisk sygdom ledsages undertiden af et dementielt farvet  \r\n\r\n klagebillede og svækkede præstationer i psykologiske tests. Hvis de  \r\n\r\n dementielle klager har udviklet sig i tilslutning til udviklingen i en anden  \r\n\r\n somatisk sygdom, der ikke er arbejdsbetinget, må betydningen af sådanne  \r\n\r\n klager overvejes. Det gælder f.eks. efter akut myocardieinfarkt, ved stærkt  \r\n\r\n svækket hjertefunktion, ved svært nedsat lungefunktion og ved kræftlidelser  \r\n\r\n med svækket almentilstand. </P>  \r\n\r\n<P CLASS=PUNKT> <B>11.</B> PROGNOSE </P>  \r\n\r\n<P>Forværring </P>  \r\n\r\n<P>Der er ikke sikre holdepunkter for, at en opløsningsmiddelbetinget  \r\n\r\n hjerneskade forværres efter ophør med udsættelse for organiske  \r\n\r\n opløsningsmidler. Opfølgningsundersøgelser har vist meget varierende  \r\n\r\n resultater, både hvad angår bedring og forværring. </P>  \r\n\r\n<P>På denne baggrund er det for tiden Arbejdsskadestyrelsens praksis at anse  \r\n\r\n en indtruffet hjerneskade som stationær. En eventuel forværring antages  \r\n\r\n derfor at være betinget af andre årsager end den tidligere udsættelse for  \r\n\r\n organiske opløsningsmidler. </P>  \r\n\r\n<P>Genoptagelse </P>  \r\n\r\n<P>Arbejdsskadestyrelsen genoptager derfor normalt ikke disse sager for  \r\n\r\n eventuelt at revidere en tidligere afgørelse om m n-erstatning. </P>  \r\n\r\n<P>Derimod kan afgørelsen om erhvervsevnetab undertiden tages op til  \r\n\r\n revision. Det kan f.eks. være tilfældet, hvor 50-årig mand med en anerkendt  \r\n\r\n lettere hjerneskade fortsat holder sig i beskæftigelse i et mindre krævende  \r\n\r\n arbejde, men efter en årrække kører træt på grund af det handicap, som  \r\n\r\n hjerneskaden medfører. I hvilket omfang der i disse sager på et senere  \r\n\r\n tidspunkt kan ydes erhvervsevnetabserstatning beror på et samlet skøn ud fra  \r\n\r\n beskrivelsen af vanskelighederne i arbejdet og eventuelt tilkomne andre  \r\n\r\n sygdomme. </P>  \r\n\r\n<P CLASS=PUNKT> <B>12.</B> MEN </P>  \r\n\r\n<P>Tabellen, der bruges i behandlingen af arbejdsskader, når erstatning for  \r\n\r\n men udmåles, anvendes som hovedregel også i behandlingen af sager om  \r\n\r\n hjerneskader. </P>  \r\n\r\n<P>Graduering </P>  \r\n\r\n<P>Som tidligere nævnt vurderes alvoren af hjerneskaden ud fra sagens samlede  \r\n\r\n oplysninger. Der vil i reglen være tale om en let hjerneskade eller en let  \r\n\r\n til middelsvær hjerneskade. Sværere grader af hjerneskader anerkendes  \r\n\r\n sjældent, jf. foran side 11 om konkurrerende årsagers betydning. </P>  \r\n\r\n<P>Når Arbejdsskadestyrelsen derfor vurderer, at der er tale om en let  \r\n\r\n hjerneskade, svarer det til en m n-procent på 15-25, og når vurderingen får  \r\n\r\n til resultat, at der er tale om en let til middelsvær hjerneskade, svarer det  \r\n\r\n til en m n-procent på 25-40. Arbejdsskadestyrelsen vil normalt i et sådant  \r\n\r\n tilfælde fastsætte en m n- procent midt i niveauet for den pågældende  \r\n\r\n hjerneskadegrad. Det sker dog ikke automatisk. Afvigelser herfra i op- eller  \r\n\r\n nedadgående retning afhænger af det konkret beskrevne m n, herunder hvilken  \r\n\r\n indflydelse hjerneskaden har haft på ændringer i pågældendes livsførelse, og  \r\n\r\n sværhedsgraden af de dementielle klager. </P>  \r\n\r\n<P CLASS=PUNKT> <B>13.</B> ERHVERVSEVNETAB </P>  \r\n\r\n<P>Vurderingen af erhvervsevnetab i forbindelse med opløsningsmiddelskader  \r\n\r\n sker på samme måde som i andre arbejdsskadesager. </P>  \r\n\r\n<P>LITTERATURLISTE </P>  \r\n\r\n<P CLASS=PUNKT> <B>1.</B> Ekberg K et al. Chronic and acute effects of  \r\n\r\n solvents on the central nervous system functions in floorlayers. British  \r\n\r\n journal of industrial medicine 1986; 43: 101-6. </P>  \r\n\r\n<P CLASS=PUNKT> <B>2.</B> Elofsson SA et al. Exposure to organic solvents: a  \r\n\r\n cross-sectional epidemiological investigation on occupationally exposed car  \r\n\r\n and industrial spray painters with special reference to the nervous system.  \r\n\r\n Scandinavian journal of work, environment and health 1980; 6: 239-73. </P>  \r\n\r\n<P CLASS=PUNKT> <B>3.</B> H nninen H et al. Behavioral effects of long-term  \r\n\r\n exposure to a mixture of organic solvents. Scandinavian journal of work,  \r\n\r\n environment and health 1976; 2: 240-55. </P>  \r\n\r\n<P CLASS=PUNKT> <B>4.</B> Hane M et al. Psychological function changes among  \r\n\r\n house painters. Scandinavian journal of work, environment and health 1977; 3:  \r\n\r\n 91- 99. </P>  \r\n\r\n<P CLASS=PUNKT> <B>5.</B> Knave B et al. Long-term exposure to jet fuel: II.  \r\n\r\n A crosssectional epidemilogical investigation on occupationally exposed  \r\n\r\n industrial workers with special references to the nervous system.  \r\n\r\n Scandinavian journal of work, environment and health. 1978; 4: 19-45. </P>  \r\n\r\n<P CLASS=PUNKT> <B>6.</B> Lindstr <B>m K, Wickstr</B> <B>m G. Psycological  \r\n\r\n function changes among maintenance house painters exposed to low levels of  \r\n\r\n organic solvent mixtures. Acta Psychitrica Scandinavica 1983; 67 (suppl.  \r\n\r\n 303): 81 - 91. </B></P>  \r\n\r\n<P CLASS=PUNKT> <B>7.</B> Mikkelsen S et al. Mixed solvent exposure and  \r\n\r\n organic brain damage: a study of painters. Acta Neurologica Scandinavica  \r\n\r\n 1988; 78 (suppl. 118): 1-143. </P>  \r\n\r\n<P CLASS=PUNKT> <B>8.</B> Oerbaek P. et al. Effects of long-term exposure to  \r\n\r\n solvents in the paint industry. Scandinavian journal of work, environment and  \r\n\r\n health 1985; 11 (suppl. 2): 1-28. </P>  \r\n\r\n<P CLASS=PUNKT> <B>9.</B> Valciukas JA et al. Neurobehavioural changes among  \r\n\r\n shipyard painters exposed to solvents. Archives of environmental health 1985;  \r\n\r\n 40: 47-52. </P>  \r\n\r\n<P CLASS=PUNKT> <B>10.</B> Triebig G et al. Cross-sectional epidemiologic  \r\n\r\n study on nerotoxcity of solvents in paints and lacquers. Occupational and  \r\n\r\n environmental health 1988; 60: 233-41. </P>  \r\n\r\n<P CLASS=PUNKT> <B>11.</B> Maizlish NA et al. Behavioural evaluation of  \r\n\r\n workers exposed to mixtures of organic solvents. British journal of  \r\n\r\n industrial medicine 1985; 42: 579-90. </P>  \r\n\r\n<P CLASS=PUNKT> <B>12.</B> Fidler A et al. Neurobehavioural effects of  \r\n\r\n occupational exposure to organic solvents among construction painters.  \r\n\r\n British journal of industrial medicine 1987; 44: 292-308. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19921965260"
        },
        {
            "displayName": "Entydig dokumentidentifikation",
            "displayValue": "CM013293"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "06/01/1999"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "19652"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "31/12/1992"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Arbejdsskadestyrelsen,"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}