{
    "id": 141934,
    "title": "Bekendtgørelse om ændring af bekendtgørelse om uddannelserne i den erhvervsfaglige fællesindgang sundhed, omsorg og pædagogik\\n(Nedlæggelse af trin på uddannelsen til hospitalsteknisk assistent)",
    "documentTypeId": "80",
    "isSagsforlobPeriodValid": true,
    "shortName": "BEK nr 467 af 22/05/2012",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">\r\n      </td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om ændring af bekendtgørelse om uddannelserne i den erhvervsfaglige fællesindgang sundhed, omsorg og pædagogik</p>\r\n<p class=\"UnderTitel2\">(Nedlæggelse af trin på uddannelsen til hospitalsteknisk assistent)</p>\r\n<p class=\"CentreretParagraf\">§ 1</p>\r\n<p class=\"Tekst2\">I bekendtgørelse nr. 149 af 25. februar 2011 om uddannelserne i den erhvervsfaglige fællesindgang sundhed, omsorg og pædagogik, som ændret ved bekendtgørelse nr. 337 af 15. april 2011, foretages følgende ændringer:</p>\r\n<p class=\"AendringMedNummer\">\r\n   <span class=\"AendringNr\">1.</span> <span class=\"Italic\">Bilag 2</span> affattes som bilag 1 til denne bekendtgørelse.</p>\r\n<p class=\"CentreretParagraf\">§ 2</p>\r\n<p class=\"Stk2\">\r\n   <span class=\"StkNr\">\r\n   </span> Bekendtgørelsen træder i kraft den 15. juli 2012.</p>\r\n<p class=\"Stk2\">\r\n   <span class=\"StkNr\">Stk. 2.</span> Elever, der er begyndt på hospitalsteknisk assistentuddannelsens grundforløb eller hovedforløb, kan gennemføre henholdsvis grundforløbet eller hovedforløbet efter de hidtil gældende regler, jf. dog stk. 3.</p>\r\n<p class=\"Stk2\">\r\n   <span class=\"StkNr\">Stk. 3.</span> Skolen fastsætter i den lokale undervisningsplan eventuelle overgangsordninger for elever, der er begyndt på uddannelsen efter de hidtil gældende regler.</p><div class=\"Givet\" id=\"Givet\"><p class=\"Givet\" align=\"center\">Ministeriet for Børn og Undervisning, den 22. maj 2012</p><p class=\"Sign1\" align=\"center\">P.M.V.<br />Birgit Gotenborg</p><p class=\"Sign2\" align=\"right\">/ Helle Kristensen</p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"Tekst\" style=\"text-align: right;\">\r\n   <span class=\"Bold\">»Bilag 2</span>\r\n</p>\r\n<p class=\"Afsnitsoverskrift\">Hospitalsteknisk assistent</p>\r\n<p class=\"TekstoverskriftVenstreN\">1. Uddannelsens formål og opdeling</p>\r\n<p class=\"Tekst\">\r\n   <span class=\"Bold\">1.1.</span> Uddannelsen til hospitalsteknisk assistent har som overordnet formål, at eleverne gennem skoleundervisning og praktikuddannelse opnår viden og færdigheder inden for følgende overordnede kompetenceområder:</p>\r\n<p class=\"Tekst\">1. Audiologiske patientundersøgelser og rehabilitering eller neurofysiologiske patientundersøgelser.</p>\r\n<p class=\"Tekst\">2. Planlægning, tilrettelæggelse og udførelse af varierede arbejdsfunktioner inden for specialet.</p>\r\n<p class=\"Tekst\">3. Anvendelse af apparatur som er tilknyttet forskellige audiologiske eller neurofysiologiske undersøgelser.</p>\r\n<p class=\"Tekst\">4. Vurdering og forberedende arbejde til diagnosticering inden for specialet.</p>\r\n<p class=\"Tekst\">\r\n   <span class=\"Bold\">1.2.</span> Eleverne skal nå de fastsatte uddannelsesmål inden for et eller flere af uddannelsens specialer</p>\r\n<p class=\"Tekst\">\r\n   <span class=\"Bold\">1.3.</span> Uddannelsen kan afsluttes med følgende specialer, niveau 4 i den danske kvalifikationsramme for livslang læring:</p>\r\n<p class=\"Tekst\">1. Audiologiassistent.</p>\r\n<p class=\"Tekst\">2. Neurofysiologiassistent.</p>\r\n<p class=\"TekstoverskriftVenstreN\">2. Uddannelsens varighed og struktur m.v.</p>\r\n<p class=\"Tekst\">\r\n   <span class=\"Bold\">2.1.</span> Uddannelsen med specialet audiologiassistent og uddannelsen med specialet neurofysiologiassistent varer 2 år og 6 måneder, inklusiv grundforløbet. Skoleundervisningen i hovedforløbene for begge specialer varer 25 uger.</p>\r\n<p class=\"Tekst\">\r\n   <span class=\"Bold\">2.2.</span> Skoleundervisningen i hovedforløbet med specialet audiologiassistent og i hovedforløbet med specialet neurofysiologiassistent opdeles i mindst 4 skoleperioder med mellemliggende praktikperioder.</p>\r\n<p class=\"Tekst\">\r\n   <span class=\"Bold\">2.3.</span> Elever med uddannelse som social- og sundhedsassistent, sygeplejerske, radiograf, fysioterapeut, bioanalytiker (tidl. hospitalslaborant) eller ergoterapeut kan gennemføre uddannelsen med en varighed på op til 2 år og 3 måneder, inklusiv et grundforløb, der omfatter de særlige mål efter 3.1., samt grundfaget førstehjælp og elementær brandbekæmpelse 0,5 uge.</p>\r\n<p class=\"TekstoverskriftVenstreN\">3. Særlige kompetencemål forud for skoleundervisningen i hovedforløbet</p>\r\n<p class=\"Tekst\">\r\n   <span class=\"Bold\">3.1.</span> De særlige kompetencemål, eleverne skal opfylde for at påbegynde skoleundervisningen i hovedforløbet, er, at eleverne kan:</p>\r\n<p class=\"Tekst\">1. redegøre for den grundlæggende menneskelige anatomi og fysiologi og har indsigt i de mest almindelige sygdomme,</p>\r\n<p class=\"Tekst\">2. redegøre for de fysiske, mikrobiologiske og kemiske faktorer, der kan påvirke hygiejnen samt redegøre for og rutinemæssigt anvende metoder og forholdsregler i forbindelse med opretholdelse af god hygiejne i det praktiske arbejde,</p>\r\n<p class=\"Tekst\">3. kommunikere på engelsk i arbejdssituationen og forstå medicinske, anatomiske og tekniske gloser samt andre fagudtryk på engelsk,</p>\r\n<p class=\"Tekst\">4. løse matematiske problemstillinger og opgaver samt anvende specialerelevante matematiske termer og metoder, som indgår i specialernes tekniske fag,</p>\r\n<p class=\"Tekst\">5. beskrive sundhedsvæsenets opbygning, specialernes placering i systemet og kende patientdokumentation og ansvar herfor,</p>\r\n<p class=\"Tekst\">6. anvende informationsteknologi svarende til grundfaget informationsteknologi, niveau E og</p>\r\n<p class=\"Tekst\">7. under vejledning udføre praktiske og teoretiske øvelser samt bearbejde og vurdere data og forsøgsopstillinger med relevans for specialerne og har begyndende kendskab til sikkerhedsforanstaltninger ved medicoteknisk udstyr indenfor specialet.</p>\r\n<p class=\"Tekst\">\r\n   <span class=\"Bold\">3.2.</span> Det er en betingelse for at påbegynde skoleundervisningen i hovedforløbet, at eleven har opnået beståkarakter i grundforløbets afsluttende prøve.</p>\r\n<p class=\"TekstoverskriftVenstreN\">4. Kompetencemål for hovedforløbet</p>\r\n<p class=\"Tekst\">\r\n   <span class=\"Bold\">4.1.</span> Kompetencemålene for hovedforløbet, jf. dog afsnit 4.2. - 4.4. er, at eleverne kan:</p>\r\n<p class=\"Tekst\">1. foretage patientundersøgelser,</p>\r\n<p class=\"Tekst\">2. planlægge, tilrettelægge og udføre varierende arbejdsfunktioner inden for jobområderne,</p>\r\n<p class=\"Tekst\">3. kommunikere på engelsk i arbejdssituationen og forstå medicinske, anatomiske og tekniske gloser samt andre fagudtryk på engelsk,</p>\r\n<p class=\"Tekst\">4. planlægge og fortolke undersøgelses- og behandlingsforløb samt vurdere kvaliteten af eget arbejde,</p>\r\n<p class=\"Tekst\">5. anvende specialerelevante it-systemer og værktøjer til løsning af specialerelevante arbejdsopgaver,</p>\r\n<p class=\"Tekst\">6. anvende relevant apparatur knyttet til de forskellige audiologiske eller neurofysiologiske undersøgelser samt vurdere og give en foreløbig tolkning af undersøgelsesresultatet,</p>\r\n<p class=\"Tekst\">7. anvende fysiske teorier, principper og metoder, der danner grundlag for specialets teknik,</p>\r\n<p class=\"Tekst\">8. varetage administrative funktioner,</p>\r\n<p class=\"Tekst\">9. udføre arbejdsfunktionerne under hensyntagen til de inden for området gældende etiske aspekter,</p>\r\n<p class=\"Tekst\">10. inddrage den relevante lovgivning i arbejdet,</p>\r\n<p class=\"Tekst\">11. udføre de særlige funktioner, som karakteriserer specialet med effektivitet, fleksibilitet og kvalitet,</p>\r\n<p class=\"Tekst\">12. omstille sig i takt med udviklingen på et fleksibelt og foranderligt arbejdsmarked,</p>\r\n<p class=\"Tekst\">13. udføre arbejdsfunktionerne under hensyn til patienter/klienter, hygiejne og sikkerhed,</p>\r\n<p class=\"Tekst\">14. anvende basal viden om elementære psykologiske problemstillinger med direkte relevans for specialet,</p>\r\n<p class=\"Tekst\">15. formidle et budskab til en patient eller pårørende vedrørende helbredsproblemer,</p>\r\n<p class=\"Tekst\">16. selvstændigt udføre høreprøver,</p>\r\n<p class=\"Tekst\">17. anvende viden om ørets anatomi og fysiologi ved undersøgelser,</p>\r\n<p class=\"Tekst\">18. foretage tone- og taleaudiometriske undersøgelser og vurdere behovet for ekstra specialaudiologiske undersøgelser, herunder elektrofysiologiske målinger, i samarbejde med relevante samarbejdspartnere,</p>\r\n<p class=\"Tekst\">19. foretage tympanometriske undersøgelser,</p>\r\n<p class=\"Tekst\">20. anvende viden om børneaudiometri 3-18 år og foretage vestibulære undersøgelser,</p>\r\n<p class=\"Tekst\">21. selvstændigt foretage høreapparattilpasning og verificere resultater samt efterjustering af høreapparater,</p>\r\n<p class=\"Tekst\">22. anvende viden om nervesystemets anatomi og neurofysiologi ved undersøgelser,</p>\r\n<p class=\"Tekst\">23. udføre og vurdere elektroencefalografi (EEG) undersøgelser,</p>\r\n<p class=\"Tekst\">24. udføre og vurdere evoked potentials (EP) undersøgelser,</p>\r\n<p class=\"Tekst\">25. udføre og vurdere udvalgte elektroneurografi (ENG) undersøgelser og</p>\r\n<p class=\"Tekst\">26. assistere ved elektromyografi (EMG) og elektroneurografi (ENG) undersøgelser.</p>\r\n<p class=\"Tekst\">\r\n   <span class=\"Bold\">4.2.</span> Kompetencemålene i afsnit 4.1., nr. 1 - 15 gælder for begge specialer i uddannelsen.</p>\r\n<p class=\"Tekst\">\r\n   <span class=\"Bold\">4.3.</span> Kompetencemålene i afsnit 4.1., nr. 16 - 21 gælder for uddannelsens speciale audiologiassistent. Nr. 20 gælder dog kun for elever, der har uddannelsesaftale med en offentlig arbejdsgiver.</p>\r\n<p class=\"Tekst\">\r\n   <span class=\"Bold\">4.4.</span> Kompetencemålene i afsnit 4.1., nr. 22 - 26 gælder for uddannelsens speciale neurofysiologiassistent.</p>\r\n<p class=\"TekstoverskriftVenstreN\">5. Tilrettelæggelse af skoleundervisningen og praktikuddannelsen</p>\r\n<p class=\"Tekst\">\r\n   <span class=\"Bold\">5.1.</span> Samspillet mellem skole og praktikvirksomhed beskrives i uddannelsesordningen inden for de overordnede rammer, som er fastsat i bekendtgørelsen om erhvervsuddannelser.</p>\r\n<p class=\"Tekst\">\r\n   <span class=\"Bold\">5.2.</span> For at sikre, at eleven udvikler tilfredsstillende færdigheder, fører eleven og den praktikansvarlige en logbog (elevplan). Det fremgår af logbogen, hvornår eleven behersker en kompetence i praktikperioden.</p>\r\n<p class=\"TekstoverskriftVenstreN\">6. Bedømmelse og beviser mv.</p>\r\n<p class=\"Tekst\">\r\n   <span class=\"Bold\">6.1.</span> Som del af den sidste skoleperiode i specialet audiologiassistent og specialet neurofysiologiassistent afholder skolen én afsluttende prøve i område- og specialefag. Prøven udgør en svendeprøve. Indholdet af opgaven, som ligger til grund for svendeprøven, tilrettelægges af skolen efter samråd med det faglige udvalg. Reglerne i bekendtgørelse om prøver og eksamen i erhvervsrettede uddannelser finder anvendelse.</p>\r\n<p class=\"Tekst\">\r\n   <span class=\"Bold\">6.1.1.</span> Prøven udgøres af en patientcaseopgave, som omfatter område- og specialefagene i det gennemførte speciale i uddannelsen.</p>\r\n<p class=\"Tekst\">\r\n   <span class=\"Bold\">6.1.2.</span> Prøven er mundtlig og varer 30 min, inkl. votering. Der gives en forberedelsestid på 1 time. I forberedelsestiden og til prøven må eleven medbringe alle skriftlige og trykte hjælpemidler.</p>\r\n<p class=\"Tekst\">\r\n   <span class=\"Bold\">6.1.3.</span> Det faglige udvalg udpeger censorer på baggrund af skolens indsendte elevlister og giver skolen meddelelse om, hvem der er udpeget.</p>\r\n<p class=\"Tekst\">\r\n   <span class=\"Bold\">6.1.4.</span> Præstationen bedømmes af elevens lærer og to censorer.</p>\r\n<p class=\"Tekst\">\r\n   <span class=\"Bold\">6.2.</span> For at der kan udstedes skolebevis, skal eleven have opnået beståkarakteren som gennemsnit af samtlige afsluttende karakterer i grundfag og valgfag på hovedforløbet. Eleven skal desuden have opnået minimum beståkarakteren i samtlige afsluttende karakterer i område- og specialefag på hovedforløbet.</p>\r\n<p class=\"Tekst\">\r\n   <span class=\"Bold\">6.3.</span> For elever, der afslutter uddannelsen med specialet audiologiassistent eller specialet neurofysiologiassistent, skal den afsluttende prøve være bestået.</p>\r\n<p class=\"Tekst\">\r\n   <span class=\"Bold\">6.4.</span> Ved uddannelsens afslutning udsteder det faglige udvalg et uddannelsesbevis til eleven som dokumentation for, at eleven har opnået kompetence inden for uddannelsen.</p>\r\n<p class=\"Tekst\">\r\n   <span class=\"Bold\">6.4.1</span>. Inden for specialet audiologiassistent udstedes uddannelsesbeviset med bemærkning om, hvorvidt elevens praktikuddannelse har fundet sted på det private eller offentlige arbejdsmarked eller i en kombination mellem det private og offentlige arbejdsmarked.«</p>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/05/2012"
        },
        {
            "displayName": "Accession",
            "displayValue": "B20120046705"
        },
        {
            "displayName": "Entydig dokumentidentifikation",
            "displayValue": "BN000113"
        },
        {
            "displayName": "Dato for førstegangsindlæggelse",
            "displayValue": "26/05/2012"
        },
        {
            "displayName": "Dato for indlæggelse",
            "displayValue": "26/05/2012"
        },
        {
            "displayName": "Dokumenttype",
            "displayValue": "Ændringsbekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "467"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "22/05/2012"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Ministeriet for Børn og Undervisning, j.nr. 100.67K.391"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}