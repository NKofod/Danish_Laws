{
    "id": 66305,
    "title": "Lov om egnsudvikling (* 1) (Egnsudviklingsloven) ",
    "documentTypeId": "10",
    "isSagsforlobPeriodValid": false,
    "shortName": "LOV nr 221 af 13/04/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lov om egnsudvikling (* 1) </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Egnsudviklingsloven) </P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Efter reglerne i denne lov kan der ydes bistand  \r\n\r\n til fremme af industriel og anden erhvervsmæssig udvikling i egne af landet,  \r\n\r\n hvor dette må antages at være af væsentlig betydning for befolkningens adgang  \r\n\r\n til at opnå andel i samfundets almindelige økonomiske, sociale og kulturelle  \r\n\r\n fremgang. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Administrationen af loven varetages, hvor ikke  \r\n\r\n andet er bestemt, af Egnsudviklingsrådet. Rådets afgørelser kan ikke  \r\n\r\n indbringes for anden administrativ myndighed. </P>  \r\n\r\n<P CLASS=STK> <I>Stk. 2. </I> Industri- og Handelsstyrelsen fungerer som  \r\n\r\n sekretariat for Rådet. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Egnsudviklingsrådet består af en formand og 12  \r\n\r\n medlemmer. Rådets formand udpeges af industriministeren, der i øvrigt til  \r\n\r\n medlemmer af Rådet beskikker en repræsentant udpeget af hver af følgende  \r\n\r\n myndigheder og organisationer: Industriministeriet, Finansministeriet,  \r\n\r\n Arbejdsministeriet, Miljøministeriet, Indenrigsministeriet, Industrirådet,  \r\n\r\n Håndværksrådet, Det Danske Handelskammer, Arbejderbevægelsens Erhvervsråd,  \r\n\r\n Kommunernes Landsforening og Amtsrådsforeningen i Danmark. Endvidere  \r\n\r\n beskikker industriministeren et medlem udpeget af de større regionale  \r\n\r\n udviklingsudvalg som fælles repræsentant. </P>  \r\n\r\n<P CLASS=STK> <I>Stk. 2. </I> Industriministeren beskikker en næstformand  \r\n\r\n blandt Rådets medlemmer. </P>  \r\n\r\n<P CLASS=STK> <I>Stk. 3. </I> Formanden og medlemmerne beskikkes for indtil 3  \r\n\r\n år ad gangen. De kan beskikkes i alt 3 gange. Der beskikkes suppleanter for  \r\n\r\n medlemmerne. </P>  \r\n\r\n<P CLASS=STK> <I>Stk. 4. </I> Industriministeren nedsætter et  \r\n\r\n forretningsudvalg for Rådet bestående af formanden og næstformanden samt  \r\n\r\n indtil 4 andre medlemmer. </P>  \r\n\r\n<P CLASS=STK> <I>Stk. 5. </I> Industriministeren fastsætter forretningsorden  \r\n\r\n for Rådet og dets forretningsudvalg. I forretningsordenen kan optages  \r\n\r\n bestemmelser om, i hvilket omfang afgørelser i henhold til §§ 6-9 på Rådets  \r\n\r\n vegne kan træffes af forretningsudvalget eller af Industri- og  \r\n\r\n Handelsstyrelsen. </P>  \r\n\r\n<P CLASS=STK> <I>Stk. 6. </I> Rådet afgiver årligt en beretning om sin  \r\n\r\n virksomhed. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Industriministeren fastsætter efter udtalelse  \r\n\r\n fra Egnsudviklingsrådet, i hvilke egne af landet lovens bistandsordninger kan  \r\n\r\n finde anvendelse. Rådet skal være opmærksom på, om der i andre egne af landet  \r\n\r\n opstår sådanne forhold, at lovens bistandsordninger bør kunne bringes i  \r\n\r\n anvendelse, og i så fald fremsætte forslag herom til ministeren. </P>  \r\n\r\n<P CLASS=STK> <I>Stk. 2. </I> Rådet kan til fremme af lovens formål afgive  \r\n\r\n udtalelser over for institutioner eller personer, ligesom Rådet kan stille  \r\n\r\n forslag til offentlige myndigheder om foranstaltninger, der må anses for  \r\n\r\n påkrævede, for at et område kan udbygges erhvervsmæssigt. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Ved ydelsen af bistand skal Egnsudviklingsrådet  \r\n\r\n søge at opnå en lokalisering, der er hensigtsmæssig for erhvervslivet og  \r\n\r\n tilpasset andre udviklingsfremmende foranstaltninger, som det offentlige har  \r\n\r\n eller påtænker iværksat. Rådet skal endvidere tage hensyn til, om den  \r\n\r\n beliggenhed, der vælges for en virksomhed, er hensigtsmæssig for denne, og om  \r\n\r\n stedet, eventuelt på længere sigt, er egnet for en videregående  \r\n\r\n erhvervsmæssig udvikling. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Der kan ydes tilskud til industri- og  \r\n\r\n servicevirksomheders anlægsudgifter. Tilskud ydes til: </P>  \r\n\r\n<UL CLASS=PLAIN-LIST>  \r\n\r\n<LI>1) Nyetableringer, herunder filialer og lign. </LI>  \r\n\r\n<LI>2) Lokale virksomheders optagelse af ny produktion af væsentligt omfang.  \r\n\r\n</LI>  \r\n\r\n<LI>3) Mindre virksomheders første væsentlige kapacitetsudvidelse. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Til anlægsudgifter kan henregnes udgifter til  \r\n\r\n undersøgelser, forsøgsvirksomhed, afprøvning og lign. </P>  \r\n\r\n<P CLASS=STK> <I>Stk. 3. </I> Tilskuddet kan ikke overstige 25 pct. af de  \r\n\r\n anlægsudgifter, der er nævnt i stk. 1 og 2. </P>  \r\n\r\n<P CLASS=STK> <I>Stk. 4. </I> I særlig vanskeligt stillede egne af landet kan  \r\n\r\n tilskuddet dog udgøre indtil 35 pct. af de anlægsudgifter, der er nævnt i  \r\n\r\n stk. 1 og 2. </P>  \r\n\r\n<P CLASS=STK> <I>Stk. 5. </I> Tilskud skal tilbagebetales, hvis projektets  \r\n\r\n økonomiske succes betinger det. De nærmere regler for tilbagebetalingen  \r\n\r\n fastlægges af Egnsudviklingsrådet. </P>  \r\n\r\n<P CLASS=STK> <I>Stk. 6. </I> Hvis en virksomhed, hvortil der er ydet  \r\n\r\n tilskud, ophører, afhændes, udlejes eller tilsidesætter vilkår for tilskuddet  \r\n\r\n inden for en periode af 5 år fra tilskuddets udbetaling, kan det endvidere  \r\n\r\n bestemmes, at tilskuddet helt eller delvis skal tilbagebetales. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Kommuner kan opføre erhvervsejendomme til salg  \r\n\r\n eller udleje, når der ydes lån dertil efter stk. 2. </P>  \r\n\r\n<P CLASS=STK> <I>Stk. 2. </I> Der kan ydes lån til kommuner til dækning af  \r\n\r\n udgifterne, herunder grundudgifter, ved opførelse af de erhvervsejendomme,  \r\n\r\n der er nævnt i stk. 1. </P>  \r\n\r\n<P CLASS=STK> <I>Stk. 3. </I> Lånene afdrages over højst 30 år og forrentes  \r\n\r\n med en rente, der er fastsat af industriministeren. </P>  \r\n\r\n<P CLASS=STK> <I>Stk. 4. </I> For lånene skal der stilles en i hvert enkelt  \r\n\r\n tilfælde godkendt sikkerhed. </P>  \r\n\r\n<P CLASS=STK> <I>Stk. 5. </I> Opnås der ved en kommunes salg af en sådan  \r\n\r\n ejendom ikke dækning for den investerede kapital, fordeles det samlede tab  \r\n\r\n mellem staten og kommunen med halvdelen til hver. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Der kan ydes tilskud til: </P>  \r\n\r\n<UL CLASS=PLAIN-LIST>  \r\n\r\n<LI>1) Driften af regionale udviklingsudvalg. </LI>  \r\n\r\n<LI>2) Undersøgelser af lokalområders forsyning med infrastruktur af særlig  \r\n\r\n betydning for den erhvervsmæssige udvikling. </LI>  \r\n\r\n<LI>3) Undersøgelser af de særlige lokale forudsætninger for  \r\n\r\n erhvervsudvikling. </LI>  \r\n\r\n<LI>4) Udarbejdelse af erhvervsudviklingsprogrammer for lokalområder. </LI>  \r\n\r\n<LI>5) Konsulentbistand til vurdering og planlægning af den teknologi, der  \r\n\r\n vil være egnet for en given virksomheds produkter, produktionsproces eller  \r\n\r\n styring, samt til vurdering og planlægning af nødvendig omstilling. </LI>  \r\n\r\n<LI>6) Konsulentbistand til planlægning og styring af  \r\n\r\n produktudviklingsprojekter. </LI>  \r\n\r\n<LI>7) Konsulentbistand til udarbejdelse af finansieringsoplæg indeholdende  \r\n\r\n budgetter og planer for investeringers gennemførelse. </LI>  \r\n\r\n<LI>8) Etablering af virksomhedsklubber og lignende af særlig betydning for  \r\n\r\n lokalområdet. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> I særlige tilfælde kan der ydes tilskud til:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) Foranstaltninger af væsentlig betydning for et områdes erhvervsmæssige  \r\n\r\n udvikling med henblik på at tilføre, opretholde eller udvide konkret  \r\n\r\n erhvervsmæssig aktivitet. </LI>  \r\n\r\n<LI>2) Etablering af teknologisk infrastruktur af væsentlig betydning for  \r\n\r\n udviklingen af et områdes industri- og servicevirksomheder. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Virksomheder, der har modtaget tilskud i  \r\n\r\n henhold til § 6, og virksomheder, der drives fra en erhvervsejendom, som  \r\n\r\n kommunen har opført med statslån i henhold til § 7, er underkastet  \r\n\r\n regnskabsmæssigt og teknisk tilsyn efter Egnsudviklingsrådets nærmere  \r\n\r\n bestemmelse. </P>  \r\n\r\n<P CLASS=STK> <I>Stk. 2. </I> Tilsynet ophører, når lånet eller tilskuddet er  \r\n\r\n tilbagebetalt, eller når forpligtelsen til at tilbagebetale tilskuddet er  \r\n\r\n bortfaldet. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Støtte efter loven ydes inden for en ramme, der  \r\n\r\n fastsættes på de årlige finanslove. </P>  \r\n\r\n<P CLASS=STK> <I>Stk. 2. </I> Bevillinger, der ikke er udnyttet, kan  \r\n\r\n overføres til det følgende finansår. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Medmindre højere straf er forskyldt efter anden  \r\n\r\n lovgivning, straffes med bøde den, der </P>  \r\n\r\n<UL CLASS=PLAIN-LIST>  \r\n\r\n<LI>1) i forbindelse med en ansøgning om støtte efter loven giver urigtige  \r\n\r\n eller vildledende oplysninger eller fortier oplysninger af betydning for  \r\n\r\n sagens afgørelse, </LI>  \r\n\r\n<LI>2) undlader at give oplysninger, der afkræves efter § 10, eller </LI>  \r\n\r\n<LI>3) giver urigtige eller vildledende oplysninger om forhold, som den  \r\n\r\n pågældende afkræves oplysning om efter § 10. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Industriministeren fastsætter tidspunktet for  \r\n\r\n lovens ikrafttræden. </P>  \r\n\r\n<P CLASS=STK> <I>Stk. 2. </I> Samtidig ophæves lov nr. 88 af 13. marts 1985.  \r\n\r\n Ansøgninger om støtte i henhold til denne lov, der er modtaget i Industri- og  \r\n\r\n Handelsstyrelsen inden den 1. juni 1988, behandles efter de hidtil gældende  \r\n\r\n regler. </P>  \r\n\r\n<P CLASS=STK> <I>Stk. 3. </I> Bestemmelserne i lov nr. 219 af 7. juni 1972 og  \r\n\r\n lov nr. 88 af 13. marts 1985 anvendes fortsat på lån, garantier og tilskud i  \r\n\r\n henhold til de nævnte love. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Loven gælder ikke for Grønland. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Christiansborg Slot, den 13.  \r\n\r\n april 1988 </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R </P>  \r\n\r\n<P CLASS=MINISTER ALIGN=RIGHT>/Nils Wilhjelm </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) Industriministeren fastsætter tidspunktet for lovens ikrafttræden (er ikke fastsat endnu)"
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "22/04/1988"
        },
        {
            "displayName": "Accession",
            "displayValue": "A19880022130"
        },
        {
            "displayName": "Entydig dokumentidentifikation",
            "displayValue": "CM025426"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "221"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "13/04/1988"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Industri- og Handelsstyrelsen"
        },
        {
            "displayName": "Ressortministeriets journalnummer",
            "displayValue": "Industrimin. J.nr. 87-4421-2"
        },
        {
            "displayName": "Stikord",
            "displayValue": "EGNSUDVIKLING"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}