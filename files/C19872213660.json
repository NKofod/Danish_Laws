{
    "id": 76669,
    "title": "Vejledning om studievejledning i socialpædagoguddannelsen (Til de socialpædagogiske seminarier) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 22136 af 15/06/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om studievejledning i  \r\n\r\n socialpædagoguddannelsen </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til de socialpædagogiske seminarier)  \r\n\r\n</P>  \r\n\r\n<BR>  \r\n\r\n<P>De studerende optages på seminariet med forskellige forudsætninger med  \r\n\r\n hensyn til såvel studiefærdigheder som teoretiske og praktiske erfaringer.  \r\n\r\n Det er studievejledningens opgave - med baggrund i de studerendes forskellige  \r\n\r\n forudsætning og ud fra uddannelsens mål og indhold - at give et overblik over  \r\n\r\n uddannelsens og undervisningens tilrettelæggelse og at støtte den studerende  \r\n\r\n til at arbejde selvstændigt og dybtgående, alene og sammen med andre. </P>  \r\n\r\n<P>Studievejledningen omfatter forskellige funktioner, den orienterende, den  \r\n\r\n vejledende og den rådgivende, som det kan være vanskeligt at adskille i det  \r\n\r\n daglige studievejledningsarbejde. Studievejledningens orienterende funktion  \r\n\r\n angår uddannelsens vilkår og opbygning, det enkelte seminariums studieplaner  \r\n\r\n og særlige bestemmelser, økonomiske støttemuligheder under uddannelsen og  \r\n\r\n tilsvarende emner, som kan gennemgås for hele årgange eller klasser.  \r\n\r\n Studievejledningens vejledende funktion angår studie-, læse- og notatteknik  \r\n\r\n og vejledning i forbindelse med de studerendes samlede studiesituation, f.eks  \r\n\r\n ved tilvalg, studierejser og speciale. Denne vejledning kan foregå holdvis  \r\n\r\n eller gruppevis. Studievejledningens rådgivende funktion angår den enkelte  \r\n\r\n studerendes studiemæssige situation, f.eks. ved midtvejsvurderingen, og i  \r\n\r\n forbindelse med studietekniske problemer såsom læse- og skrivefærdigheder,  \r\n\r\n opstilling af dispositioner, opgaveskrivning m.v. Hertil kommer rådgivning  \r\n\r\n ved pædagogiske problemer f.eks. afklaring af mål og indhold for den  \r\n\r\n studerende, valg af interesseområder og særlige studieforløb. </P>  \r\n\r\n<P>For den enkelte studerende kan studievejledningen resultere i støtte til  \r\n\r\n det hidtidige studieforløb, og til den studerendes beslutning om ændret  \r\n\r\n arbejdsform, fordybelse i andet område, tilmelding til bestemte valgfrie  \r\n\r\n undervisningsforløb, udarbejdelse af særlige individuelle opgaver eller  \r\n\r\n ansøgning om at gå et studieår om eller søge orlov. </P>  \r\n\r\n<P>Studievejledningen tilbyder rådgivning af den enkelte studerende, når der  \r\n\r\n opstår forhold, der kan hæmme eller true studieforløbet, f.eks. ved svigtende  \r\n\r\n fremmøde, ved overflytning fra andet seminarium, genoptagelse af uddannelsen  \r\n\r\n efter afbrydelse. Opstår der i denne sammenhæng særlige personlige problemer  \r\n\r\n må rådgivningen ikke have behandlende karakter, men bør indskrænke sig til  \r\n\r\n oplysning om, hvor hjælp kan hentes. Studievejledningen må iøvrigt varetages  \r\n\r\n under hensyntagen til gældende bestemmelser om forvaltning, tavshedspligt  \r\n\r\n m.v. </P>  \r\n\r\n<P>For at sikre, at de studerende får samme grundlæggende studievejledning,  \r\n\r\n indgår følgende emner i seminariets tilrettelæggelse af studievejledningens  \r\n\r\n indhold: </P>  \r\n\r\n<PRE>  \r\n\r\n    1. Forskellige arbejds- og samarbejdsformer, opgaveskrivning,  \r\n\r\n       formidlingsformer, evaluering m.v.  \r\n\r\n    2. Brug af undervisningsmidler og audiovisuelt udstyr.  \r\n\r\n    3. Biblioteksorientering, kildesøgning og almen vejledning ved  \r\n\r\n       læsning af faglitteratur.  \r\n\r\n    4. Løbende orientering om studieaktiviteter såsom ekskursioner,  \r\n\r\n       fællestimer, tilvalg, studierejse, speciale m.v.  \r\n\r\n Studievejledningsemner i 1. studieår.  \r\n\r\n    1. Gennemgang af uddannelsesforløbet på grundlag af  \r\n\r\n       uddannelsesbekendtgørelsen.  \r\n\r\n    2. Seminariets organisation på grundlag af bekendtgørelse om  \r\n\r\n       ledelse og drift.  \r\n\r\n    3. Statens Uddannelsesstøtte.  \r\n\r\n    4. Cirkulære og vejledning om fremmøde, midtvejsvurdering og  \r\n\r\n       studievejledning.  \r\n\r\n    5. Tilrettelæggelse af 2. studieår, herunder tilvalg og  \r\n\r\n       studierejsen.  \r\n\r\n Studievejledningsemner i 2. studieår.  \r\n\r\n    1. Studierejsen og tilvalg.  \r\n\r\n    2. Tilrettelæggelsen af 3. studieår, herunder tilvalg og speciale.  \r\n\r\n Studievejledningsemner i 3. studieår.  \r\n\r\n    1. De afsluttende prøver, standpunktsbedømmelser.  \r\n\r\n    2. Efter- og videreuddannelsesmuligheder.  \r\n\r\n</PRE>  \r\n\r\n<P>For at sikre kontinuitet i kontakten mellem studievejledningen og de  \r\n\r\n studerende skal mindst halvdelen af studievejledningstimerne placeres jævnt  \r\n\r\n over seminarieperioderne. Ved tilrettelæggelsen af den samlede  \r\n\r\n studievejledning må seminariet imidlertid være opmærksom på, at der i løbet  \r\n\r\n af undervisningsåret kan opstå uforudsete problemer, som kræver  \r\n\r\n studievejledning. Hvis de studerende i studievejledningen fremsætter kritik  \r\n\r\n af en underviser, bør de henvises til at fremføre deres synspunkter over for  \r\n\r\n pågældende lærer eller over for rektor. </P>  \r\n\r\n<P>For at sikre at forhold, der af faglærerne vurderes som studiehæmmende,  \r\n\r\n tages op af studievejledningen på det tidligst mulige tidspunkt, forudsættes  \r\n\r\n et nært samarbejde mellem den der varetager studievejledningen og faglærerne.  \r\n\r\n En del af studievejledningens alment orienterende emner og behandlingen af  \r\n\r\n enkeltstuderendes forhold kan berøre opgaver som er tillagt seminariets  \r\n\r\n administrative funktioner. Det forudsættes derfor også, at den, der varetager  \r\n\r\n studievejledningen, samarbejder med rektor. </P>  \r\n\r\n<P>P.d.v. </P>  \r\n\r\n<P>Johny Lauritsen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19872213660"
        },
        {
            "displayName": "Entydig dokumentidentifikation",
            "displayValue": "CM035876"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "07/08/1999"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22136"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "15/06/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Universitetsafdelingen"
        },
        {
            "displayName": "Ressortministeriets journalnummer",
            "displayValue": "S. 23-06-02/86"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}