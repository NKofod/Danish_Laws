{
    "id": 161501,
    "title": "Skriftlig fremsættelse (29. januar 2014) - L 120",
    "documentTypeId": "380",
    "isSagsforlobPeriodValid": true,
    "shortName": "2013/1 SF.L L 120",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (29. januar 2014)</p>\r\n<p class=\"Fremsaetter\">\r\n   <span class=\"Bold\">Justitsministeren </span>(Karen Hækkerup):</p>\r\n<p class=\"TekstGenerel\">Herved tillader jeg mig for Folketinget at fremsætte:</p>\r\n<p class=\"ForslagsTitel\">Forslag til lov om ændring af kriminallov for Grønland og retsplejelov for Grønland (Anvendelse af den grønlandske psykiatrilov over for retspsykiatriske patienter og videoafhøring af børn m.v.)</p>\r\n<p class=\"ForslagsNummer\">(Lovforslag nr. L 120)</p>\r\n<p class=\"TekstGenerel\">Lovforslaget har til formål at gennemføre en række ændringer i kriminallov for Grønland og retsplejelov for Grønland.</p>\r\n<p class=\"TekstGenerel\">Forslaget indeholder tre hovedelementer. Det første hovedelement er medtaget på foranledning af Naalakkersuisut (Grønlands Landsstyre), Departementet for Sundhed. De to øvrige hovedelementer er medtaget på foranledning af Politimesteren i Grønland via Rigsadvokaten. Hovedelementerne er følgende:</p>\r\n<p class=\"TekstGenerel\">\r\n   <span class=\"Italic\">For det første</span> foreslås det, at der i den grønlandske kriminallov indsættes en bemyndigelsesbestemmelse, som giver justitsministeren adgang til at fastsætte regler om, i hvilket omfang reglerne i Inatsisartutlov om frihedsberøvelse og anden tvang i psykiatrien (den grønlandske psykiatrilov) finder tilsvarende anvendelse på personer, der opholder sig på psykiatrisk afdeling i henhold til en retsafgørelse, som er truffet i kriminalretsplejens former.</p>\r\n<p class=\"TekstGenerel\">Baggrunden herfor er, at der med vedtagelsen af den grønlandske psykiatrilov gælder forskellige regler (og dermed forskellig retsstilling) for retspsykiatriske patienter og andre psykiatriske patienter i Grønland. Med den foreslåede ændring skabes der adgang til – i videst muligt omfang – at give retspsykiatriske patienter samme retsstilling som andre psykiatriske patienter.</p>\r\n<p class=\"TekstGenerel\">\r\n   <span class=\"Italic\">For det andet</span> foreslås det at udvide adgangen til at omgøre afgørelser om påtaleopgivelser og tiltalefrafald, så det bliver muligt at omgøre sådanne afgørelser efter udløbet af omgørelsesfristen på 3 måneder, hvis betingelserne for genoptagelse efter retsplejelovens § 582, nr. 1 eller 2, er opfyldt.</p>\r\n<p class=\"TekstGenerel\">Omgørelsesreglerne skal varetage en række forskellige hensyn. Det drejer sig om det særlige hensyn, der er til, at en person, som har været sigtet, skal kunne indrette sig på, at sagen nu er endelig afgjort. Det drejer sig også om hensynet til, at sagens parter bør have mulighed for at påklage sådanne afgørelser, og at den overordnede anklagemyndighed skal have mulighed for at sikre, at der træffes korrekte og ensartede afgørelser. Men det drejer sig også om hensynet til retshåndhævelsen. Og efter Justitsministeriets opfattelse varetages dette hensyn ikke i tilstrækkelig grad i dag. Årsagen hertil er, at der efter de gældende regler vil kunne opstå tilfælde, hvor f.eks. en beslutning om at opgive påtale i en alvorlig kriminalsag ikke kan omgøres, selv om den tidligere sigtede person efter omgørelsesfristens udløb tilstår forbrydelsen.</p>\r\n<p class=\"TekstGenerel\">Den foreslåede udvidelse svarer grundlæggende til muligheden for efter omgørelsesfristens udløb at omgøre sådanne afgørelser efter den danske retsplejelov.</p>\r\n<p class=\"TekstGenerel\">\r\n   <span class=\"Italic\">For det tredje</span> foreslås det, at der indsættes særlige regler i retsplejeloven om videoafhøring af børn svarende til den praksis, som allerede i dag anvendes i Grønland.</p>\r\n<p class=\"TekstGenerel\">Forslaget indebærer således, at der i den grønlandske retsplejelov indføres regler om beskikkelse af en forsvarer for den mistænkte/sigtede før videoafhøringen og om forsvarerens pligt til at overvære videoafhøringen fra monitorrummet. Det indebærer endvidere, at den mistænkte/sigtede ikke skal have adgang til at overvære videoafhøringen af barnet fra monitorrummet, men have adgang til efterfølgende at gennemse videooptagelsen af afhøringen og bede om genafhøring af barnet. Herudover indebærer det, at der indføres udtrykkelig hjemmel til at benytte videoafhøringen som bevis under hovedforhandlingen. Endelig indebærer det, at sigtedes adgang til at overvære retsmøder ikke skal gælde for retsmøder, som efter rettens bestemmelse gennemføres med henblik på videoafhøring af et barn.</p>\r\n<p class=\"TekstGenerel\">De foreslåede regler svarer til reglerne om videoafhøring af børn i den danske retsplejelov.</p>\r\n<p class=\"TekstGenerel\">Idet jeg i øvrigt henviser til lovforslaget og de ledsagende bemærkninger, skal jeg hermed anbefale lovforslaget til det Høje Tings velvillige behandling.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2013/1 LF 120",
            "stateLabel": "Vedtaget",
            "references": [
                {
                    "shortName": "2013/1 SF.L L 120",
                    "title": "Skriftlig fremsættelse (29. januar 2014) - L 120",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 161501,
                    "eliUri": "/eli/ft/20131XX00424",
                    "externalLink": ""
                },
                {
                    "shortName": "2013/1 LSF 120",
                    "title": "Forslag til Lov om ændring af kriminallov for Grønland og retsplejelov for Grønland\\n(Anvendelse af den grønlandske psykiatrilov over for retspsykiatriske patienter og videoafhøring af børn m.v.)\r\n",
                    "presentationName": "Lovforslag som fremsat",
                    "documentTypeId": 400,
                    "documentId": 161387,
                    "eliUri": "/eli/ft/201312L00120",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20131/lovforslag/l120/index.htm"
                },
                {
                    "shortName": "2013/1 BTL 120",
                    "title": "Betænkning over Forslag til lov om ændring af kriminallov for Grønland og retsplejelov for Grønland \\n(Anvendelse af den grønlandske psykiatrilov over for retspsykiatriske patienter og videoafhøring af børn m.v.)",
                    "presentationName": "Betænkning  over lovforslag",
                    "documentTypeId": 420,
                    "documentId": 163550,
                    "eliUri": "/eli/ft/201314L00888",
                    "externalLink": ""
                },
                {
                    "shortName": "2013/1 LSV 120",
                    "title": "Forslag til Lov om ændring af kriminallov for Grønland og retsplejelov for Grønland\\n(Anvendelse af den grønlandske psykiatrilov over for retspsykiatriske patienter og videoafhøring af børn m.v.)\r\n",
                    "presentationName": "Lovforslag som vedtaget",
                    "documentTypeId": 410,
                    "documentId": 163727,
                    "eliUri": "/eli/ft/201313L00120",
                    "externalLink": ""
                },
                {
                    "shortName": "LOV nr 735 af 25/06/2014",
                    "title": "Lov om ændring af kriminallov for Grønland og retsplejelov for Grønland\\n(Anvendelse af den grønlandske psykiatrilov over for retspsykiatriske patienter og videoafhøring af børn m.v.)\r\n",
                    "presentationName": "Ændringslov",
                    "documentTypeId": 20,
                    "documentId": 163835,
                    "eliUri": "/eli/lta/2014/735",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "30/01/2014"
        },
        {
            "displayName": "Accession",
            "displayValue": "20131XX00424"
        },
        {
            "displayName": "Entydig dokumentidentifikation",
            "displayValue": "AA007698"
        },
        {
            "displayName": "Dato for førstegangsindlæggelse",
            "displayValue": "30/01/2014"
        },
        {
            "displayName": "Dato for indlæggelse",
            "displayValue": "30/01/2014"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 120"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}