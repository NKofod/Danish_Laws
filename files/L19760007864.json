{
    "id": 71454,
    "title": "Bekendtgørelse af konvention af 10. april 1972 om forbud mod udvikling, fremstilling og oplagring af bakteriologiske (biologiske) våben og toksinvåben samt om disse våbens tilintetgørelse. (* 2) ",
    "documentTypeId": "220",
    "isSagsforlobPeriodValid": false,
    "shortName": "BKI nr 78 af 06/09/1976",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af konvention af 10. april 1972  \r\n\r\n om forbud mod udvikling, fremstilling og oplagring af bakteriologiske  \r\n\r\n (biologiske) våben og toksinvåben samt om disse våbens tilintetgørelse. (* 2)  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Ved kgl resolution af 15. december 1972, og efter at folketinget den 12.  \r\n\r\n december samme år havde meddelt sit sammentykke dertil, har Danmark  \r\n\r\n ratificeret den under 10. april 1972 i London, Moskva og Washington  \r\n\r\n undertegnede konvention om forbud mod udvikling, fremstilling og oplagring af  \r\n\r\n bakteriologiske (biologiske) våben og toksinvåben samt om disse våbens  \r\n\r\n tilintetgørelse. Konventionen har følgende ordlyd (den kinesiske,russiske og  \r\n\r\n spanske tekst er udeladt her): Oversættelse </P>  \r\n\r\n<P> <B>KONVENTION OM FORBUD MOD UDVIKLING, FREMSTILLING OG OPLAGRING AF  \r\n\r\n BAKTERIOLOGISKE VÅBEN OG TOKSINVÅBEN SAMT OM DISSE VÅBENS TILINTETGØRELSE</B>  \r\n\r\n</P>  \r\n\r\n<P>De i denne konvention deltagende stater, som </P>  \r\n\r\n<P>er besluttet på at søge at opnå effektive fremskridt hen imod almindelig  \r\n\r\n og fuldstændig nedrustning, herunder forbud mod og tilintetgørelse af alle  \r\n\r\n arter masseødelæggelsesvåben, og som er overbevist om, at forbud mod  \r\n\r\n udvikling, fremstilling og oplagring af kemiske og bakteriologiske  \r\n\r\n (biologiske) våben og disses tilintetgørelse ved effektive foranstaltninger  \r\n\r\n vil lette opnåelsen af almindelig og fuldstændig nedrustning under streng og  \r\n\r\n effektiv international kontrol, </P>  \r\n\r\n<P>anerkender den store betydning af protokollen om forbud mod anvendelsen  \r\n\r\n til krigsbrug af kvælende, giftige eller lignende gasarter samt af  \r\n\r\n bakteriologiske krigsmidler, undertegnet i Geneve den 17. juni 1925, og som  \r\n\r\n er vidende om det bidrag, den nævnte protokol allerede har ydet og fortsat  \r\n\r\n yder til mildnelse af krigens rædsler, </P>  \r\n\r\n<P>på ny bekræfter deres troskab mod denne protokols principper og mål og  \r\n\r\n opfordrer alle stater til at holde sig dem efterrettelig, </P>  \r\n\r\n<P>minder om, at De forenede Nationers generalforsamling gentagne gange har  \r\n\r\n fordømt alle handlinger, der er i modstrid med principperne og målene i  \r\n\r\n Geneve-protokollen af 17. juni 1925, </P>  \r\n\r\n<P>ønsker at bidrage til at styrke tilliden mellem folkene og til en  \r\n\r\n almindelig forbedring af den internationale atmosfære, </P>  \r\n\r\n<P>ligeledes ønsker at bidrage til opfyldelsen af formålene og principperne i  \r\n\r\n De forenede Nationers pagt, </P>  \r\n\r\n<P>er overbevist om vigtigheden og den påtrængende nødvendighed af fra  \r\n\r\n staternes arsenaler ved effektive foranstaltninger at fjerne sådanne farlige  \r\n\r\n masseødelæggelsesvåben, hvortil der anvendes kemiske og bakteriologiske  \r\n\r\n (biologiske) stoffer, </P>  \r\n\r\n<P>erkender, at en aftale om forbud mod bakteriologiske (biologiske) våben og  \r\n\r\n toksinvåben udgør et første muligt skridt hen imod opnåelsen af enighed om  \r\n\r\n effektive foranstaltninger til forbud også mod udvikling, fremstilling og  \r\n\r\n oplagring af kemiske våben, og som er besluttet på at videreføre  \r\n\r\n forhandlingerne i dette øjemed, </P>  \r\n\r\n<P>er besluttet på for hele menneskehedens skyld fuldstændig at udelukke  \r\n\r\n muligheden af anvendelsen af bakteriologiske (biologiske) stoffer og toksiner  \r\n\r\n som våben, </P>  \r\n\r\n<P>er overbevist om, at en sådan anvendelse ville være i modstrid med  \r\n\r\n menneskehedens samvittighed, og at ingen anstrengelse må spares for at  \r\n\r\n formindske denne risiko, </P>  \r\n\r\n<P>er blevet enige om følgende: </P>  \r\n\r\n<P>ARTIKEL I </P>  \r\n\r\n<P>Enhver i denne konvention deltagende stat forpligter sig til aldrig under  \r\n\r\n nogen omstændigheder at udvikle, fremstille, oplagre eller på anden måde  \r\n\r\n erhverve eller bibeholde: </P>  \r\n\r\n<UL CLASS=PLAIN-LIST>  \r\n\r\n<LI>1) mikrobiologiske eller andre biologiske stoffer eller toksiner af en  \r\n\r\n hvilken som helst oprindelse eller frembragt ved en hvilken som helst metode,  \r\n\r\n af arter og i mængder, som ikke har nogen berettigelse til forebyggende,  \r\n\r\n beskyttende eller andre fredelige formål; </LI>  \r\n\r\n<LI>2) våben, udstyr eller fremføringsmidler indrettet til anvendelse af  \r\n\r\n sådanne stoffer eller toksiner til fjendtlige formål eller under væbnet  \r\n\r\n konflikt. </LI>  \r\n\r\n</UL>  \r\n\r\n<P>ARTIKEL II </P>  \r\n\r\n<P>Enhver i denne konvention deltagende stat forpligter sig til snarest  \r\n\r\n muligt og senest ni måneder efter konventionens ikrafttræden at tilintetgøre  \r\n\r\n eller overføre til fredelige formål alle stoffer, toksiner, våben, udstyr og  \r\n\r\n fremføringsmidler, der er nærmere angivet i denne konventions artikel 1, som  \r\n\r\n er i dens besiddelse eller under dens jurisdiktion eller kontrol. Ved  \r\n\r\n gennemførelsen af denne artikels bestemmelser skal der tages alle nødvendige  \r\n\r\n sikkerhedsforanstaltninger til beskyttelse af befolkningerne og omgivelserne.  \r\n\r\n</P>  \r\n\r\n<P>ARTIKEL III </P>  \r\n\r\n<P>Enhver i denne konvention deltagende stat forpligter sig til ikke til  \r\n\r\n nogen som helst modtager, direkte eller indirekte, at overføre og til ikke på  \r\n\r\n nogen måde at bistå, opmuntre eller foranledige nogen stat, gruppe af stater  \r\n\r\n eller internationale organisationer til at fremstille eller på anden måde  \r\n\r\n erhverve nogen af de stoffer, toksiner, våben, udstyr eller  \r\n\r\n fremføringsmidler, der er nærmere angivet i denne konventions artikel I. </P>  \r\n\r\n<P>ARTIKEL IV </P>  \r\n\r\n<P>Enhver i denne konvention deltagende stat skal i overensstemmelse med sine  \r\n\r\n forfatningsmæssige fremgangsmåder tage alle nødvendige skridt til at forbyde  \r\n\r\n og forhindre udvikling, fremstilling, oplagring, erhvervelse eller  \r\n\r\n bibeholdelse af de i denne konventions artikel I nærmere angivne stoffer,  \r\n\r\n toksiner, våben, udstyr og fremføringsmidler på dens territorium eller hvor  \r\n\r\n som helst under dens jurisdiktion eller kontrol. </P>  \r\n\r\n<P>ARTIKEL V </P>  \r\n\r\n<P>De i denne konvention deltagende stater forpligter sig til at rådføre sig  \r\n\r\n med hinanden og samarbejde om løsningen af alle problemer, som måtte opstå i  \r\n\r\n forbindelse med denne konventions mål eller ved anvendelse af dens  \r\n\r\n bestemmelser. Samråd og samarbejde i henhold til denne artikel kan også ske  \r\n\r\n ved passende internationale procedurer inden for De forenede Nationers rammer  \r\n\r\n og i overensstemmelse med dens pagt. </P>  \r\n\r\n<P>ARTIKEL VI </P>  \r\n\r\n<UL CLASS=PLAIN-LIST>  \r\n\r\n<LI>1) Enhver i konventionen deltagende stat, som finder, at en anden  \r\n\r\n deltagerstat handler i modstrid med forpligtelser, som fremgår af  \r\n\r\n bestemmelserne i denne konvention, kan indgive en klage til De forenede  \r\n\r\n Nationers Sikkerhedsråd. En sådan klage skal indeholde ethvert muligt bevis,  \r\n\r\n der bekræfter dens gyldighed, såvel som en anmodning til Sikkerhedsrådet om  \r\n\r\n at behandle den. </LI>  \r\n\r\n<LI>2) Enhver i konventionen deltagende stat forpligter sig til at samarbejde  \r\n\r\n ved udførelsen af enhver undersøgelse, om Sikkerhedsrådet måtte indlede i  \r\n\r\n overensstemmelse med De forenede Nationers pagt på grundlag af den af rådet  \r\n\r\n modtagne klage. Sikkerhedsrådet skal underrette de i konventionen deltagende  \r\n\r\n stater om resultaterne af undersøgelsen. </LI>  \r\n\r\n</UL>  \r\n\r\n<P>ARTIKEL VII </P>  \r\n\r\n<P>Enhver i konventionen deltagende stat forpligter sig til i  \r\n\r\n overensstemmelse med De forenede Nationers pagt at yde eller støtte bistand  \r\n\r\n til enhver i konventionen deltagende stat, som anmoder derom, hvis  \r\n\r\n Sikkerhedsrådet beslutter, at den pågældende stat har været udsat for fare  \r\n\r\n som følge af et brud på denne konvention. </P>  \r\n\r\n<P>ARTIKEL VIII </P>  \r\n\r\n<P>Intet af det i denne konvention indeholdte skal fortolkes som på </P>  \r\n\r\n<P>nogen måde at begrænse eller svække de forpligtelser, en hvilken som helst  \r\n\r\n stat måtte have påtaget sig i medfør af den i Geneve den 17. juni 1925  \r\n\r\n undertegnede protokol om forbud mod anvendelsen til krigsbrug af kvælende,  \r\n\r\n giftige eller lignende gasarter samt af bakteriologiske krigsmidler. </P>  \r\n\r\n<P>ARTIKEL IX </P>  \r\n\r\n<P>Enhver i denne konvention deltagende stat bekræfter det anerkendte mål: et  \r\n\r\n effektivt forbud mod kemiske våben, og forpligter sig derfor til i god tro at  \r\n\r\n videreføre forhandlingerne med henblik på en snarlig opnåelse af enighed om  \r\n\r\n effektive foranstaltninger til forbud mod udvikling, fremstilling og  \r\n\r\n oplagring af kemiske våben samt om disse våbens tilintetgørelse og om  \r\n\r\n passende forholdsregler vedrørende udstyr og fremføringsmidler specielt  \r\n\r\n indrettet til fremstilling eller anvendelse af kemiske stoffer til  \r\n\r\n krigsformål. </P>  \r\n\r\n<P>ARTIKEL X </P>  \r\n\r\n<UL CLASS=PLAIN-LIST>  \r\n\r\n<LI>1) De i konventionen deltagende stater forpligter sig til at lette og har  \r\n\r\n ret til at deltage i den størst mulige udveksling af udstyr, materialer og  \r\n\r\n videnskabelige og teknologiske oplysninger vedrørende anvendelsen af  \r\n\r\n bakteriologiske (biologiske) stoffer og toksiner til fredelige formål. De  \r\n\r\n deltagere i konventionen, som er i stand dertil, skal endvidere samarbejde om  \r\n\r\n at bidrage enkeltvis eller sammen med andre stater eller internationale  \r\n\r\n organisationer til den videre udvikling og anvendelse af videnskabelige  \r\n\r\n opdagelser på bakteriologiens (biologiens) område til forebyggelse af sygdom  \r\n\r\n eller til andre fredelige formål. </LI>  \r\n\r\n<LI>2) Denne konvention skal føres ud i livet på en sådan måde, at den ikke  \r\n\r\n hæmmer de i denne konvention deltagende staters økonomiske eller teknologiske  \r\n\r\n udvikling eller internationalt samarbejde med hensyn til fredelig  \r\n\r\n bakteriologisk (biologisk) virksomhed, herunder den internationale udveksling  \r\n\r\n af bakteriologiske (biologiske) stoffer og toksiner og udstyr til  \r\n\r\n bearbejdning anvendelse eller fremstilling af bakteriologiske (biologiske)  \r\n\r\n stoffer og toksiner til fredelige formål i overensstemmelse med denne  \r\n\r\n konventions bestemmelser. </LI>  \r\n\r\n</UL>  \r\n\r\n<P>ARTIKEL XI </P>  \r\n\r\n<P>Enhver deltagende stat kan foreslå ændringer i denne konvention. Ændringer  \r\n\r\n skal for enhver deltagende stat, der accepterer ændringerne, træde i kraft,  \r\n\r\n når de er blevet accepteret af et flertal af de i konventionen deltagende  \r\n\r\n stater, og derefter for enhver anden deltagende stat på den dato, den  \r\n\r\n accepterer dem. </P>  \r\n\r\n<P>ARTIKEL XII </P>  \r\n\r\n<P>Fem år efter denne konventions ikrafttræden eller tidligere, hvis et  \r\n\r\n flertal af de i konventionen deltagende stater kræver det ved fremsættelse af  \r\n\r\n et forslag herom til depositarmagterne, skal der i i Geneve, Schweiz,  \r\n\r\n afholdes en konference af de i denne konvention deltagende stater for at  \r\n\r\n gennemgå, hvorledes konventionen virker, med henblik på at sikre, at  \r\n\r\n præamblens formål og konventionens bestemmelser, her under bestemmelserne  \r\n\r\n vedrørende forhandlinger om kemiske våben, føres ud i livet. Ved en sådan  \r\n\r\n gennemgang skal der tages hensyn til enhver ny videnskabelig og teknologisk  \r\n\r\n udvikling af betydning for denne konvention. </P>  \r\n\r\n<P>ARTIKEL XIII </P>  \r\n\r\n<UL CLASS=PLAIN-LIST>  \r\n\r\n<LI>1) Denne konvention er af ubegrænset varighed. </LI>  \r\n\r\n<LI>2) Enhver deltager i denne konvention har ret til under udøvelse af sin  \r\n\r\n nationale suverænitet at udtræde af konventionen, hvis den fastslår, at  \r\n\r\n ekstraordinære begivenheder, der står i forbindelse med denne konventions  \r\n\r\n indhold, har bragt dens eget lands højeste interesser i fare. Den pågældende  \r\n\r\n deltager skal med tre måneders varsel give alle de øvrige deltagere i  \r\n\r\n konventionen samt De forenede Nationers Sikkerhedsråd meddelelse om en sådan  \r\n\r\n udtræden. Meddelelsen skal indeholde en redegørelse for de ekstraordinære  \r\n\r\n begivenheder, som den pågældende deltager anser for at have bragt dens  \r\n\r\n højeste interesser i fare. </LI>  \r\n\r\n</UL>  \r\n\r\n<P>ARTIKEL XIV </P>  \r\n\r\n<UL CLASS=PLAIN-LIST>  \r\n\r\n<LI>1) Denne konvention står åben for undertegnelse af alle stater. Enhver  \r\n\r\n stat, som ikke undertegner konventionen før dens ikrafttræden i medfør af  \r\n\r\n denne artikels stk. 3, kan tiltræde den på et hvilket som helst tidspunkt.  \r\n\r\n</LI>  \r\n\r\n<LI>2) Denne konvention skal ratificeres af signatarmagterne.  \r\n\r\n Ratifikationsinstrumenter og tiltrædelsesinstrumenter skal deponeres hos  \r\n\r\n regeringerne i Amerikas forenede Stater, De socialistiske Sovjetrepublikkers  \r\n\r\n Union og Det forenede Kongerige Storbritannien og Nordirland, der herved  \r\n\r\n udpeges som depositarmagter. </LI>  \r\n\r\n<LI>3) Denne konvention træder i kraft, efter at 22 regeringer, derunder de  \r\n\r\n regeringer, der er udpeget som denne konventions depositarmagter, har  \r\n\r\n deponeret deres ratifikationsinstrumenter. </LI>  \r\n\r\n<LI>4) For stater, hvis ratifikations- eller tiltrædelsesinstrumenter  \r\n\r\n deponeres efter denne konventions ikrafttræden, træder den i kraft på datoen  \r\n\r\n for deponeringen af deres ratifikations- eller tiltrædelsesinstrumenter.  \r\n\r\n</LI>  \r\n\r\n<LI>5) Depositarmagterne skal omgående underrette alle undertegnende og  \r\n\r\n tiltrædende stater om datoen for hver enkelt undertegnelse, datoen for  \r\n\r\n deponering af hvert enkelt ratifikations- eller tiltrædelsesinstrument og  \r\n\r\n datoen for denne konventions ikrafttræden samt om andre meddelelser, der  \r\n\r\n tilgår dem. </LI>  \r\n\r\n<LI>6) Denne konvention skal af depositarmagterne registreres i henhold til  \r\n\r\n artikel 102 i De forenede Nationers pagt. </LI>  \r\n\r\n</UL>  \r\n\r\n<P>ARTIKEL XV </P>  \r\n\r\n<P>Denne konvention, hvis engelske, franske, kinesiske, russiske og spanske  \r\n\r\n tekst har samme gyldighed, skal deponeres i depositarmagternes arkiver.  \r\n\r\n Behørigt bekræftede genparter af denne konvention skal af depositarmagternes  \r\n\r\n regeringer tilstilles de undertegnende og tiltrædende staters regeringer.  \r\n\r\n</P>  \r\n\r\n<P>TIL BEKRÆFTELSE HERAF har undertegnede, behørigt befuldmægtigede,  \r\n\r\n undertegnet denne konvention. </P>  \r\n\r\n<P>UDFÆRDIGET i tre eksemplarer i London, Moskva og Washington den tiende  \r\n\r\n april nitten hundrede og tooghalvfjerds. </P>  \r\n\r\n<P>Danmarks ratifikationsinstrumenter deponeredes den 1. marts 1973 hos  \r\n\r\n regeringerne i London, Moskva og Washington. Konventionen trådte i medfør af  \r\n\r\n artikel XIV, stk. 3 i kraft den 26. marts 1975. </P>  \r\n\r\n<P>Foruden Danmark har følgende stater ratificeret eller tiltrådt  \r\n\r\n konventionen: </P>  \r\n\r\n<P>Afghanistan, Amerikas forenede Stater, Barbados, Benin, Den bjelorussiske  \r\n\r\n socialistiske Sovjetrepublik, Bolivia, Brasilien, Bulgarien, Canada, Costa  \r\n\r\n Rica, Cypern, Den dominikanske Republik, Etiopien, Fiji, Finland, Ghana,  \r\n\r\n Grækenland, Guatemala, Indien, Iran, Irland, Island, Italien, Jamaica,  \r\n\r\n Jordan, Jugoslavien, Kenya, Kuwait, Laos, Libanon, Luxembourg, Malta,  \r\n\r\n Mauritius, Mexico, Mongoliet, New Zealand, Nicaragua, Niger, Nigeria, Norge,  \r\n\r\n Pakistan, Panama, Philippinerne, Polen, Portugal, Qatar, Rwanda, San Marino,  \r\n\r\n Saudi Arabien, Schweiz, Sierra Leone, Singapore, De socialistiske  \r\n\r\n Sovjetrepublikkers Union, Det forenede Kongerige Storbritannien og  \r\n\r\n Nordirland, Sverige, Sydafrika, Taiwan (Formosa) (* 1), Thailand,  \r\n\r\n Tjekkoslovakiet, Tunesien, Tyrkiet, Den tyske demokratiske Republik, Den  \r\n\r\n ukrainske socialistiske Sovjetrepublik, Ungarn, Zaire og Østrig. </P>  \r\n\r\n<P>I forbindelse med deponeringen blev der taget følgende forbehold: </P>  \r\n\r\n<P>Schweiz.: </P>  \r\n\r\n<P CLASS=PUNKT> <B>1.</B> I betragtning af, at konventionen tillige finder  \r\n\r\n anvendelse på våben, udstyr eller fremføringsmidler indrettet til anvendelse  \r\n\r\n af biologiske stoffer eller toksiner, kan afgrænsningen af dens  \r\n\r\n anvendelsesområde volde vanskeligheder, da der næppe findes våben, udstyr  \r\n\r\n eller fremføringsmidler, der er typiske for denne anvendelse. Schweiz  \r\n\r\n forbeholder sig følgelig selv at afgøre, hvilke hjælpemidler der falder ind  \r\n\r\n under denne definition. </P>  \r\n\r\n<P CLASS=PUNKT> <B>2.</B> Af hensyn til de forpligtelser, der følger af  \r\n\r\n landets status som permanent neutral stat, er Schweiz nødsaget til at tage  \r\n\r\n det generelle forbehold, at dets samarbejde inden for rammerne af denne  \r\n\r\n konvention ikke kan gå ud over dets forpligtelser i henhold til denne status.  \r\n\r\n Dette forbehold henviser særlig til konventionens artikel VII, såvel som  \r\n\r\n enhver lignende formulering, der måtte erstatte eller supplere denne  \r\n\r\n bestemmelse i konventionen (eller i en anden aftale)&#187;. </P>  \r\n\r\n<P>Østrig. </P>  \r\n\r\n<P>&#187;Af hensyn til de forpligtelser, der følger af landets status som  \r\n\r\n permanent neutral stat, tager Republikken Østrig det forbehold med hensyn til  \r\n\r\n sit samarbejde inden for rammerne af denne konvention, at dette ikke kan  \r\n\r\n overskride de grænser, der er fastsat ved den permanent neutrale status og  \r\n\r\n medlemskabet af De forenede Nationer. Dette forbehold henviser særlig til  \r\n\r\n konventionens artikel VII samt enhver lignende bestemmelse, der måtte  \r\n\r\n erstatte eller supplere denne artikel&#171;. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 6. september  \r\n\r\n 1976. </I> </P>  \r\n\r\n<P CLASS=UNDERSKREVET-AF ALIGN=CENTER> <B>K. B. Andersen.</B>  </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Ikke anerkendt af Danmark. </P>  \r\n\r\n</DIV>",
    "isHistorical": false,
    "editorialNotes": [
        "U BEK nr 115 af 12/09/1996",
        "U BEK nr 117 af 20/10/1994",
        "U BEK nr 115 af 21/11/1991",
        "(* 2) Andre landes tiltrædelse BEK nr 17 af 23/02/1981 BEK nr 46 af 21/04/1982 BEK nr 19 af 04/03/1983 BEK nr 69 af 06/09/1985 BEK nr 67 af 03/09/1987 BEK nr 113 af 22/11/1990"
    ],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/10/1976"
        },
        {
            "displayName": "Accession",
            "displayValue": "L19760007864"
        },
        {
            "displayName": "Entydig dokumentidentifikation",
            "displayValue": "CM030645"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "28/01/1999"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "78"
        },
        {
            "displayName": "År for udstedelse",
            "displayValue": "1976"
        },
        {
            "displayName": "Dato for underskrift",
            "displayValue": "06/09/1976"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 5.B.54.c."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}