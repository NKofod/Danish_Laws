{
    "id": 137804,
    "title": "Vejledning om klage over a-kassernes afgørelser",
    "documentTypeId": "180",
    "isSagsforlobPeriodValid": true,
    "shortName": "VEJ nr 9217 af 06/06/2011",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om klage over a-kassernes afgørelser</p>\r\n<p class=\"Tekstoverskrift\">Indledning</p>\r\n<p class=\"TekstV\">I bekendtgørelse nr. 648 af 6. juni 2011 om klage over a-kassernes afgørelser er der fastsat regler om klage over a-kassernes afgørelser.</p>\r\n<p class=\"TekstV\">I denne vejledning beskrives bekendtgørelsens regler. Nogle af disse er uddybet med nærmere retningslinier.</p>\r\n<p class=\"Tekstoverskrift\">Til § 1</p>\r\n<p class=\"TekstV\">For så vidt angår ret til repræsentation ved klager henvises til Pensionsstyrelsens bekendtgørelse om kravene til arbejdsløshedskassernes sagsbehandling og afgørelser med tilhørende vejledning.</p>\r\n<p class=\"TekstV\">Er der tvivl om, hvem der er klageberettiget, henvises til den praksis, der gælder inden for forvaltningsretten.</p>\r\n<p class=\"Tekstoverskrift\">Til § 2</p>\r\n<p class=\"Tekst\">I § 2 med tilhørende bilag er fastsat i hvilke tilfælde en klage over en afgørelse skal behandles af henholdsvis Arbejdsskadestyrelsen og Pensionsstyrelsen.</p>\r\n<p class=\"Tekst\">Der henvises i øvrigt til skrivelse nr. 9643 af 12. november 2010, hvori fordelingen af opgaverne i det tidligere Arbejdsdirektorat mellem Arbejdsskadestyrelsen og Pensionsstyrelsen er beskrevet.</p>\r\n<p class=\"Tekst\">Heraf følger fx, at sager, der kun vedrører a-kassens ret til refusion, behandles af Pensionsstyrelsen. Hvis sagen derimod drejer sig om både a-kassens ret til refusion og et ”materielt forhold” (fx selvforskyldt ledighed, ophør med selvstændig virksomhed eller EØS-dagpenge), skal klagen behandles af den styrelse, der i øvrigt behandler klagen over det ”materielle forhold”.</p>\r\n<p class=\"Tekstoverskrift\">Til § 3, stk. 1 - 2</p>\r\n<p class=\"TekstV\">Klagevejledning med oplysning om klageadgang og klagefrist skal være skriftlig. En klagevejledning i en a-kasses afgørelse kan have denne ordlyd: ”A-kassens afgørelse kan inden 4 uger efter modtagelsen indbringes for [Arbejdsskadestyrelsen eller Pensionsstyrelsen]. Klagen sendes til a-kassens hovedledelse [adresse], der skal vurdere sagen på ny. Fastholder a-kassens hovedledelse helt eller delvist afgørelsen, sendes klagen og sagens akter videre til [Arbejdsskadestyrelsen eller Pensionsstyrelsen]”.</p>\r\n<p class=\"TekstV\">Der er ikke krav om, at en klage er skriftlig. Der er heller ikke krav om, at en klage er begrundet.</p>\r\n<p class=\"TekstV\">A-kassen skal altid påføre klagen den dato, hvor klagen er modtaget.</p>\r\n<p class=\"TekstV\">Ved telefoniske klager eller klager ved personligt fremmøde skal a-kassen notere datoen for klagen, hvem der har afgivet klagen og de hovedsynspunkter, som klageren har fremført.</p>\r\n<p class=\"TekstV\">Ved klage via e-mail skal a-kassen sikre, at det kan dokumenteres, hvornår e-mailen kom frem til a-kassen.</p>\r\n<p class=\"TekstV\">En klage over en afgørelse, som har en meget mangelfuld klagevejledning, vil efter almindelige forvaltningsretlige principper ikke kunne begrænses af klagefristen på 4 uger.</p>\r\n<p class=\"TekstV\">Om krav til en a-kasses afgørelse henvises generelt til Pensionsstyrelsens bekendtgørelse om krav til a-kassernes sagsbehandling og afgørelser.</p>\r\n<p class=\"Tekstoverskrift\">Beregning af klagefristen</p>\r\n<p class=\"TekstV\">En klage skal være modtaget i hovedledelsen inden 4 uger efter, at afgørelsen er kommet frem til modtageren. Hvis en klage over en afdelings afgørelse ved en fejl bliver sendt til afdelingen, skal afdelingen straks sende klagen til hovedledelsen. Klagefristen skal dog beregnes ud fra den dato, da afdelingen modtog klagen.</p>\r\n<p class=\"TekstV\">Hvis fristen udløber en lørdag, en søndag eller en helligdag, er førstkommende hverdag rettidig.</p>\r\n<p class=\"TekstV\">Det samme gælder, hvis fristen udløber den 5. juni, 24. eller 31. december.</p>\r\n<p class=\"TekstV\">En afgørelse, der sendes som brev, anses for at være kommet frem 2 dage efter, at den er sendt, hvilket er i overensstemmelse med Ankestyrelsens Beskæftigelsesudvalgs praksis på området.</p>\r\n<p class=\"TekstV\">En afgørelse, der sendes elektronisk, anses for at være kommet frem den dag, den er sendt.</p>\r\n<p class=\"Tekstoverskrift\">Eksempel 1</p>\r\n<p class=\"TekstV\">Er afgørelsen sendt tirsdag den 12. juli 2011, anses den for at være kommet frem torsdag den 14.</p>\r\n<p class=\"TekstV\">juli 2011. Fristen udløber torsdag den 11. august 2011 ved almindelig kontortids ophør.</p>\r\n<p class=\"Tekstoverskrift\">Eksempel 2</p>\r\n<p class=\"Tekst\">Er afgørelsen sendt torsdag den 7. juli 2011, anses den for at være kommet frem lørdag den 9. juli 2011. Da 4-ugers fristen udløber lørdag den 6. august 2011, anses en klage modtaget senest mandag den 8. august 2011 inden almindelig kontortids ophør for rettidig.</p>\r\n<p class=\"Tekst\">Direktøren for Arbejdsskadestyrelsen henholdsvis direktøren for Pensionsstyrelsen kan se bort fra overskridelse af klagefristen, når der er særlig grund hertil, jf. § 98, stk. 2, i lov om arbejdsløshedsforsikring m.v.</p>\r\n<p class=\"Tekstoverskrift\">Til § 3, stk. 5</p>\r\n<p class=\"Tekstoverskrift\">Videresendelse af klage i tilfælde hvor hovedledelsen giver klageren delvist medhold eller hvor hovedledelsen skærper den påklagede afgørelse.</p>\r\n<p class=\"TekstV\">Hovedledelsen skal ved behandlingen af en klage, hvor klageren får delvist medhold, træffe en egentlig ny afgørelse over for klager. Det samme gælder ved behandlingen af en klage, hvor hovedledelsen mener, at den påklagede afgørelse skal skærpes til ugunst for klager. Den nye ændrede eller skærpede afgørelse skal ikke indeholde en klagevejledning. Derimod skal hovedledelsen straks sende klagen, den nye afgørelse og sine bemærkninger til styrelsen. Dette skal fremgå af afgørelsen, jf. § 3, stk. 7, i bekendtgørelsen.</p>\r\n<p class=\"TekstV\">Hvis der kommer (væsentlige) nye oplysninger i sagen, har a-kassen mulighed for at genoptage sagen. I det tilfælde skal a-kassen som første instans behandle sagen på ny.</p>\r\n<p class=\"Tekstoverskrift\">Eksempel 1</p>\r\n<p class=\"TekstV\">En afdeling har truffet afgørelse om, at et medlem skal betale et beløb tilbage til a-kassen, og har truffet afgørelse om, at medlemmet skal gennemgå en sanktion for svig. Medlemmet klager over afgørelsen til hovedledelsen, uden at der fremkommer nye faktiske oplysninger til sagen.</p>\r\n<p class=\"TekstV\">Hovedledelsen er enig med afdelingen i, at medlemmet skal betale et beløb tilbage, men mener på baggrund af oplysningerne i sagen, at medlemmets handlemåde alene er uagtsom. Hovedledelsen skal træffe ny afgørelse over for medlemmet og straks sende afgørelsen mv. til Pensionsstyrelsen.</p>\r\n<p class=\"TekstV\">Hvis medlemmet i eksemplet kun klager over afdelingens fastsættelse af sanktion og mener, at der er tale om uagtsomhed, får han fuldt ud medhold i sin klage. I dette tilfælde skal hovedledelsens afgørelse mv. ikke sendes videre.</p>\r\n<p class=\"Tekstoverskrift\">Eksempel 2</p>\r\n<p class=\"TekstV\">En afdeling har truffet afgørelse om, at et medlem har ret til efterløn, når pågældende fylder 62 år. Hovedledelsen mener på baggrund af sagens oplysninger, at medlemmet ikke opfylder anciennitetsreglerne for ret til efterløn. Hovedledelsen skal træffe ny afgørelse over for medlemmet, og sende afgørelsen mv. til Arbejdsskadestyrelsen.</p>\r\n<p class=\"Tekstoverskrift\">Til § 3, stk. 6 - 7</p>\r\n<p class=\"Tekstoverskrift\">Orientering til klageren</p>\r\n<p class=\"TekstV\">Når a-kassen sender sine bemærkninger og evt. ny afgørelse, jf. stk. 5, til styrelsen, skal a-kassen samtidigt vedlægge en liste over de akter i klagesagen, der sendes med. Der henvises i den forbindelse til de tjeklister, der ligger på Arbejdsskadestyrelsens og Pensionsstyrelsens hjemmesider, hvor der er en nærmere beskrivelse af, hvilke oplysninger og bilag, a-kassen skal oversende.</p>\r\n<p class=\"TekstV\">A-kassen skal skriftligt orientere klageren om oversendelsen. Orienteringen skal indeholde en kopi af brevet til styrelsen og den nævnte liste. A-kassen skal samtidig henvise til listen over materialet og oplyse, at klageren ved at kontakte a-kassen kan få kopi af de akter, der er sendt til styrelsen.</p>\r\n<p class=\"TekstV\">Formålet er at sikre, at klageren ved, hvilke akter a-kassen har sendt, og at klageren herefter har mulighed for at komme med sine bemærkninger til disse.</p>\r\n<p class=\"Tekstoverskrift\">Til § 3, stk. 8</p>\r\n<p class=\"TekstV\">Når sager sendes via den elektroniske sagsudveksling, skal a-kassen oplyse i emnefeltet hvilken sagstype (”rådighed”, ”tilbagebetalingssag” osv.), der oversendes. I emnefeltet må der ikke stå oplysninger om medlemmets navn, CPR-nr. eller andre fortrolige oplysninger. Det skyldes, at oplysningerne i emnefeltet ikke krypteres.</p>\r\n<p class=\"TekstV\">Når sager sendes via den elektroniske sagsudveksling, skal a-kasserne i tekstfeltet anføre navn på den sagsbehandler, der i hovedledelsen har behandlet klagesagen, og direkte telefonnummer.</p>\r\n<p class=\"TekstV\">I tekstfeltet skal der endvidere som minimum være følgende oplysninger:</p>\r\n<p class=\"TekstV\">– medlemmets navn</p>\r\n<p class=\"TekstV\">– medlemmets CPR.nr.</p>\r\n<p class=\"TekstV\">– evt. journalnummer</p>\r\n<p class=\"TekstV\">– kort beskrivelse af sagens område</p>\r\n<p class=\"TekstV\">– a-kassens navn.</p>\r\n<p class=\"TekstV\">Når akterne i sagerne sendes, skal de elektroniske filer navngives individuelt (”afgørelse”, ”klage” ”ledighedserklæring”, ”lønsedler” osv.). Formålet er at gøre det nemmere at visitere og behandle sagerne.</p>\r\n<p class=\"TekstV\">Wordfiler mv., der sendes, må ikke indeholde automatiske brevdatoer og andre makroer, der ændres efter, at de er sendt.</p>\r\n<p class=\"TekstV\">Akterne i en sag må alene indeholde oplysninger om det medlem, der skal have en sag behandlet, jf. forvaltningsloven og lov om behandling af personoplysninger (persondataloven). Navne og cpr.nr. på andre medlemmer af a-kassen må således ikke optræde i dokumenterne.</p>\r\n<p class=\"Tekstoverskrift\">Til § 5</p>\r\n<p class=\"TekstV\">Klagereglerne omfatter også a-kassernes afgørelser efter anden lovgivning, hvor der henvises til klagebestemmelserne i lov om arbejdsløshedsforsikring m.v. Det drejer sig f.eks. om afgørelser efter lov om en aktiv beskæftigelsesindsats.</p>\r\n<p class=\"Tekstoverskrift\">Til § 6</p>\r\n<p class=\"TekstV\">Denne vejledning erstatter vejledning nr. 79 af 1. september 2004 om klage over arbejdsløshedskassernes afgørelser.</p><div class=\"Givet\" id=\"Givet\"><p class=\"Givet\" align=\"center\">Arbejdsskadestyrelsen, den 6. juni 2011</p><p class=\"Sign1\" align=\"center\">Jørgen Kappel</p><p class=\"Sign2\" align=\"right\">/ Alhed Warberg</p></div>",
    "isHistorical": true,
    "editorialNotes": [
        "Vejledning af 6. juni 2011 om klage over a-kassernes afgørelser er genindlagt i retsinformation.dk den 23. juni 2011 på grund af fejl. I indledningen var bekendtgørelse om klage over a-kassernes afgørelser ved en fejl benævnt som »nr. 600 af 14. juni 2011«. Dette er rettet til: »nr. 648 af 6. juni 2011«."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/06/2011"
        },
        {
            "displayName": "Accession",
            "displayValue": "C20110921760"
        },
        {
            "displayName": "Entydig dokumentidentifikation",
            "displayValue": "BE004680"
        },
        {
            "displayName": "Dato for førstegangsindlæggelse",
            "displayValue": "16/06/2011"
        },
        {
            "displayName": "Dato for indlæggelse",
            "displayValue": "23/06/2011"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9217"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "06/06/2011"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdsskadestyrelsen"
        },
        {
            "displayName": "Ressortministeriets journalnummer",
            "displayValue": "11-22-0008"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}