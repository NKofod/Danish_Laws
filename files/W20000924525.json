{
    "id": 154128,
    "title": "Ankestyrelsens principafgørelse B-2-00 om særligt børnetilskud - børn født i udlandet - dødsfald - konkrete oplysninger - forholdene i hjemlandet - udlændingemyndighederne - dokumentation",
    "documentTypeId": "240",
    "isSagsforlobPeriodValid": true,
    "shortName": "KEN nr 9245 af 15/05/2000",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse B-2-00 om særligt børnetilskud - børn født i udlandet - dødsfald - konkrete oplysninger - forholdene i hjemlandet - udlændingemyndighederne - dokumentation</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En udenlandsk mand var berettiget til særligt børnetilskud til sine to børn, idet det blev fundet tilstrækkelig sandsynliggjort, at børnenes mor var død. På grund af forholdene i hjemlandet havde faderen ingen egentlig dokumentation for sine, moderens eller børnenes forhold.</p>\r\n   <p class=\"TekstGenerel\">Ankestyrelsen lagde vægt på, at manden allerede i forbindelse med sin asylansøgning afgav konkrete oplysninger om sine børn og hvor, hvornår og hvordan børnenes mor var død, samt at der ikke var forhold, der talte imod denne forklaring. På denne baggrund var det muligt at vurdere forholdene, da børnene nogle år senere kom til Danmark.</p>\r\n   <p class=\"TekstGenerel\">Ankestyrelsen fandt således, at det på grundlag af de konkrete oplysninger om slægtskab og dødsfald i udlændingemyndighedernes akter ansås for overvejende sandsynligt, at betingelserne var opfyldt.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om børnetilskud og forskudsvis udbetaling af børnebidrag - lovbekendtgørelse nr. 707 af 25. august 1995 - § 4, stk. 3, nr. 2</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning nr. 42 af 30. januar 1996 om børnetilskud og forskudsvis udbetaling af børnebidrag - pkt. 14</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En mand fra Somalia søgte asyl i Danmark i 1993-94 og oplyste i forbindelse hermed, at hans hustru døde i 1991 og at han havde 3 børn med hende. Den nuværende hustru oplyste i forbindelse med ansøgning om familiesammenføring, at den ene af sønnerne fra det tidligere ægteskab var død.</p>\r\n<p>Efter familiesammenføring søgte manden særligt børnetilskud til de to børn.</p>\r\n<p>Kommunen afslog ansøgningen med henvisning til, at der ikke forelå dokumentation for, hvem moderen var samt dødsattest på hende. Nævnet tiltrådte afvisning med henvisning til, at det ikke var dokumenteret, at den afdøde var mor til drengene.</p>\r\n<p>I forbindelse med anke til Ankestyrelsen blev sagen tilbagesendt, idet kommunen og nævnet måtte tage stilling til, om det efter en konkret vurdering måtte anses for overvejende sandsynligt, at børnenes mor var død.</p>\r\n<p>Under genbehandlingen indhentede mandens advokat udtalelse fra en bekendt af familien, og det fremgik af udtalelsen, at ansøgerens hustru døde i 1991, og at han havde 3 børn med hende.</p>\r\n<p>Kommunen og nævnet fandt fortsat ikke dokumentation for, at betingelserne for særligt børnetilskud var opfyldt.</p>\r\n<p>I anken blev det bl.a. anført, at det på grund af forholdene i det område, hvor den tidligere hustru døde, ikke var muligt at skaffe dødsattester. De indhentede vidneudsagn og ansøgerens egen forklaring dokumenterede, at hustruen var død. Der var ikke i sagen noget, der kunne begrunde tvivl om, hvorvidt hustruen var mor til børnene, så hvis tvivl herom skulle rejses nu, måtte dette begrundes.</p>\r\n<p>Sagen blev behandlet i principielt møde med henblik på afklaring af, hvilke krav, der kan stilles til dokumentation for, at betingelserne i § 4 er opfyldt.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at manden var berettiget til særligt børnetilskud til de to børn, jf. børnetilskudslovens § 4, stk. 3, nr. 2, hvorefter der kan ydes særligt børnetilskud, når kun en af barnets forældre lever.</p>\r\n<p>Begrundelsen herfor var, at det måtte anses for tilstrækkeligt sandsynliggjort, at børnenes mor var død, og der var herved lagt vægt på de oplysninger, der var fremkommet, da manden søgte asyl her i landet og siden, samt at der ikke var forhold, der talte imod denne forklaring.</p>\r\n<p>Ankestyrelsen fandt således, at der i tilfælde, hvor der på grund af forholdene i hjemlandet, ikke kunne skaffes egentlig dokumentation for at betingelserne i § 4 i børnetilskudsloven var opfyldt om f.eks. slægtskab og om den ene af forældrenes død, måtte foretages en konkret vurdering af, om det var overvejende sandsynligt, at betingelserne var opfyldt. Der kunne i den forbindelse lægges stor vægt på, hvad der blev oplyst under asylsagens behandling og lagt til grund ved udlændingemyndighedernes afgørelse heraf.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20000924525"
        },
        {
            "displayName": "Entydig dokumentidentifikation",
            "displayValue": "BS006927"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9245"
        },
        {
            "displayName": "År for udstedelse",
            "displayValue": "2000"
        },
        {
            "displayName": "Dato for underskrift",
            "displayValue": "15/05/2000"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 370069-99"
        },
        {
            "displayName": "Stikord",
            "displayValue": "B-2-00"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}