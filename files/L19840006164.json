{
    "id": 54458,
    "title": "Bekendtgørelse af aftalememorandum af 2. december 1982 med Storbritannien om fakturering og opkrævning af afgifter pålagt af Danmark i forbindelse med fælles finansiering af visse luftfartstjenester i Grønland og på Færøerne ",
    "documentTypeId": "220",
    "isSagsforlobPeriodValid": false,
    "shortName": "BKI nr 61 af 17/08/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af aftalememorandum af 2.  \r\n\r\n december 1982 med Storbritannien om fakturering og opkrævning af afgifter  \r\n\r\n pålagt af Danmark i forbindelse med fælles finansiering af visse  \r\n\r\n luftfartstjenester i Grønland og på Færøerne </H1>  \r\n\r\n<P></P>  \r\n\r\n<BR>  \r\n\r\n<P>AFTALEMEMORANDUM MELLEM REGERINGERNE I KONGERIGET DANMARK OG DET FORENEDE  \r\n\r\n KONGERIGE STORBRITANNIEN OG NORDIRLAND OM DET FORENEDE KONGERIGETS  \r\n\r\n FAKTURERING OG OPKRÆVNING AF EN ROUTE AFGIFTER PÅLAGT AF DANMARK </P>  \r\n\r\n<P>Regeringerne i Kongeriget Danmark og Det forenede Kongeriget  \r\n\r\n Storbritannien og Nordirland har indgået dette aftalememorandum ud fra et  \r\n\r\n ønske om at udfærdige en aftale om fakturering og opkrævning af afgifter, der  \r\n\r\n pålægges af den danske regering efter anmodning fra den internationale civile  \r\n\r\n luftfartsorganisations (ICAO's) råd i henhold til art. XIV i aftale om  \r\n\r\n fællesfinansiering af visse luftfartstjenester i Grønland og på Færøerne, som  \r\n\r\n blev fremlagt til underskrift i Geneve den 25. september 1956, som ændret ved  \r\n\r\n protokollen, der blev fremlagt til underskrift i Montreal den 3. november  \r\n\r\n 1982 (&#187;Aftalen&#171;), og som krævet i Rekommendation nr. 7 fra den 2.  \r\n\r\n konference om de dansk-islandske fællesfinansieringsaftaler af 1956. </P>  \r\n\r\n<P>1.1. Regeringen i Det forenede Kongerige vil under forudsætning af den  \r\n\r\n nødvendige godkendelse fra Parlamentet udfærdige bestemmelser om opkrævning  \r\n\r\n af afgifter (inkl. det gebyr, der henvises til i stk. 2.5.) for  \r\n\r\n luftfartstjenester, som Danmarks regering i henhold til aftalen stiller til  \r\n\r\n rådighed, således at de nævnte afgifter bliver betalt til  \r\n\r\n luftfartsmyndighederne i Det forenede Kongerige (&#187;de britiske  \r\n\r\n myndigheder&#171;) af brugeren af det enkelte luftfartøj, uanset hvor det er  \r\n\r\n registreret, og </P>  \r\n\r\n<UL CLASS=PLAIN-LIST>  \r\n\r\n<LI>a) som flyver mellem Europa og Nordamerika, og </LI>  \r\n\r\n<LI>b) som på et hvilket som helst tidspunkt under flyvningen befinder sig i  \r\n\r\n et område nord for den 45. nordlige breddegrad mellem 15 grader og 50 grader  \r\n\r\n vestlig længde, og </LI>  \r\n\r\n<LI>c) for hvilken flyvning der er indgivet flyveplan til rette  \r\n\r\n lufttrafikkontrolenhed, såfremt flyveplanen vedrører luftfartøjets flyvning i  \r\n\r\n det berørte område. </LI>  \r\n\r\n</UL>  \r\n\r\n<P>1.2. Flyvning mellem nedennævnte områder skal, for så vidt de opfylder  \r\n\r\n betingelsen i stk. 1.1. c), også tages i betragtning og skal beregnes som  \r\n\r\n følger: </P>  \r\n\r\n<P>Grønland og Canada, Grønland og Amerikas forenede Stater, Grønland og  \r\n\r\n Island eller Island og Europa - med en tredjedel af flyvningen; Grønland og  \r\n\r\n Europa, Island og Canada eller Island og Amerikas forenede Stater - med to  \r\n\r\n tredjedele af flyvningen; flyvning til eller fra Europa eller Island, der  \r\n\r\n uden at passere Nordamerikas kyst passerer 30 grader vestlig længde nord for  \r\n\r\n den 45. nordlige breddegrad - med en tredjedel af flyvningen. </P>  \r\n\r\n<P>For stk. 1.1. og 1.2. gælder følgende: </P>  \r\n\r\n<UL CLASS=PLAIN-LIST>  \r\n\r\n<LI>a) en flyvning vil blive medregnet, selvom stedet for start eller landing  \r\n\r\n ikke er nævnt i pkt. 1.1. eller 1.2., </LI>  \r\n\r\n<LI>b) &#187;Europa&#171; omfatter ikke Island eller Azorerne. </LI>  \r\n\r\n</UL>  \r\n\r\n<P>2.1. I henhold til ovennævnte vil de britiske myndigheder fakturere og  \r\n\r\n opkræve afgifter og gebyrer i henhold til denne aftale med hensyn til  \r\n\r\n flyvninger foretaget den 1. januar 1983 eller senere. </P>  \r\n\r\n<P>2.2. Afgiftssatsen for hver enkelt flyvning foretaget den 1. januar 1983  \r\n\r\n eller senere er pund 8,81 p, hvilket er den sats i pund sterling, der ifølge  \r\n\r\n meddelelse fra Danmarks regering til Det forenede Kongeriges regering svarer  \r\n\r\n til den sats, ICAO's råd har fastsat. </P>  \r\n\r\n<P>2.3. Afgiftssatsen fastsat i stk. 2.2. vil være gældende for hvert af de  \r\n\r\n efterfølgende år efter 1983, medmindre den ændres i overensstemmelse med stk.  \r\n\r\n 2.4. </P>  \r\n\r\n<P>2.4. Såfremt ICAO's råd beslutter, at afgiftssatsen skal ændres, vil  \r\n\r\n Danmarks regering meddele Det forenede Kongeriges regering den nye sats  \r\n\r\n omregnet til pund sterling. Herudover kan Danmarks regering, såfremt der på  \r\n\r\n noget tidspunkt sker en væsentlig ændring i valutakursen mellem den danske  \r\n\r\n krone og pund sterling, meddele Det forenede Kongeriges regering satsen i  \r\n\r\n pund sterling efter den nye kurs. I denne henseende vil en ændring på mindre  \r\n\r\n en 10% i værdien af pund sterling i relation til den danske krone ikke blive  \r\n\r\n anset for væsentlig. Danmarks regering er indforstået med, at der skal hengå  \r\n\r\n mindst tre måneder mellem meddelelsen om en ændring og tidspunktet for  \r\n\r\n ikrafttræden af de nødvendige ændringen til bestemmelserne anført i stk. 1.1.  \r\n\r\n</P>  \r\n\r\n<P>2.5. I forbindelse med fakturering til brugeren vil de britiske  \r\n\r\n myndigheder til afgiften lægge et gebyr, der ikke må overstige 5% af  \r\n\r\n afgiften, til dækning af de britiske m yndigheders udgifter i forbindelse med  \r\n\r\n opkrævning og fakturering (ud over omkostningerne anført i stk. 4.4.). De  \r\n\r\n britiske myndigheder vil fra tid til anden informere luftfartsdirektoratet i  \r\n\r\n Danmark (&#187;LFD&#171;) om grundlaget for udregning af gebyret. </P>  \r\n\r\n<P>3.1. Brugerens ydelse forfalder til betaling ved udførelsen af den  \r\n\r\n pågældende flyvning og er betalbar i pund sterling til de britiske  \r\n\r\n myndigheder af den person, som er bruger af luftfartøjet på tidspunktet for  \r\n\r\n den pågældende flyvning. Hvis der skulle opstå tvivl om, hvem der er  \r\n\r\n brugeren, kan de britiske myndigheder meddele den formodede ejer på  \r\n\r\n tidspunktet for flyvningen, at de vil anse ham som bruger, indtil han kan  \r\n\r\n bevise, at en anden person er brugeren, og at han, indtil han beviser dette,  \r\n\r\n er forpligtet til at betale. Alle henvisninger til &#187;brugeren&#171; i  \r\n\r\n dette Memorandum skal forstås i overensstemmelse hermed. </P>  \r\n\r\n<P>3.2. De beløb, der modtages af de britiske myndigheder i henhold til denne  \r\n\r\n aftale (bortset fra gebyrerne anført i stk. 2.5.), skal een gang om måneden  \r\n\r\n overføres i pund sterling af de britiske myndigheder til LFD med angivelse af  \r\n\r\n det totale beløb, der overføres, opdelt efter brugernes nationalitet. Det  \r\n\r\n forenede Kongeriges regering vil lette overførslen af de anførte beløb i pund  \r\n\r\n sterling i Danmark. </P>  \r\n\r\n<P>4.1. LFD vil en gang ugentligt informere de britiske myndigheder om  \r\n\r\n flyvninger gennem Sondrestrom flyveinformationsregion med oplysninger om  \r\n\r\n følgende enkeltheder: </P>  \r\n\r\n<UL CLASS=PLAIN-LIST>  \r\n\r\n<LI>a) burger/ejers navn. </LI>  \r\n\r\n<LI>b) dato for flyvningen, </LI>  \r\n\r\n<LI>c) om muligt flyvningens nummer; ellers det pågældende luftfartøjs  \r\n\r\n nationalitet og registrering, </LI>  \r\n\r\n<LI>d) udgangspunkt og destination for flyvningen, </LI>  \r\n\r\n<LI>e) om muligt luftfartøjets type, under forudsætning af,at disse  \r\n\r\n oplysninger ikke skal afgives, såfremt luftfartøjet under flyvningen passerer  \r\n\r\n FIR-grænsen til Shanwick Oceanic flyveinformationsregion. </LI>  \r\n\r\n</UL>  \r\n\r\n<P>4.2. De to regeringer skal bestræbe sig på at indhente lignende  \r\n\r\n oplysninger til brug for de britiske myndigheder for så vidt angår flyvninger  \r\n\r\n omfattet af denne aftale, som gennemflyver flyveinformationsregioner, der  \r\n\r\n administreres af andre regeringer, og som strækker sig nord for den 45.  \r\n\r\n nordlige breddegrad bortset fra de flyvninger, hvor luftfartøjet passerer  \r\n\r\n Fir-grænsen til Sondrestrom eller Shanwick Oceanic flyveinformationsregioner.  \r\n\r\n</P>  \r\n\r\n<P>4.3. Det forenede Kongeriges regering vil sikre, at de britiske  \r\n\r\n myndigheder gør deres yderste for at indkassere de skyldige beløb i henhold  \r\n\r\n til stk. 1.1., og at de britiske myndigheder med inkasseringen af de skyldige  \r\n\r\n beløb, rådfører sig med LFD med henblik på den bedste fremgangsmåde. Danmarks  \r\n\r\n regering anerkender Det forenede Kongeriges domstoles kompetence til at  \r\n\r\n indkassere de skyldige beløb, uanset den pågældende luftfartøjsbrugers  \r\n\r\n nationalitet,og uanset hvor de n betalingspligtige handling fandt sted. </P>  \r\n\r\n<P>4.4. De britiske myndigheder er ikke forpligtet til at tilbageholde noget  \r\n\r\n luftfartøj eller til at iværksætte retssager for at inddrive skyldige beløb,  \r\n\r\n ligesom de britiske myndigheder ikke vil tage nogen af disse forholdsregler i  \r\n\r\n anvendelse uden luftfartsdirektoratets samtykke. Såfremt de britiske  \r\n\r\n myndigheder tager forholdsregler i anvendelse med luftfartsdirektoratets  \r\n\r\n samtykke, skal Danmarks regering holde de britiske myndigheder skadesløs for  \r\n\r\n alle omkostninger og andre udgifter opstået i forbindelse hermed samt for  \r\n\r\n ethvert retligt erstatningsansvar i forbindelse med tilbageholdelsen af  \r\n\r\n luftfartøjet, uanset hvordan sådanne omkostninger, udgifter eller  \r\n\r\n erstatningsansvar måtte opstå. </P>  \r\n\r\n<P>4.4. De to regeringer kan beslutte, at bestræbelser i henhold til denne  \r\n\r\n aftale på at indkassere et bestemt skyldigt beløb skal indstilles, hvorefter  \r\n\r\n sagen skal afgøres i overensstemmelse med aftaler, der er eller vil blive  \r\n\r\n fastsat i henhold til overenskomsten. </P>  \r\n\r\n<P CLASS=PUNKT> <B>5.</B> Det forenede Kongeriges regering skal pålægge de  \r\n\r\n britiske myndigheder dels at føre nøje regnskab over deres indtægter i  \r\n\r\n forbindelse med denne aftale, dels at tillade LFD og ICAO at kontrollere  \r\n\r\n disse regnskaber med dertil hørende bilag med rimelige mellemrum. Regnskabet  \r\n\r\n og bilagene skal opbevares af de britiske myndigheder med henblik herpå  \r\n\r\n indtil tre år efter det tidspunkt, hvor brugeren var forpligtet til at  \r\n\r\n betale. </P>  \r\n\r\n<P CLASS=PUNKT> <B>6.</B> Denne aftale finder ikke anvendelse på militære  \r\n\r\n luftfartøjer. Et luftfartøj, der er optaget på et lands civile  \r\n\r\n luftfartøjsregister, anses ikke som militært luftfartøj. </P>  \r\n\r\n<P>7.1. Denne aftale kan opsiges skriftligt af hver af regeringerne med ikke  \r\n\r\n under 12 måneders varsel, idet opsigelsen af aftalen først har gyldighed fra  \r\n\r\n den sidste dag i det år, der følger efter det år, i hvilket opsigelsen blev  \r\n\r\n meddelt. </P>  \r\n\r\n<P>7.2. Denne aftale skal gennemgås af de to regeringer efter ønske fremsat  \r\n\r\n af een af parterne, såfremt aftalen opsiges af een af parterne, eller såfremt  \r\n\r\n der sker væsentlig ændring i arbejdsgangen vedrørende aftalen. </P>  \r\n\r\n<P CLASS=PUNKT> <B>8.</B> Uoverensstemmelser mellem de to regeringer i  \r\n\r\n forbindelse med fortolkningen eller anvendelsen af denne aftale skal afgøres  \r\n\r\n ved henvisning til en voldgiftsmand udpeget af begge regeringer i fællesskab,  \r\n\r\n eller, hvis regeringerne ikke kan opnå enighed om en voldgiftsmand, der kan  \r\n\r\n accepteres af begge parter, af præsidenten for Europa-domstolen, forudsat han  \r\n\r\n er hverken britisk eller dansk statsborger, eller, såfremt han er statsborger  \r\n\r\n i et af disse lande, af den dommer, der har den næststørste anciennitet i  \r\n\r\n henhold til art. 6 i procedurereglerne for denne domstol, og som ejheller er  \r\n\r\n britisk eller dansk statsborger. De to regeringer skal rette sig efter  \r\n\r\n voldgiftsmandens afgørelser. </P>  \r\n\r\n<P>London, 2. december 1982 </P>  \r\n\r\n<P>For regeringen i Kongeriget Danmark </P>  \r\n\r\n<P>I.J. Kelland </P>  \r\n\r\n<P>For regeringen i Det forenede Kongerige Storbritannien og Nordirland </P>  \r\n\r\n<P>J.W.D. Gray </P>  \r\n\r\n<P>Aftalememorandummet trådte ifølge stk. 2.1. i kraft den 1. januar </P>  \r\n\r\n<P>1983. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 17. august 1984  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>UFFE ELLEMANN-JENSEN </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/11/1984"
        },
        {
            "displayName": "Accession",
            "displayValue": "L19840006164"
        },
        {
            "displayName": "Entydig dokumentidentifikation",
            "displayValue": "CM013339"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "61"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "17/08/1984"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Trafikministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 93.B.37.C."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}