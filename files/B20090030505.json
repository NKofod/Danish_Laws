{
    "id": 124271,
    "title": "Bekendtgørelse om vaccination mod bluetongue, serotype 8, i 2009",
    "documentTypeId": "60",
    "isSagsforlobPeriodValid": true,
    "shortName": "BEK nr 305 af 22/04/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om vaccination mod bluetongue, serotype 8, i 2009</p>\r\n      <p class=\"Indledning2\">I medfør af § 4, § 30, stk. 1, § 33, § 53, stk. 1, og § 70, stk. 3, i lov nr. 432 af 9. juni 2004 om hold af dyr, og § 4, stk. 2, og § 38, stk. 4, i lov nr. 433 af 9. juni 2004 om dyrlæger, fastsættes:</p>\r\n      <p class=\"ParagrafGruppeOverskrift\"><span id=\"Kap0_X1\">Anvendelsesområde og definitioner</span></p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Denne bekendtgørelse finder anvendelse ved vaccination af kvæg, får og geder mod bluetongue i 2009.</p>\r\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Bekendtgørelsen gælder ikke kvæg får og geder, der anvendes til forskningsformål af Veterinærinstituttet ved Danmarks Tekniske Universitet, Afdeling for Virologi, Lindholm.</p>\r\n      <p class=\"Stk2\"><span class=\"StkNr\" id=\"Par1_Stk3\">Stk. 3.</span> Efter ansøgning kan fødevareregionen på nærmere fastsatte vilkår tillade vaccination mod bluetongue, serotype 8, af andre modtagelige arter end kvæg, får og geder.</p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> I denne bekendtgørelse forstås ved:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par2_Stk1_Num1\">1)</span> »Vaccinationskampagne«: Lovpligtig vaccination af kvæg, får og geder mod bluetongue i hele landet i perioden 15. februar til 31. december 2009.</p>\r\n          <p class=\"Liste1\"><span class=\"Liste1Nr\" id=\"Par2_Stk1_Num2\">2)</span> »Kvæg«: Husdyr af arten Bos taurus.</p>\r\n          <p class=\"Liste1\"><span class=\"Liste1Nr\" id=\"Par2_Stk1_Num3\">3)</span> »Bluetongue«: Bluetongue, serotype 8, der er en vektoroverført sygdom forårsaget af et orbivirus.</p>\r\n          <p class=\"Liste1\"><span class=\"Liste1Nr\" id=\"Par2_Stk1_Num4\">4)</span> »Basisvaccineret« eller »basisvaccination«: Kvæg, der er vaccineret to gange med 25-35 dages interval, samt får og geder, der er vaccineret mindst en gang.</p>\r\n          <p class=\"Liste1\"><span class=\"Liste1Nr\" id=\"Par2_Stk1_Num5\">5)</span> »Ejeren eller den ansvarlige«: Enhver fysisk eller juridisk person, der ejer kvæg, får eller geder eller holder disse for andre, uanset om der er tale om en erhvervsmæssig aktivitet eller ej.</p>\r\n          <p class=\"Liste1\"><span class=\"Liste1Nr\" id=\"Par2_Stk1_Num6\">6)</span> »Vaccinationsring«: To eller flere ejere eller ansvarlige for besætninger, der efter aftale bistår hinanden med at vaccinere de pågældende besætningers kvæg, får og geder mod bluetongue.</p>\r\n        </div>\r\n      </p>\r\n      <p class=\"ParagrafGruppeOverskrift\"><span id=\"Kap0_X2\">Ordinering af vaccine mod bluetongue</span></p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Vaccine til brug ved vaccination mod bluetongue under vaccinationskampagnen ordineres efter reglerne i bekendtgørelse om dyrlægers anvendelse, udlevering og ordinering af lægemidler til dyr.</p>\r\n      <p class=\"ParagrafGruppeOverskrift\"><span id=\"Kap0_X3\">Vaccination af kvæg, får og geder</span></p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Ejeren eller den ansvarlige for kvæg, får og geder skal under vaccinationskampagnen sørge for, at dyrene i besætningen er vaccineret mod bluetongue i følgende omfang:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par4_Stk1_Num1\">1)</span> Kvæg, får og geder, der er basisvaccineret mod bluetongue i 2008, skal senest 365 dage efter basisvaccination på ny være vaccineret mod bluetongue.</p>\r\n          <p class=\"Liste1\"><span class=\"Liste1Nr\" id=\"Par4_Stk1_Num2\">2)</span> Kvæg, får og geder, der ikke er basisvaccineret mod bluetongue, eller hvor der er gået mere end 365 dage siden sidste vaccination, skal basisvaccineres mod bluetongue. Kvæg skal senest være basisvaccineret den 31. maj 2009, mens får og geder skal være basisvaccineret senest den 31. august 2009. Dyrene skal være mindst 30 dage gamle, når de vaccineres.</p>\r\n          <p class=\"Liste1\"><span class=\"Liste1Nr\" id=\"Par4_Stk1_Num3\">3)</span> Kalve, lam og kid, der fødes senere i kalenderåret, eller som på grund af alder ikke har kunnet vaccineres som nævnt i nr. 2, skal senest være basisvaccineret mod bluetongue, når de er fire måneder. Dyrene skal være mindst 30 dage gamle, når de vaccineres.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Uanset stk. 1 kan ejeren eller den ansvarlige undlade at vaccinere:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par4_Stk2_Num1\">1)</span> Kvæg, får og geder på ejendomme, hvor der til enhver tid under vaccinationskampagnen er 9 dyr eller derunder.</p>\r\n          <p class=\"Liste1\"><span class=\"Liste1Nr\" id=\"Par4_Stk2_Num2\">2)</span> Kalve, bortset fra kalve født i mælkeleverende besætninger, der ikke kan nå at blive basisvaccineret inden udbinding eller senest den 31. maj 2009.</p>\r\n          <p class=\"Liste1\"><span class=\"Liste1Nr\" id=\"Par4_Stk2_Num3\">3)</span> Kvæg, der afgræsser naturarealer, og som er omfattet af en dispensation fra § 2, stk. 4, i bekendtgørelse om mærkning, registrering og flytning af kvæg, svin, får og geder.</p>\r\n          <p class=\"Liste1\"><span class=\"Liste1Nr\" id=\"Par4_Stk2_Num4\">4)</span> Tyre, som er opstaldet på godkendte sædopsamlingsstationer, og hvis sæd anvendes til kunstig sædoverføring.</p>\r\n        </div>\r\n      </p>\r\n      <p class=\"ParagrafGruppeOverskrift\"><span id=\"Kap0_X4\">Krav til udførelse, attestation og registrering af vaccination</span></p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Følgende må vaccinere kvæg, får og geder mod bluetongue under vaccinationskampagnen:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par5_Stk1_Num1\">1)</span> Autoriserede dyrlæger.</p>\r\n          <p class=\"Liste1\"><span class=\"Liste1Nr\" id=\"Par5_Stk1_Num2\">2)</span> Ejeren eller den ansvarlige for besætningen og dennes ansatte må vaccinere dyr i besætningen, hvis den eller de nævnte personer opfylder betingelserne i § 7 i bekendtgørelse om dyreejeres anvendelse af lægemidler til dyr og fødevarevirksomheders egenkontrol med restkoncentrationer.</p>\r\n          <p class=\"Liste1\"><span class=\"Liste1Nr\" id=\"Par5_Stk1_Num3\">3)</span> Ejeren eller den ansvarlige for en besætning, som opfylder betingelserne i § 7 i bekendtgørelse om dyreejeres anvendelse af lægemidler til dyr og fødevarevirksomheders egenkontrol med restkoncentrationer, kan bistå ved vaccination af dyr i andre besætninger, der er tilknyttet en vaccinationsring, som den pågældende person selv er tilknyttet. Vaccinationsringen skal senest 8 dage inden påbegyndt vaccination og ikke senere end 1. november 2009 være anmeldt til fødevareregionen med oplysning om, hvilke besætninger der indgår i vaccinationsringen med angivelse af navne, adresser og CHR-numre.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Efter vaccinationen er afsluttet skal dyrlægen, der har forestået vaccination efter stk. 1, nr. 1, straks udfærdige, underskrive og udlevere en vaccinationsattest, der indeholder oplysning om CKR-numre på vaccinerede dyr og vaccinationsdato(er), til ejeren eller den ansvarlige for besætningen.</p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Ejeren eller den ansvarlige for en vaccineret kvægbesætning skal senest 7 dage efter, at vaccinationen er afsluttet:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par6_Stk1_Num1\">1)</span> Indføre oplysninger i besætningsregisteret om hvert enkelt vaccineret dyr med angivelse af CKR-nummer og vaccinationsdato(er) og</p>\r\n          <p class=\"Liste1\"><span class=\"Liste1Nr\" id=\"Par6_Stk1_Num2\">2)</span> foretage elektronisk registrering af de oplysninger, der er nævnt i nr. 1, i CHR.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Uanset bestemmelsen i stk. 1, nr. 2, kan ejeren eller den ansvarlige for besætningen i stedet indsende kopi af de oplysninger, der er nævnt i stk. 1, nr. 1, til RYK, hvorefter RYK foretager elektronisk registrering af oplysningerne i CHR. Ejeren eller den ansvarlige for besætningen skal indsende vaccinationsoplysninger senest 7 dage efter, at vaccinationen er afsluttet, og RYK skal registrere vaccinationsoplysningerne i CHR senest 10 arbejdsdage efter modtagelsen.</p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Ejeren eller den ansvarlige for en vaccineret fåre- eller gedebesætning skal senest 7 dage efter, at vaccinationen er afsluttet:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par7_Stk1_Num1\">1)</span> Indføre oplysninger i besætningsregisteret om hvert enkelt vaccineret dyr med angivelse af CKR-nummer og vaccinationsdato og</p>\r\n          <p class=\"Liste1\"><span class=\"Liste1Nr\" id=\"Par7_Stk1_Num2\">2)</span> foretage elektronisk registrering af vaccinationen i CHR med angivelse af besætningsnummer, vaccinationsdato, antal vaccinerede dyr og antallet af dyr i besætningen på vaccinationstidspunktet.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Uanset bestemmelsen i stk. 1, nr. 2, kan ejeren eller den ansvarlige for besætningen i stedet indsende kopi af de oplysninger, der er nævnt i stk. 1, nr. 2, til RYK, hvorefter RYK foretager elektronisk registrering af oplysningerne i CHR. Reglerne i § 6, stk. 2, 2. pkt., finder tilsvarende anvendelse.</p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Ejeren eller den ansvarlige for besætningen skal opbevare kopi af besætningsregisteret med oplysning om hvert enkelt vaccineret dyr med angivelse af CKR-nummer og vaccinationsdato(er) i 5 år fra vaccinationen er afsluttet.</p>\r\n      <p class=\"ParagrafGruppeOverskrift\"><span id=\"Kap0_X5\">Offentligt tilsyn ved manglende vaccination mod bluetongue</span></p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Besætninger med kvæg, får og geder, som skal vaccineres, og som ved vaccinationskampagnens ophør ikke er behørigt vaccineret mod bluetongue, jf. § 4, kan sættes under offentligt tilsyn af fødevareregionen.</p>\r\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> Er enkelte dyr i en besætning ikke behørigt vaccineret, kan fødevareregionen sætte det eller de berørte dyr under offentligt tilsyn, og ejeren eller den ansvarlige skal notere det i besætningsregisteret.</p>\r\n      <p class=\"Stk2\"><span class=\"StkNr\" id=\"Par9_Stk3\">Stk. 3.</span> Fødevareregionen kan efter ansøgning ophæve det offentlige tilsyn, når ejeren eller den ansvarlige dokumenterer, at alle dyr i besætningen er behørigt vaccineret mod bluetongue.</p>\r\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Besætninger, der er under offentligt tilsyn, jf. § 9, stk. 1, må ikke til- eller fraføres dyr til levebrug eller avlsmateriale. Tilsvarende må enkelte dyr, der er under offentligt tilsyn, jf. § 9, stk. 2, ikke fraføres besætningen til levebrug eller til- eller fraføres avlsmateriale.</p>\r\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> Dog kan fødevareregionen på nærmere fastsatte vilkår tillade, at dyr til levebrug føres til og fra besætningen, hvis det forinden er dokumenteret, at det enkelte dyr er behørigt vaccineret, jf. § 4.</p>\r\n      <p class=\"ParagrafGruppeOverskrift\"><span id=\"Kap0_X6\">Betaling for vaccination mv.</span></p>\r\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Alle udgifter til vaccination mod bluetongue er Fødevarestyrelsen uvedkommende.</p>\r\n      <p class=\"ParagrafGruppeOverskrift\"><span id=\"Kap0_X7\">Straf og ikrafttræden</span></p>\r\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Med bøde straffes den, som overtræder:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par12_Stk1_Num1\">1)</span> § 4, stk. 1, og §§ 5-8, § 9, stk. 2, og § 10, stk. 1, eller</p>\r\n          <p class=\"Liste1\"><span class=\"Liste1Nr\" id=\"Par12_Stk1_Num2\">2)</span> vilkår fastsat i medfør af § 1, stk. 3, og § 10, stk. 2.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par12_Stk2\">Stk. 2.</span> Straffen kan stige til fængsel i indtil 2 år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par12_Stk2_Num1\">1)</span> forvoldt skade på menneskers eller dyrs sundhed eller fremkaldt fare herfor, eller</p>\r\n          <p class=\"Liste1\"><span class=\"Liste1Nr\" id=\"Par12_Stk2_Num2\">2)</span> opnået eller tilsigtet opnået en økonomisk fordel for den pågældende selv eller andre, herunder ved besparelser.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par12_Stk3\">Stk. 3.</span> Der kan pålægges selskaber mv. (juridiske personer) strafansvar efter reglerne i straffelovens 5. kapitel.</p>\r\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> Bekendtgørelsen træder i kraft den 1. maj 2009.</p>\r\n      <p class=\"Stk2\"><span class=\"StkNr\" id=\"Par13_Stk2\">Stk. 2.</span> Samtidig ophæves bekendtgørelse nr. 107 af 11. februar 2009 om vaccination mod bluetongue, serotype 8, i 2009.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Fødevarestyrelsen, den 22. april 2009</I></P><P CLASS=SIGN1 ALIGN=\"CENTER\">P.S.V.<BR>Jan Mousing</P><P CLASS=SIGN2 ALIGN=\"RIGHT\">/ Christian Strøyer</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/04/2009"
        },
        {
            "displayName": "Accession",
            "displayValue": "B20090030505"
        },
        {
            "displayName": "Entydig dokumentidentifikation",
            "displayValue": "AH003330"
        },
        {
            "displayName": "Dato for førstegangsindlæggelse",
            "displayValue": "25/04/2009"
        },
        {
            "displayName": "Dato for indlæggelse",
            "displayValue": "25/04/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "305"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "22/04/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />Fødevarestyrelsen, j.nr. 2009-20-23-02661."
        },
        {
            "displayName": "Stikord",
            "displayValue": "Bluetongue, blå tunge, får, geder, kreatur, nødvaccination"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}