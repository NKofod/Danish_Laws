{
    "id": 49615,
    "title": "Bekendtgørelse af aftale af 1. juni 1994 mellem Miljøministeriet for Kongeriget Danmark og Ministeriet for Naturressourcer og Miljø for Republikken Hviderusland om samarbejde om miljøbeskyttelse ",
    "documentTypeId": "220",
    "isSagsforlobPeriodValid": false,
    "shortName": "BKI nr 26 af 09/03/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af aftale af 1. juni 1994 mellem  \r\n\r\n Miljøministeriet for Kongeriget Danmark og Ministeriet for Naturressourcer og  \r\n\r\n Miljø for Republikken Hviderusland om samarbejde om miljøbeskyttelse </H1>  \r\n\r\n<P></P>  \r\n\r\n<BR>  \r\n\r\n<P>Der er den 1. juni 1994 i København indgået en aftale mellem Danmark og  \r\n\r\n Hviderusland om samarbejde om miljøbeskyttelse. </P>  \r\n\r\n<P>Aftalen har følgende ordlyd: </P>  \r\n\r\n<P> <B>AFTALE MELLEM </B></P>  \r\n\r\n<P>MILJØMINISTERIET FOR </P>  \r\n\r\n<P>KONGERIGET DANMARK OG </P>  \r\n\r\n<P>MINISTERIET FOR NATURRESSOURCER </P>  \r\n\r\n<P>OG MILJØ </P>  \r\n\r\n<P>FOR REPUBLIKKEN HVIDERUSLAND </P>  \r\n\r\n<P>OM SAMARBEJDE </P>  \r\n\r\n<P>OM MILJØBESKYTTELSE </P>  \r\n\r\n<P>Parterne, som handler i den ånd, der kommer til udtryk i  \r\n\r\n &#187;Verdensnaturpagten&#171; og de afsluttende dokumenter fra Konferencen  \r\n\r\n om Miljø og Udvikling i Rio i 1992, </P>  \r\n\r\n<P>tager hensyn til behovet for at styrke det internationale samarbejde om  \r\n\r\n miljøbeskyttelse på regionalt såvel som globalt plan, </P>  \r\n\r\n<P>giver udtryk for deres vilje til bilateralt samarbejde herom, </P>  \r\n\r\n<P>er blevet enige om følgende: </P>  \r\n\r\n<P>Artikel 1 </P>  \r\n\r\n<P>Parterne vil opretholde og udvikle samarbejdet om miljøbeskyttelse,  \r\n\r\n rationel brug af naturressourcer og overførsel af teknologi og viden for at  \r\n\r\n sikre og tilvejebringe en stabil og økologisk bæredygtig udvikling. </P>  \r\n\r\n<P>Parterne vil samarbejde om og bistå med at forebygge økologiske trusler og  \r\n\r\n katastrofer, støtte tilrettelæggelsen af økologisk uddannelse og  \r\n\r\n videnskabeligt samarbejde samt udvikle særlige projekter om viden- og  \r\n\r\n teknologiudveksling på miljøområdet. </P>  \r\n\r\n<P>Samarbejdet baseres på en direkte og gensidig indsats fra de relevante  \r\n\r\n myndigheder og andre interesserede parter, herunder virksomheder,  \r\n\r\n institutioner og private organistioner. </P>  \r\n\r\n<P>Artikel 2 </P>  \r\n\r\n<P>Samarbejdet mellem de to parter omfatter især følgende områder: </P>  \r\n\r\n<P>- uddannelse, træning og videnskabeligt samarbejde på miljøområdet; </P>  \r\n\r\n<P>- miljøaspekter ved energiproduktion; </P>  \r\n\r\n<P>- behandling og genanvendelse af industri- og husholdningsaffald; </P>  \r\n\r\n<P>- vandmiljø og grundvandsbeskyttelse; </P>  \r\n\r\n<P>- naturbeskyttelse; </P>  \r\n\r\n<P>- tilvejebringelse af et lovgivningsmæssigt og juridisk grundlag; </P>  \r\n\r\n<P>- udveksling af information og data på miljøområdet; </P>  \r\n\r\n<P>- monitering: </P>  \r\n\r\n<P>- miljøbeskyttelse i industriområder og i byer; </P>  \r\n\r\n<P>- implementering af teknologi og økologisk forsvarlige materialer på  \r\n\r\n naturbeskyttelsesområdet. </P>  \r\n\r\n<P>Andre samarbejdsområder kan også overvejes indenfor rammerne af nærværende  \r\n\r\n aftale. </P>  \r\n\r\n<P>Projekter, der sigter på at afhjælpe allerede eksisterende miljøproblemer,  \r\n\r\n er omfattet af denne aftale. </P>  \r\n\r\n<P>Artikel 3 </P>  \r\n\r\n<P>Samarbejdet udmøntes i form af: </P>  \r\n\r\n<P>- etablering af fælles programmer og projekter; </P>  \r\n\r\n<P>- støtte til afholdelse af videnskabelige seminarer og symposier; </P>  \r\n\r\n<P>- støtte til træning inklusiv træning i udlandet af personale, udveksling  \r\n\r\n af specialister, videnskabsmænd og delegationer; </P>  \r\n\r\n<P>- udveksling af teknisk, videnskabelig og lovgivningsmæssig information  \r\n\r\n samt information om metoder. </P>  \r\n\r\n<P>Andre former for samarbejde på miljøområdet kan blive udviklet inden for  \r\n\r\n rammerne af denne aftale. </P>  \r\n\r\n<P>Artikel 4 </P>  \r\n\r\n<P>Indenfor rammerne af denne aftale kan der etableres og udvikles et direkte  \r\n\r\n samarbejde mellem danske og hviderussiske virksomheder, institutioner  \r\n\r\n og/eller private organisationer vedrørende gensidige programmer og/eller  \r\n\r\n projekter. </P>  \r\n\r\n<P>Artikel 5 </P>  \r\n\r\n<P>Med henblik på at sikre en effektiv gennemførelse af denne aftales  \r\n\r\n bestemmelser nedsætter parterne en permanent fælles dansk-hvide-russisk  \r\n\r\n arbejdsgruppe. Arbejdsgruppen drøfter emner og specielle projekter inden for  \r\n\r\n denne aftales rammer såvel som andre typer af aktiviteter vedrørende fælles  \r\n\r\n regionalt og globalt samarbejde på miljøområdet. </P>  \r\n\r\n<P>Møder i arbejdsgruppen om emner af gensidig interesse afholdes i Danmark  \r\n\r\n og i Hviderusland på baggrund af forudgående fælles aftale (dagsorden, antal  \r\n\r\n deltagere, varighed og sted for mødet etc.). </P>  \r\n\r\n<P>Artikel 6 </P>  \r\n\r\n<P>Rejseudgifter afholdes af den sendende part. Værtslandet dækker udgifter  \r\n\r\n til kost og logi, dagpenge og transport. </P>  \r\n\r\n<P>Artikel 7 </P>  \r\n\r\n<P>Alle yderligere forhandlinger, der måtte være nødvendige for  \r\n\r\n gennemførelsen af denne aftale, varetages for Kongeriget Danmark af  \r\n\r\n Miljøministeriet (København) og for Republikken Hviderusland af Ministeriet  \r\n\r\n for Naturressourcer og Miljø (Minsk), der hver især bemyndiger sine  \r\n\r\n repræsentanter. </P>  \r\n\r\n<P>Artikel 8 </P>  \r\n\r\n<P>Denne aftale træder i kraft ved undertegnelsen og forbliver i kraft i 5  \r\n\r\n år. Aftalen kan fornys eller ændres efter fælles skriftlig aftale mellem de  \r\n\r\n to parter. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Underskrevet i København, den 1. juni  \r\n\r\n 1994 i to eksemplarer på hvert </I> </P>  \r\n\r\n<P CLASS=UNDERSKREVET-AF ALIGN=CENTER>af sprogene dansk, engelsk og  \r\n\r\n hviderussisk og alle tre versioner </P>  \r\n\r\n vil være ligeværdige.  \r\n\r\n<P>For Miljøministeriet for </P>  \r\n\r\n<P>Kongeriget Danmark </P>  \r\n\r\n<P> <B>Svend Auken</B>  </P>  \r\n\r\n<P>Miljøminister for </P>  \r\n\r\n<P>Kongeriget Danmark </P>  \r\n\r\n<P>For Ministeriet for </P>  \r\n\r\n<P>Naturressourcer og Miljø </P>  \r\n\r\n<P>for Republikken Hviderusland </P>  \r\n\r\n<P> <B>Anatoly Dorofeev</B>  </P>  \r\n\r\n<P>Minister for Naturressourcer </P>  \r\n\r\n<P>og Miljø for </P>  \r\n\r\n<P>Republikken Hviderusland </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 9. marts 1995  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Niels Helveg Petersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/03/1995"
        },
        {
            "displayName": "Accession",
            "displayValue": "L19950002664"
        },
        {
            "displayName": "Entydig dokumentidentifikation",
            "displayValue": "CM008426"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "26"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "09/03/1995"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Miljøministeriet"
        },
        {
            "displayName": "Ressortministeriets journalnummer",
            "displayValue": "Miljømin. j.nr. M 1034-0086"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}