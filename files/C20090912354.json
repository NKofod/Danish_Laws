{
    "id": 123963,
    "title": "Skrivelse om Skattefri virksomhedsomdannelse – ejendomsavance - ændring af praksis – genoptagelse - styresignal",
    "documentTypeId": "200",
    "isSagsforlobPeriodValid": true,
    "shortName": "SKR nr 9123 af 07/03/2009",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om Skattefri virksomhedsomdannelse – ejendomsavance - ændring af praksis – genoptagelse - styresignal</p>\r\n      <p class=\"TekstV\">Ved Landsskatterettens kendelse af 19. september 2008, jf. SKM2008.875.LSR, blev skattemyndighedens ansættelse ændret i forbindelse med skattefri virksomhedsomdannelse, således at tab på ejendomme kan modregnes i fortjeneste på ejendomme i relation til beregning af aktiernes anskaffelsessum.</p>\r\n      <p class=\"TekstV\">Konsekvenserne af kendelsen - ændring af praksis</p>\r\n      <p class=\"TekstV\">Som følge af Landsskatterettens kendelse ændres praksis, således at ejendomsavancebeskatningslovens § 6, stk. 4, sammenholdt med virksomhedsomdannelseslovens § 4, stk. 2, 3. pkt., bevirker, at fradragsberettiget tab på fast ejendom efter ejendomsavancebeskatningsloven kan fratrækkes i skattepligtig gevinst på anden fast ejendom efter ejendomsavancebeskatningsloven ved opgørelse af aktiernes anskaffelsessum i en skattefri virksomhedsomdannelse. Fradraget kan ikke overstige den samlede fortjeneste på andre ejendomme, der indgår i det stiftede selskab.</p>\r\n      <p class=\"TekstV\">Genoptagelse</p>\r\n      <p class=\"TekstV\">Virksomheder, der efter den hidtidige praksis har set bort fra tab på fast ejendom i overensstemmelse med ejendomsavancebeskatningslovens § 6, stk. 4, ved beregning af aktiernes anskaffelsessum i en skattefri virksomhedsomdannelse, kan anmode om genoptagelse med henblik på at få korrigeret anskaffelsessummen. Dette gælder tillige selskaber, der efter den hidtidige praksis har opgjort aktiernes anskaffelsessum på samme måde i forbindelse med skattefri tilførsel af aktier jf. fusionsskattelovens § 15 d, stk. 4.</p>\r\n      <p class=\"TekstV\">Hvis aktierne efterfølgende er afstået eller overdraget med skattemæssig succession, vil korrektionen påvirke avanceopgørelsen eller anskaffelsessummen på de ved successionen vederlagte aktier.</p>\r\n      <p class=\"TekstV\">Frister for genoptagelse</p>\r\n      <p class=\"TekstV\">I henhold til skatteforvaltningslovens § 26, stk. 2, kan der ske ordinær genoptagelse, hvis anmodning herom fremsættes senest den 1. maj i det fjerde år efter indkomstårets udløb.</p>\r\n      <p class=\"TekstV\">Hvis fristen for ordinær genoptagelse i skatteforvaltningslovens § 26, stk. 2, er udløbet, kan der i henhold til skatteforvaltningslovens § 27, stk. 1, nr. 7, ske ekstraordinær genoptagelse såfremt hidtidig praksis er endeligt underkendt ved en dom, eller ved en praksisændring offentliggjort af Skatteministeriet. I disse tilfælde kan genoptagelse foretages til gunst for den skattepligtige fra og med det indkomstår, der har været til prøvelse i den første sag, der resulterede i en underkendelse af praksis, eller fra og med det indkomstår, der er påbegyndt, men endnu ikke udløbet 3 år forud for underkendelsen af praksis.</p>\r\n      <p class=\"TekstV\">Da det i sagen SKM2008.875.LSR var indkomståret 2006, der var til prøvelse, er ovennævnte 3 års regel ensbetydende med, at der kan ske genoptagelse fra og med indkomståret 2005.</p>\r\n      <p class=\"TekstV\">Anmodning om ekstraordinær genoptagelse skal fremsættes under iagttagelse af bestemmelsen i skatteforvaltningslovens § 27, stk. 2. Det vil sige, at anmodningen om genoptagelse skal fremsættes inden 6 måneder efter, at den skattepligtige er kommet til kundskab om det forhold, der begrunder afvigelsen af den ordinære genoptagelsesfrist i skatteforvaltningslovens § 26.</p>\r\n      <p class=\"TekstV\">Reaktionsfristen på 6 måneder regnes fra offentliggørelsen af denne meddelelse på SKATs hjemmeside. Nærværende styresignal bortfalder således 6 måneder efter offentliggørelsesdatoen.</p>\r\n      <p class=\"TekstV\">Anmodning om genoptagelse</p>\r\n      <p class=\"TekstV\">Anmodning om genoptagelse skal indgives til SKAT.</p>\r\n      <p class=\"TekstV\">Anmodningen skal indeholde oplysninger om aktionærens cpr-nummer eller cvr-nummer samt det relevante selskabs navn, adresse og cvr-nummer, samt en specificeret opgørelse af de ændringer, der ønskes foretaget på anskaffelsessummen.</p>\r\n      <p class=\"TekstV\">Dokumentation</p>\r\n      <p class=\"TekstV\">Aktionæren skal kunne dokumentere opgørelsen af kravet på ændring af anskaffelsessum gennem relevant regnskabsmateriale og andet bilagsmateriale.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>SKAT, den 7. marts 2009</I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/03/2009"
        },
        {
            "displayName": "Accession",
            "displayValue": "C20090912354"
        },
        {
            "displayName": "Entydig dokumentidentifikation",
            "displayValue": "AN009578"
        },
        {
            "displayName": "Dato for førstegangsindlæggelse",
            "displayValue": "18/03/2009"
        },
        {
            "displayName": "Dato for indlæggelse",
            "displayValue": "18/03/2009"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9123"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "07/03/2009"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "SKAT"
        },
        {
            "displayName": "Ressortministeriets journalnummer",
            "displayValue": "Skattemin.,<br />SKAT, j.nr. 09-032424"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}