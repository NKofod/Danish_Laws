{
    "id": 111724,
    "title": "1994 LSF 161   FORSLAG TIL LOV OM ÆNDRING AF LOV OM VISSE FORBRUGERAFTALER (FORBUD MOD   UANMODET HENVENDELSE VEDRØRENDE TEGNING AF FORSIKRING) ",
    "documentTypeId": "400",
    "isSagsforlobPeriodValid": false,
    "shortName": "1994/1 LSF 161",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 161 </P>  \r\n\r\n<P></P>  \r\n\r\n<P>Forslag til Lov om ændring af lov om visse forbrugeraftaler (Forbud mod  \r\n\r\n uanmodet henvendelse vedrørende tegning af forsikring) </P>  \r\n\r\n<P></P>  \r\n\r\n<P>Fremsat af Jørn Jespersen (SF) Anne Baastrup (SF) Steen Gade (SF) Kjeld  \r\n\r\n Rahbæk Møller (SF) </P>  \r\n\r\n<P></P>  \r\n\r\n<P>den 31. januar 1995 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om visse forbrugeraftaler. (Dørsalg m.v., fjernsalg og løbende  \r\n\r\n tjenesteydelser), jf. lovbekendtgørelse nr. 886 af 23. december 1987, som  \r\n\r\n senest ændret ved § 5 i lov nr. 1098 af 21. december 1994, foretages følgende  \r\n\r\n ændring: </P>  \r\n\r\n<P> <I>§ 2, stk. 2, nr. 4,</I> ophæves. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. januar 1996. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P>De forbrugerhensyn, som betinger den almindelige regel om forbud mod  \r\n\r\n uanmodet telefonisk eller personlig henvendelse, har ikke mindre vægt ved  \r\n\r\n forsikringsaftaler. Hertil kommer, at undtagelsen af forsikringsaftaler i §  \r\n\r\n 2, stk. 2, nr. 4, fra forbud mod uanmodet henvendelse misbruges med henblik  \r\n\r\n på salg af forskellige investeringsobjekter. </P>  \r\n\r\n<P>Det finansielle marked har ændret sig således, at forsikring i stadig  \r\n\r\n større omfang udbydes af andre aktører på markedet end  \r\n\r\n forsikringsselskaberne. Bestemmelsen misbruges i betydeligt omfang af  \r\n\r\n useriøse erhvervsdrivende i bl.a. har forbrugerombudsmanden siden 1991 været  \r\n\r\n opmærksom på et omfattende misbrug af adgangen til at rette telefonisk  \r\n\r\n henvendelse om tegning af forsikringer særlig hos investeringsselskaber (se  \r\n\r\n Juridisk Årbog Forbrugerstyrelsen 1992, s. 35-36, og Juridisk Årbog  \r\n\r\n Forbrugerstyrelsen 1993-94, s. 80-85). På denne baggrund har såvel  \r\n\r\n forbrugerombudsmanden som Forbrugerrådet anbefalet en ophævelse af den  \r\n\r\n særlige undtagelse i lov om visse forbrugeraftaler § 2, stk. 2, nr. 4. </P>  \r\n\r\n<P>Som baggrund for undtagelsen har været anført, at forsikring er et  \r\n\r\n lavinteresseområde, hvor der er risiko for, at forbrugeren ikke får tegnet  \r\n\r\n forsikringer, fordi forsikringsbehovet ikke fremtræder umiddelbart klart for  \r\n\r\n denne. Der har igennem årene været sat spørgsmålstegn ved denne særstilling  \r\n\r\n for en finansiel tjenesteydelse, og manglende mulighed for uanmodet dør- og  \r\n\r\n telefonsalg af forsikringer vil heller ikke med de nuværende markedsforhold  \r\n\r\n kunne medføre risiko for, at forbrugernes forsikringsbehov ikke dækkes.  \r\n\r\n Befolkningen udsættes ustandselig for tilbud om forsikringstegning i pressen,  \r\n\r\n tv-reklamer, via kundeforhold i pengeinstitutter, realkreditinstitutter, hos  \r\n\r\n ejendomsmæglere m.v., via foreningsmedlemskaber samt i øvrigt via direct  \r\n\r\n mail. Begrundelsen for undtagelsen er historisk og kan ikke forsvares ud fra  \r\n\r\n de nuværende forhold. Uanmodet personlig henvendelse tjener kun det formål at  \r\n\r\n flytte markedsandele. Der er således ingen årsag til at give  \r\n\r\n forsikringsselskaberne en særstilling i markedsføring. </P>  \r\n\r\n<P>Udviklingen på det finansielle marked har endvidere medført, at flere  \r\n\r\n pengeinstitutter tillige udbyder forsikringsprodukter. I tilfælde, hvor  \r\n\r\n kunder føler sig i et afhængighedsforhold til deres pengeinstitut, vil dettes  \r\n\r\n uanmodede telefoniske henvendelse om tegning af forsikringer ofte blive  \r\n\r\n oplevet som et stærkt pres af kunderne, og der vil være en stor risiko for,  \r\n\r\n at salget af en forsikringsydelse ikke kan adskilles fra salg af andre  \r\n\r\n ydelser. Det forudsættes i denne forbindelse, at pengeinstitutter ligesom  \r\n\r\n andre erhvervsdrivende ikke kan rette uopfordrede henvendelser med henblik på  \r\n\r\n salg til deres kunder med henvisning til, at der er tale om et eksisterende  \r\n\r\n kundeforhold. </P>  \r\n\r\n<P>Der synes endelig at herske tvivl vedrørende fortolkningen af den  \r\n\r\n nuværende bestemmelse. Konkurrencesituationen på forsikringsmarkedet er i dag  \r\n\r\n sådan, at forsikringsselskaberne udbyder en række investerings- og  \r\n\r\n opsparingsprodukter i direkte konkurrence med pengeinstitutterne.  \r\n\r\n Forsikringslovgivningen indeholder ingen forskrifter om, hvor stor en del  \r\n\r\n forsikringselementet skal udgøre af et sådant kombineret produkt, før det kan  \r\n\r\n udbydes af et forsikringsselskab. Forbrugerombudsmanden har imidlertid, jf.  \r\n\r\n Juridisk Årbog 1993-94, s. 85, givet udtryk for, at undtagelsesbestemmelsen i  \r\n\r\n lov om visse forbrugeraftaler bør fortolkes som alene omfattende  \r\n\r\n risikoforsikringer uden opsparingselement, og at undtagelsen i hvert fald  \r\n\r\n ikke omfatter forsikringsselskabers henvendelse om kombinerede investerings-  \r\n\r\n og opsparingsprodukter, hvor forsikringselementet er underordnet i forhold  \r\n\r\n til det samlede produkts indhold - en fortolkning, der ikke efterleves af  \r\n\r\n forsikringsselskaberne. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "31/01/1995"
        },
        {
            "displayName": "Accession",
            "displayValue": "199412K00161"
        },
        {
            "displayName": "Entydig dokumentidentifikation",
            "displayValue": "CL000991"
        },
        {
            "displayName": "Dato for førstegangsindlæggelse",
            "displayValue": "31/01/1995"
        },
        {
            "displayName": "Dato for indlæggelse",
            "displayValue": "31/01/1995"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "161"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}