{
    "id": 36912,
    "title": "Eget arbejde. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18346 af 11/04/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et selskab, der fremstillede og solgte samt monterede porte m.v., blev  \r\n\r\n ved anvendelse i eget byggeri - udført af fremmed entreprenør - anset  \r\n\r\n skattepligtig af intern avance. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Eget arbejde. (* 1) </H1>  \r\n\r\n<P></P>  \r\n\r\n<P>A A/S klagede for skatteåret 1983/84 over, at amtsligningsrådet havde  \r\n\r\n anset selskabet for skattepligtig af intern avance på egne porte med 241.110  \r\n\r\n kr. med fradrag af bygningsafskrivning herpå med 17.395 kr. </P>  \r\n\r\n<P>Det var oplyst, at der i 1982 var opført en tilbygning til selskabets  \r\n\r\n fabrik i X, hvortil der var anvendt egne materialer i form af porte og  \r\n\r\n vægelementer, værdiansat af selskabet til kostpris. Tilbygningen var udført  \r\n\r\n af fremmed entreprenør, og der var ved byggeriet brugt 18 porte. </P>  \r\n\r\n<P>Amtsligningsrådet havde ved ansættelsen anset selskabet for skattepligtigt  \r\n\r\n i henhold til statsskattelovens § 4a af den avance, der ville være opnået ved  \r\n\r\n almindeligt salg af de pågældende porte og vægelementer. Fortjenesten var  \r\n\r\n beregnet til 241.110 kr., og der var mellem parterne - ud fra de anførte  \r\n\r\n forudsætninger - enighed om denne beregning. </P>  \r\n\r\n<P>Som nærmere begrundelse for forhøjelsen havde amtsligningsrådet henvist  \r\n\r\n til, at selskabet drev virksomhed med salg og montering af porte og  \r\n\r\n vægelementer, og at arbejdet havde resulteret i formueværdier af mere varig  \r\n\r\n karakter. Endvidere at der ikke - som påstået af selskabet - kunne gives  \r\n\r\n yderligere fradrag i henhold til ligningslovens § 8 B for udgifterne som  \r\n\r\n forsøgs- og forskningsudgifter, idet fradrag i henhold til denne bestemmelse  \r\n\r\n ikke omfattede aktiver, der var omfattet af afskrivningsloven. </P>  \r\n\r\n<P>Selskabets revisor påstod ansættelsen nedsat med den tillagte avance,  \r\n\r\n ligesom han påstod yderligere fradrag for kostprisen af 14 porte, beregnet  \r\n\r\n til 128.645 kr., idet han gjorde gældende, at disse porte var anvendt i  \r\n\r\n reklame- og forsøgsøjemed. </P>  \r\n\r\n<P>Vedrørende nedsættelsen med den tillagte avance henviste revisor til, at  \r\n\r\n firmaet ikke var et byggefirma, hvorfor der var tale om forbrug af egne  \r\n\r\n produkter, som kunne tages ind til kostpris. </P>  \r\n\r\n<P>Landsskatteretten fandt, at de pågældende produkter indgik i formuegoder  \r\n\r\n af varig karakter og som følge heraf skulle beskattes i selskabet, idet der  \r\n\r\n blev henset til, at virksomhedens erhvervsområde omfattede såvel fremstilling  \r\n\r\n og salg som montage af porte m.v. </P>  \r\n\r\n<P>Den påklagede ansættelse blev følgelig stadfæstet. </P>  \r\n\r\n<P>LV 1987, L 3.2. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i Skat 1988, nr. 7, side 397"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19881834625"
        },
        {
            "displayName": "Entydig dokumentidentifikation",
            "displayValue": "CA004847"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18346"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "11/04/1988"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1988-3-176"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}