{
    "id": 54141,
    "title": "Orientering om nye bekendtgørelser om kontanthjælp pr. 1. januar 1994 og om orlovsydelse. ",
    "documentTypeId": "200",
    "isSagsforlobPeriodValid": false,
    "shortName": "SKR nr 19296 af 23/12/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Orientering om nye bekendtgørelser om  \r\n\r\n kontanthjælp pr. 1. januar 1994 og om orlovsydelse. </H1>  \r\n\r\n<P></P>  \r\n\r\n<BR>  \r\n\r\n<P>Formålet med denne skrivelse er at orientere om to bekendtgørelser om  \r\n\r\n kontanthjælp, som p.t. er under udsendelse til kommunerne, samt at orientere  \r\n\r\n om de retningslinier, som er fastsat af Socialministeriet vedrørende  \r\n\r\n kommunernes administration af lov om orlov. </P>  \r\n\r\n<P>I. Nye bekendtgørelser om kontanthjælp </P>  \r\n\r\n<P CLASS=PUNKT> <B>1.</B> Bekendtgørelse om kontanthjælp til særlige  \r\n\r\n persongrupper, jf. bistandslovens § 37, stk. 4. </P>  \r\n\r\n<P>Der har ikke været intentioner om at ændre principperne for kontanthjælp  \r\n\r\n til særlige persongrupper i forbindelse med bruttoficeringen af kontanthjælp.  \r\n\r\n Da Socialministeriets bekendtgørelse nr. 448 af 24 juni 1987 imidlertid tager  \r\n\r\n udgangspunkt i de hidtidige kontanthjælpsudmålingsprincipper, har det været  \r\n\r\n nødvendigt at udstede en ny bekendtgørelse. </P>  \r\n\r\n<P>./. Fortryk af den nye bekendtgørelse er vedlagt som bilag. </P>  \r\n\r\n<P>I praksis er det især indsatte i Kriminalforsorgens institutioner, der får  \r\n\r\n hjælp efter de bestemmelser, der er udstedt i h.t. § 37, stk. 4. </P>  \r\n\r\n<P>En indsat har hidtil kunnet få dækket boligudgifterne som et boligtillæg  \r\n\r\n efter § 37, såfremt der var behov herfor af hensyn til den pågældendes  \r\n\r\n tilværelse efter løsladelsen. </P>  \r\n\r\n<P>Dette princip indpasses i de nye kontanthjælpsregler ved, at der efter §  \r\n\r\n 37 kan udbetales det grænsebeløb, der for pågældende kan beregnes efter  \r\n\r\n Socialministeriets bekendtgørelse nr. 824 af 13. oktober 1993 om særlig  \r\n\r\n støtte til personer, hvis økonomiske forhold er vanskelige på grund af høje  \r\n\r\n boligudgifter eller stor forsørgerbyrde. Dette grænsebeløb svarer til det  \r\n\r\n beløb til boligudgifter, som det forudsættes, at andre kontanthjælpsmodtagere  \r\n\r\n kan afholde ud af § 37-hjælpen. Beløbet, der udbetales til indsatte til  \r\n\r\n dækning af boligudgifter efter § 37, kan dog ikke overstige de faktiske  \r\n\r\n boligudgifter. </P>  \r\n\r\n<P>Herudover kan der efter de normale regler herom beregnes et tillæg til  \r\n\r\n indsatte efter § 37 a. </P>  \r\n\r\n<P>En person uden forsørgerpligt over for børn, der har en nettoboligudgift  \r\n\r\n på 3.000 kr., vil f.eks. således fremover kunne få udbetalt 1.200 kr. efter §  \r\n\r\n 37 og 1.800 kr. efter § 37 a. </P>  \r\n\r\n<P>Det udbetalte beløb efter § 37 er skattepligtigt. Men da udbetalinger  \r\n\r\n svarende til grænsebeløbet i det store og hele vil kunne holdes inden for det  \r\n\r\n månedlige skattekortsfradrag, vil den indsatte normalt ikke skulle svare skat  \r\n\r\n heraf. </P>  \r\n\r\n<P>Efter de gældende regler kan der kun undtagelsesvis gives støtte til  \r\n\r\n boligudgiften for en indsat, hvis afsoningsperioden vil vare over 6 måneder.  \r\n\r\n I den nye bekendtgørelse er denne bestemmelse modificeret til, at  \r\n\r\n kommunalbestyrelsen, hvis opholdet varer ud over 6 måneder, skal overveje  \r\n\r\n andre muligheder for at tilgodese den indsattes boligsituation efter  \r\n\r\n løsladelsen. </P>  \r\n\r\n<P>Efter de gældende regler kan der udover boligudgiften udbetales en delvis  \r\n\r\n grundydelse efter § 37 til dækning af andre løbende udgifter, der har  \r\n\r\n betydning for den indsattes tilværelse efter afsoningen. </P>  \r\n\r\n<P>Denne regel videreføres ved, at kommunalbestyrelsen får mulighed for at  \r\n\r\n fastsætte et § 37-beløb hertil. Ved fastsættelse heraf skal der tages hensyn  \r\n\r\n til, at der evnt. skal svares skat af beløbet. </P>  \r\n\r\n<P>Efter de nye kontanthjælpsregler gives ydelser til børn indirekte som et  \r\n\r\n forhøjet beløb til hver af forsørgerne. En konsekvens heraf er, at der ikke  \r\n\r\n automatisk som med det tidligere børnetillæg til en forælder ydes et relativt  \r\n\r\n højere beløb, når der mangler et forsørgelsesbidrag fra den anden forælder.  \r\n\r\n</P>  \r\n\r\n<P>I konsekvens heraf er i bekendtgørelsen om kontanthjælp til særlige  \r\n\r\n persongrupper indsat bestemmelser om, at der ved beregning af tillægget efter  \r\n\r\n § 37 a til den tilbageblevne forsørger kan foretages et ekstraordinært  \r\n\r\n fradrag i grænsebeløbet på 500 kr. pr. barn. </P>  \r\n\r\n<P CLASS=PUNKT> <B>2.</B> Bekendtgørelse om ændring af bekendtgørelse om  \r\n\r\n særlig støtte efter § 37 a (tilbagebetalingspligt for terminshjælp). </P>  \r\n\r\n<P>Som følge af vedtagelsen af L 99 om ændring af lov om social bistand  \r\n\r\n indsættes en ny bestemmelse i bekendtgørelse nr. 824 af 13. oktober 1993 om  \r\n\r\n særlig støtte til personer, hvis økonomiske forhold er vanskelige på grund af  \r\n\r\n høje boligudgifter eller stor forsørgerbyrde, således at § 37 a-tillæg til  \r\n\r\n dækning af nettoterminsudgifter bliver tilbagebetalingspligtig. </P>  \r\n\r\n<P>Nettoterminsudgiften opgøres som terminsudgiften fratrukket skatteværdien  \r\n\r\n af rentefradraget. Såfremt nettoterminsudgifterne overstiger § 37  \r\n\r\n a-tillægget, er hele § 37 a-tillægget tilbagebetalingspligtigt. Såfremt § 37  \r\n\r\n a-tillægget overstiger nettoterminsudgifterne, svarer det  \r\n\r\n tilbagebetalingspligtige beløb til nettoterminsudgifterne. </P>  \r\n\r\n<P>Endvidere foretages en ændring i § 3, stk. 2, i bekendtgørelse nr. 824,  \r\n\r\n således at det af bekendtgørelsens tekst klart fremgår, at der foretages et  \r\n\r\n fradrag i grænsebeløbet på 400 kr. for hvert udeboende barn. </P>  \r\n\r\n<P>./. Fortryk af udkast til ændringsbekendtgørelse er vedlagt som </P>  \r\n\r\n<P>bilag. </P>  \r\n\r\n<P>II. Orlovsydelse </P>  \r\n\r\n<P>./. Fortryk af bekendgørelse om orlovsydelse til kontanthjælpsmod- </P>  \r\n\r\n<P>tagere m.v. vedlægges som bilag. </P>  \r\n\r\n<P CLASS=PUNKT> <B>1.</B> Orlovsydelse til kontanthjælpsmodtagere. </P>  \r\n\r\n<P>Kontanthjælpsmodtagere er berettiget til orlovsydelse til børnepasning  \r\n\r\n efter lov om orlov, medmindre de som under 25-årige er berettiget til et  \r\n\r\n aktiveringstilbud efter lov om kommunal aktivering. </P>  \r\n\r\n<P>Orlovsydelsen svarer til den kontanthjælp, pågældende er berettiget til  \r\n\r\n efter § 37. </P>  \r\n\r\n<P>I orlovsydelsen til en kontanthjælpsmodtager foretages fradrag for  \r\n\r\n indtægter efter reglerne om i bistandslovens § 38, stk. 1-2, om fradrag i  \r\n\r\n kontanthjælpen efter § 37. </P>  \r\n\r\n<P>Det har ingen indflydelse på retten til orlovsydelse, hvis modtageren  \r\n\r\n under orloven kommer i besiddelse af en formue. </P>  \r\n\r\n<P>Et eventuelt tillæg efter § 37 a medtages ikke ved beregning af  \r\n\r\n orlovsydelsen for kontanthjælpsmodtagere. Dette er en naturlig konsekvens af,  \r\n\r\n at andre modtagere af orlovsydelse ikke vil være berettiget til et tillæg  \r\n\r\n efter § 37 a til delvis dækning af det indtægtstab, som overgang til  \r\n\r\n orlovsydelse medfører. </P>  \r\n\r\n<P>Såfremt ægtefællen til en orlovsydelsesmodtager er berettiget til  \r\n\r\n kontanthjælp, kan der dog udbetales § 37 a-tillæg til ægteparret. </P>  \r\n\r\n<P>Øvrige bestemmelser om orlovsydelse til kontanthjælpsmodtagere er fastsat  \r\n\r\n i lov om orlov og i Arbejdsministeriets bekendtgørelse nr. 819 af 13. oktober  \r\n\r\n 1993 om orlov til uddannelse, sabbat og børnepasning. </P>  \r\n\r\n<P CLASS=PUNKT> <B>2.</B> Fradrag i orlovsydelsen for ikkeforsikrede  \r\n\r\n lønmodtagere og selvstændige. </P>  \r\n\r\n<P>For ikkeforsikrede lønmodtager og selvstændige, der under orloven har  \r\n\r\n arbejdsindtægter, foretages et fradrag i orlovsydelsen svarende til forholdet  \r\n\r\n mellem arbejdstiden under orlovsperioden og arbejdstiden før orloven. </P>  \r\n\r\n<P>Såfremt arbejdstiden i en udbetalingsperiode under orloven overstiger  \r\n\r\n arbejdstiden før orlovsperioden, udbetales der ikke orlovsydelse for den  \r\n\r\n pågældende periode. </P>  \r\n\r\n<P>For ikkeforsikrede lønmodtagere og selvstændige foretages ikke fradrag i  \r\n\r\n orlovsydelsen for andre indtægter end arbejdsindtægter. </P>  \r\n\r\n<P>Øvrige bestemmelser om orlovsydelse til ikkeforsikrede lønmodtagere og  \r\n\r\n selvstændige er fastsat i lov om orlov og i Arbejdsministeriets  \r\n\r\n bekendtgørelse nr. 819 af 13. oktober 1993 om orlov til uddannelse, sabbat og  \r\n\r\n børnepasning. </P>  \r\n\r\n<P>Med venlig hilsen </P>  \r\n\r\n<P>Birthe Frederiksen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19931929654"
        },
        {
            "displayName": "Entydig dokumentidentifikation",
            "displayValue": "CM013018"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "19296"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "23/12/1993"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "5010-275"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}