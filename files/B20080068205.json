{
    "id": 120521,
    "title": "Bekendtgørelse om fuldbyrdelse af straf på bopælen under intensiv overvågning og kontrol (bekendtgørelse om strafudståelse på bopælen)",
    "documentTypeId": "60",
    "isSagsforlobPeriodValid": true,
    "shortName": "BEK nr 682 af 27/06/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Definitioner</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   Sagens start m.v.</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Opsættende virkning af ansøgning</p>\r\n      <p class=\"Indholdsfortegnelse\"><a href=\"#Kap4\">Kapitel 4</a>   Egnethedsundersøgelse og indstilling</p>\r\n      <p class=\"Indholdsfortegnelse\"><a href=\"#Kap5\">Kapitel 5</a>   Direktoratets afgørelse</p>\r\n      <p class=\"Indholdsfortegnelse\"><a href=\"#Kap6\">Kapitel 6</a>   Tilsigelse og iværksættelse</p>\r\n      <p class=\"Indholdsfortegnelse\"><a href=\"#Kap7\">Kapitel 7</a>   Tilsyn og kontrol</p>\r\n      <p class=\"Indholdsfortegnelse\"><a href=\"#Kap8\">Kapitel 8</a>   Indberetning, midlertidig overførsel til arresthus eller fængsel og tilbagekaldelse af tilladelse til strafudståelse på bopælen</p>\r\n      <p class=\"Indholdsfortegnelse\"><a href=\"#Kap9\">Kapitel 9</a>   Ikrafttræden</p><div class=\"bjelke\">Den fulde tekst</div><p class=\"Titel2\">Bekendtgørelse om fuldbyrdelse af straf på bopælen under intensiv overvågning og kontrol (bekendtgørelse om strafudståelse på bopælen)</p>\r\n      <p class=\"Indledning2\">I medfør af § 78 a, stk. 3, § 78 d, stk. 3 og § 78 f, stk. 3, i lov om fuldbyrdelse af straf m.v., jf. lovbekendtgørelse nr. 1337 af 3. december 2007,som ændret ved lov nr. 496 af 17. juni 2008 og lov nr. 500 af 17. juni 2008, fastsættes:</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Definitioner</p>\r\n      <p class=\"Paragraf\"><span class=\"ParagrafNr\">§ 1.</span> Ved ”strafudståelse på bopælen” forstås i denne bekendtgørelse udståelse af straf på bopælen under intensiv overvågning og kontrol efter straffuldbyrdelseslovens kapitel 13 a.</p>\r\n      <p class=\"Paragraf\"><span class=\"ParagrafNr\">§ 2.</span> Ved ”tilsynsmyndigheden” forstås i denne bekendtgørelse den afdeling af kriminalforsorgen, som ved strafudståelse på bopælen skal føre tilsyn og kontrol med den dømte.</p>\r\n      <p class=\"Paragraf\"><span class=\"ParagrafNr\">§ 3.</span> Ved ”egnethedsvurdering” forstås i denne bekendtgørelse den undersøgelse vedrørende den dømtes personlige forhold, herunder vedkommendes boligforhold, beskæftigelsesforhold samt fysiske og psykiske tilstand, som kriminalforsorgen efter straffuldbyrdelseslovens § 78 b, stk. 3, jf. stk. 1, foretager til brug for vurderingen af, om den dømte opfylder betingelserne i straffuldbyrdelseslovens § 78 b, stk. 1, nr. 1-4, samt vurderingen af, om strafudståelse på bopælen som følge af den dømtes forhold ikke findes hensigtsmæssig.</p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">Sagens start m.v.</p>\r\n      <p class=\"ParagrafGruppeOverskrift\">Orientering af den dømte</p>\r\n      <p class=\"Paragraf\"><span class=\"ParagrafNr\">§ 4.</span> Når direktoratet efter iværksættelsesbekendtgørelsens § 2, stk. 3, har modtaget underretning om, at en person skal udstå fængselsstraf, sender direktoratet et brev til den pågældende, hvis denne opfylder betingelserne i straffuldbyrdelseslovens § 78 a, stk. 1 eller 2. I brevet orienteres den pågældende om</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> muligheden for at ansøge om tilladelse til at udstå straffen på bopælen,</p>\r\n          <p class=\"Liste1\"><span class=\"Liste1Nr\">2)</span> betingelserne for at meddele tilladelse til at udstå straffen på bopælen, jf. straffuldbyrdelseslovens § 78 b, stk. 1 og 2,</p>\r\n          <p class=\"Liste1\"><span class=\"Liste1Nr\">3)</span> vilkårene for tilladelse til at udstå straffen på bopælen, jf. straffuldbyrdelseslovens § 78 c,</p>\r\n          <p class=\"Liste1\"><span class=\"Liste1Nr\">4)</span> at ansøgning om tilladelse til at udstå straffen på bopælen skal indgives til direktoratet, og</p>\r\n          <p class=\"Liste1\"><span class=\"Liste1Nr\">5)</span> betingelserne for, at en ansøgning om tilladelse til at udstå straffen på bopælen tillægges opsættende virkning, jf. § 7.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Orientering efter stk. 1 sendes dog ikke, hvis direktoratet på det foreliggende grundlag kan konstatere, at den dømte ikke opfylder betingelserne i straffuldbyrdelseslovens § 78 b, stk. 1, nr. 3, eller den dømte ikke har en folkeregisteradresse.</p>\r\n      <p class=\"Stk2\"><span class=\"StkNr\">Stk. 3.</span> Orientering efter stk. 1 sendes endvidere ikke, hvis den dømte er under 18 år. I stedet indkaldes den pågældende snarest til en samtale med Kriminalforsorgen i Frihed.</p>\r\n      <p class=\"ParagrafGruppeOverskrift\">Kompetence til at træffe afgørelse efter reglerne i denne bekendtgørelse</p>\r\n      <p class=\"Paragraf\"><span class=\"ParagrafNr\">§ 5.</span> Justitsministeriet, Direktoratet for Kriminalforsorgen, træffer afgørelse om</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> tilladelse til at udstå straffen på bopælen,</p>\r\n          <p class=\"Liste1\"><span class=\"Liste1Nr\">2)</span> opsættende virkning af en ansøgning om strafudståelse på bopælen, jf. § 7, stk. 3,</p>\r\n          <p class=\"Liste1\"><span class=\"Liste1Nr\">3)</span> tilladelse til i særlige tilfælde at opholde sig uden for bopælen, jf. § 28, stk. 3, og</p>\r\n          <p class=\"Liste1\"><span class=\"Liste1Nr\">4)</span> tilbagekaldelse af tilladelse til at udstå straffen på bopælen.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> De i stk. 1 nævnte afgørelser træffes efter indstilling fra tilsynsmyndigheden.</p>\r\n      <p class=\"Paragraf\"><span class=\"ParagrafNr\">§ 6</span> . Tilsynsmyndigheden træffer afgørelse om</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> tilsigelse og iværksættelse af strafudståelse på bopælen, jf. straffuldbyrdelseslovens § 8, stk. 4, og kapitel 6 i denne bekendtgørelse,</p>\r\n          <p class=\"Liste1\"><span class=\"Liste1Nr\">2)</span> tilladelse til i særlige tilfælde at opholde sig uden for bopælen, jf. § 28, stk. 1 og 2, og</p>\r\n          <p class=\"Liste1\"><span class=\"Liste1Nr\">3)</span> midlertidig overførsel til fængsel eller arresthus, jf. straffuldbyrdelseslovens § 78 f, stk. 2, og denne bekendtgørelses § 31.</p>\r\n        </div>\r\n      </p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Opsættende virkning af ansøgning</p>\r\n      <p class=\"Paragraf\"><span class=\"ParagrafNr\">§ 7.</span> Hvis direktoratet inden 14 dage fra datoen for det i § 4, stk. 1, nævnte brev har modtaget en ansøgning om strafudståelse på bopælen fra en dømt, som er på fri fod, udsættes straffuldbyrdelsen, indtil der er truffet afgørelse om, hvorvidt denne ansøgning kan imødekommes.</p>\r\n      <p class=\"Stk2\"><span class=\"StkNr\">Stk. 2.</span> For personer, der er dømt efter straffelovens § 119, § 123, § 216 eller §§ 244-246, er den i stk. 1 nævnte frist på 7 dage.</p>\r\n      <p class=\"Stk2\"><span class=\"StkNr\">Stk. 3.</span> Hvis særlige grunde taler herfor, kan direktoratet i andre tilfælde bestemme, at straffuldbyrdelsen udsættes, indtil der er truffet afgørelse om, hvorvidt ansøgningen om strafudståelse på bopælen kan imødekommes.</p>\r\n      <p class=\"Kapitel\"><a name=\"Kap4\">Kapitel 4</a></p>\r\n      <p class=\"KapitelOverskrift2\">Egnethedsundersøgelse og indstilling</p>\r\n      <p class=\"ParagrafGruppeOverskrift\">Generelt om egnethedsundersøgelsen</p>\r\n      <p class=\"Paragraf\"><span class=\"ParagrafNr\">§ 8.</span> Når en dømt har indgivet ansøgning om tilladelse til at udstå straffen på bopælen, sender direktoratet ansøgningen vedlagt domsudskrift og eventuelle andre straffesagsakter til tilsynsmyndigheden med henblik på, at tilsynsmyndigheden foretager en undersøgelse af den dømtes egnethed til at udstå straffen på bopælen. Hvis kriminalforsorgen allerede er bekendt med den dømtes personlige forhold, og det er helt åbenbart, at den dømte ikke opfylder betingelserne for strafudståelse på bopælen, jf. straffuldbyrdelseslovens § 78 b, stk. 1 eller 2, kan iværksættelse af en mere indgående egnethedsundersøgelse af den dømte undlades.</p>\r\n      <p class=\"Stk2\"><span class=\"StkNr\">Stk. 2.</span> Inden egnethedsundersøgelsen påbegyndes, sikrer tilsynsmyndigheden, at den dømte har afgivet skriftligt samtykke til,</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> at der til brug for sagens behandling indhentes oplysninger om den pågældende fra Det Centrale Kriminalregister,</p>\r\n          <p class=\"Liste1\"><span class=\"Liste1Nr\">2)</span> at tilsynsmyndigheden, i det omfang det er nødvendigt for tilrettelæggelsen og gennemførelsen af strafudståelsen på bopælen, retter henvendelse til og i den forbindelse videregiver oplysninger om den dømtes kriminalitet m.v. til personer, der har samme bopæl som den dømte, og som er over 18 år,</p>\r\n          <p class=\"Liste1\"><span class=\"Liste1Nr\">3)</span> at tilsynsmyndigheden, i det omfang det er nødvendigt for tilrettelæggelsen og gennemførelsen af strafudståelsen på bopælen, retter henvendelse til og i den forbindelse videregiver oplysninger om den dømtes kriminalitet m.v. til den dømtes arbejdsplads, uddannelsessted eller lignende, herunder med henblik på udpegning af kontaktperson, som kan underrette tilsynsmyndigheden, hvis den dømte helt eller delvis udebliver fra sit arbejde, uddannelse eller lignende, og</p>\r\n          <p class=\"Liste1\"><span class=\"Liste1Nr\">4)</span> at tilsynsmyndigheden, i det omfang det er nødvendigt for tilrettelæggelsen og gennemførelsen af strafudståelsen på bopælen, indhenter oplysninger fra andre afdelinger af Kriminalforsorgen i Frihed.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 9.</span> I forbindelse med egnethedsundersøgelsen skal tilsynsmyndigheden indhente skriftligt samtykke fra personer, der har samme bopæl som den dømte og er over 18 år, til at straffen udstås på bopælen, jf. straffuldbyrdelseslovens § 78 b, stk. 1, nr. 4.</p>\r\n      <p class=\"ParagrafGruppeOverskrift\">Særligt om udarbejdelse af aktivitetsskema m.v.</p>\r\n      <p class=\"Paragraf\"><span class=\"ParagrafNr\">§ 10.</span> Inden strafudståelsen på bopælen iværksættes, udarbejder tilsynsmyndigheden i samarbejde med den dømte et forslag til indholdet af et aktivitetsskema. Af forslaget til aktivitetsskemaet skal det blandt andet fremgå, inden for hvilke tidsrum den dømte skal</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> befinde sig på bopælen,</p>\r\n          <p class=\"Liste1\"><span class=\"Liste1Nr\">2)</span> befinde sig på arbejds- eller uddannelsessted eller lignende,</p>\r\n          <p class=\"Liste1\"><span class=\"Liste1Nr\">3)</span> deltage i programvirksomhed,</p>\r\n          <p class=\"Liste1\"><span class=\"Liste1Nr\">4)</span> deltage i eventuel behandling,</p>\r\n          <p class=\"Liste1\"><span class=\"Liste1Nr\">5)</span> møde til kontrolbesøg hos tilsynsmyndigheden m.v.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Af aktivitetsskemaet skal det endvidere fremgå, inden for hvilke tidsrum den dømte kan forlade sin bopæl med henblik på at foretage personlige indkøb, tøjvask m.v. Disse tidsrum skal fastlægges således, at de tilsammen udgør op til 4 timer ugentligt.</p>\r\n      <p class=\"Stk2\"><span class=\"StkNr\">Stk. 3.</span> I aktivitetsskemaet fastsættes tillige, at den dømte på dage, hvor den pågældende efter aktivitetsskemaet ikke i øvrigt har aktiviteter uden for sin bopæl, kan opholde sig 2 timer dagligt uden for bopælen i de første 2 måneder af strafudståelsen på bopælen og herefter 3 timer dagligt.</p>\r\n      <p class=\"ParagrafGruppeOverskrift\">Særligt om fastlæggelse af programvirksomhed</p>\r\n      <p class=\"Paragraf\"><span class=\"ParagrafNr\">§ 11.</span> Fastlæggelsen af den programvirksomhed, som den dømte skal deltage i, jf. straffuldbyrdelseslovens § 78 c, stk. 1, nr. 6, sker ud fra den dømtes behov for bistand, støtte og vejledning og den tidsmæssige udstrækning af strafudståelsen.</p>\r\n      <p class=\"ParagrafGruppeOverskrift\">Særligt om foretagelse af urin- og udåndingsprøver</p>\r\n      <p class=\"Paragraf\"><span class=\"ParagrafNr\">§ 12.</span> Der må ikke være andre personer til stede i det lokale, hvor den dømte afgiver urinprøve efter straffuldbyrdelseslovens § 78 b, stk. 3, sidste pkt. jf. dog stk. 2.</p>\r\n      <p class=\"Stk2\"><span class=\"StkNr\">Stk. 2.</span> Tilsynsmyndigheden kan, hvis det af særlige grunde findes nødvendigt, bestemme, at urinprøveafgivelsen skal overværes af kriminalforsorgens personale.</p>\r\n      <p class=\"Stk2\"><span class=\"StkNr\">Stk. 3.</span> Afgivelse af urinprøve efter stk. 2 må kun overværes af personer af samme køn som den dømte.</p>\r\n      <p class=\"Stk2\"><span class=\"StkNr\">Stk. 4.</span> Der skal gøres notat om afgivelsen og resultatet af urinprøve.</p>\r\n      <p class=\"Paragraf\"><span class=\"ParagrafNr\">§ 13.</span> Afgivelse af udåndingsprøve efter straffuldbyrdelseslovens § 78 b, stk. 3, sidste pkt., overværes af personale fra tilsynsmyndigheden.</p>\r\n      <p class=\"Stk2\"><span class=\"StkNr\">Stk. 2.</span> Der skal gøres notat om afgivelsen og resultatet af udåndingsprøve.</p>\r\n      <p class=\"ParagrafGruppeOverskrift\">Indstilling</p>\r\n      <p class=\"Paragraf\"><span class=\"ParagrafNr\">§ 14.</span> Tilsynsmyndighedens indstilling til direktoratet om, at ansøgningen bør imødekommes, skal indeholde:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Egnethedsundersøgelse</p>\r\n          <p class=\"Liste1\"><span class=\"Liste1Nr\">2)</span> Forslag til eventuelle yderligere vilkår, jf. straffuldbyrdelseslovens § 78 c, stk. 2.</p>\r\n          <p class=\"Liste1\"><span class=\"Liste1Nr\">3)</span> Samtykkeerklæring fra</p>\r\n          <p class=\"Tekst2\">\r\n            <div>\r\n              <p class=\"Liste2\"><span class=\"Liste2Nr\">a)</span> samboende personer over 18 år, jf. § 9,</p>\r\n              <p class=\"Liste2\"><span class=\"Liste2Nr\">b)</span> den dømte om indhentelse af oplysninger fra Det Centrale Kriminalregister, jf. § 8, stk. 2, nr. 1,</p>\r\n              <p class=\"Liste2\"><span class=\"Liste2Nr\">c)</span> den dømte om henvendelse til samlevende, jf. § 8, stk. 2, nr. 2,</p>\r\n              <p class=\"Liste2\"><span class=\"Liste2Nr\">d)</span> den dømte om henvendelse til arbejdsplads, uddannelsessted eller lignende, jf. § 8, stk. 2, nr. 3,</p>\r\n              <p class=\"Liste2\"><span class=\"Liste2Nr\">e)</span> den dømte om indhentelse af oplysninger fra andre afdelinger af Kriminalforsorgen i Frihed, jf. § 8, stk. 2, nr. 4.</p>\r\n            </div>\r\n          </p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> En indstilling til direktoratet om, at ansøgningen bør afslås, skal indeholde tilsynsmyndighedens egnethedsundersøgelse samt oplysning om den dømtes bemærkninger til tilsynsmyndighedens indstilling.</p>\r\n      <p class=\"Kapitel\"><a name=\"Kap5\">Kapitel 5</a></p>\r\n      <p class=\"KapitelOverskrift2\">Direktoratets afgørelse</p>\r\n      <p class=\"Paragraf\"><span class=\"ParagrafNr\">§ 15.</span> Direktoratet sender afgørelse om tilladelse til udståelse af straffen på bopælen til den dømte og tilsynsmyndigheden. Samtidig bemyndiges tilsynsmyndigheden til at tilsige den dømte og iværksætte strafudståelsen, jf. kapitel 6.</p>\r\n      <p class=\"Stk2\"><span class=\"StkNr\">Stk. 2.</span> Kopi af tilladelsen sendes tillige til politidirektøren i den politikreds, hvor den dømte bor eller opholder sig.</p>\r\n      <p class=\"Paragraf\"><span class=\"ParagrafNr\">§ 16.</span> Direktoratet sender afgørelse om afslag på ansøgning om tilladelse til udståelse af straffen på bopælen til den dømte og til tilsynsmyndigheden, hvis denne har været inddraget i sagens behandling.</p>\r\n      <p class=\"Kapitel\"><a name=\"Kap6\">Kapitel 6</a></p>\r\n      <p class=\"KapitelOverskrift2\">Tilsigelse og iværksættelse</p>\r\n      <p class=\"Paragraf\"><span class=\"ParagrafNr\">§ 17.</span> Når tilsynsmyndigheden fra direktoratet har modtaget orientering om, at en dømt skal udstå straffen på bopælen, tilsiger tilsynsmyndigheden den dømte til strafudståelse.</p>\r\n      <p class=\"Paragraf\"><span class=\"ParagrafNr\">§ 18.</span> Den dømte skal tilsiges med en frist på mindst 4 uger før datoen for iværksættelse. Dette gælder dog ikke personer, der er dømt efter straffelovens § 119, § 123, § 216 eller §§ 244-246, for hvem fristen for tilsigelse er på 10 dage. Hvis den dømte indvilliger heri, kan tilsigelse ske med kortere varsel end nævnt i 1. og 2. pkt.</p>\r\n      <p class=\"Stk2\"><span class=\"StkNr\">Stk. 2.</span> Iværksættelse skal ske senest 6 uger efter datoen for direktoratets afgørelse i sagen. For personer, der er dømt efter straffelovens § 119, § 216 eller §§ 244-246, skal iværksættelse dog ske senest 30 dage efter datoen for direktoratets afgørelse.</p>\r\n      <p class=\"Stk2\"><span class=\"StkNr\">Stk. 3.</span> Hvis den praktiske tilrettelæggelse af strafudståelsen undtagelsesvist gør det nødvendigt, kan 6-ugersfristen i stk. 2, 1. pkt., fraviges. Hvis tilsynsmyndigheden finder, at der af tilsvarende grunde er behov for at fravige 30-dagesfristen i stk. 2, 2. pkt., forelægges spørgsmålet telefonisk for direktoratet til afgørelse.</p>\r\n      <p class=\"Paragraf\"><span class=\"ParagrafNr\">§ 19.</span> Strafudståelsen iværksættes, når tilsynsmyndigheden giver den dømte besked herom, jf. straffuldbyrdelseslovens § 8, stk. 4.</p>\r\n      <p class=\"Kapitel\"><a name=\"Kap7\">Kapitel 7</a></p>\r\n      <p class=\"KapitelOverskrift2\">Tilsyn og kontrol</p>\r\n      <p class=\"Paragraf\"><span class=\"ParagrafNr\">§ 20.</span> Ved gennemførelsen af tilsynet med den dømte, jf. straffuldbyrdelseslovens § 78 d, stk. 1, påhviler det tilsynsmyndigheden at støtte og vejlede den dømte med henblik på at forbedre den dømtes muligheder for at leve en kriminalitetsfri tilværelse og at udøve kontrol med, at den dømte overholder de vilkår, som gælder for straffuldbyrdelsen.</p>\r\n      <p class=\"Paragraf\"><span class=\"ParagrafNr\">§ 21.</span> Med henblik på at forbedre den dømtes muligheder for at leve en kriminalitetsfri tilværelse påhviler det tilsynsmyndigheden i relevant omfang under strafudståelsen at</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> vejlede og bistå den dømte med hensyn til den pågældendes arbejdsmæssige, uddannelsesmæssige, sociale og personlige forhold, og</p>\r\n          <p class=\"Liste1\"><span class=\"Liste1Nr\">2)</span> formidle kontakt til personer, institutioner og myndigheder, der efter anden lovgivning kan yde den dømte bistand.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 22.</span> Tilsynsmyndigheden skal fastsætte de forskrifter, der er nødvendige til gennemførelsen af tilsynet og vilkårene for tilladelsen.</p>\r\n      <p class=\"Stk2\"><span class=\"StkNr\">Stk. 2.</span> Vilkår om behandling, deltagelse i programvirksomhed mv., skal iværksættes af tilsynsmyndigheden umiddelbart efter iværksættelsen af strafudståelsen. Det påhviler tilsynsmyndigheden at påse, at sådanne vilkår overholdes.</p>\r\n      <p class=\"Paragraf\"><span class=\"ParagrafNr\">§ 23.</span> Omfanget af kontakten mellem tilsynsmyndigheden og den dømte under fuldbyrdelsen fastsættes ud fra en samlet vurdering af behovet for støtte og kontrol samt under hensyn til reglerne i §§ 25-26.</p>\r\n      <p class=\"Paragraf\"><span class=\"ParagrafNr\">§ 24.</span> Kontrollen med, at den dømte overholder de vilkår, der er fastsat for tilladelsen, sker blandt andet ved, at den dømte i fuldbyrdelsesperioden døgnet rundt overvåges ved en elektronisk sender, som tilsynsmyndigheden ved iværksættelsen af strafudståelsen monterer på den dømtes person.</p>\r\n      <p class=\"Paragraf\"><span class=\"ParagrafNr\">§ 25.</span> Kontrol og tilsyn sker endvidere ved, at</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> tilsynsmyndigheden foretager kontrolbesøg på og kontrolopringninger til bopælen, arbejdspladsen, uddannelsesstedet eller lignende, og</p>\r\n          <p class=\"Liste1\"><span class=\"Liste1Nr\">2)</span> at den dømte pålægges at møde hos tilsynsmyndigheden.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 26.</span> Antallet af uanmeldte kontrolbesøg og kontrolopringninger fastsættes ud fra en vurdering af behovet for kontrol og tilsyn i det enkelte tilfælde, dog således at tilsynsmyndigheden som minimum aflægger 1-3 uanmeldte kontrolbesøg på bopælen om ugen og som minimum foretager 1 kontrolopringning til arbejdsplads, uddannelsessted eller lignende om ugen.</p>\r\n      <p class=\"Stk2\"><span class=\"StkNr\">Stk. 2.</span> Fastsættelsen af, i hvilket omfang den dømte skal møde op hos tilsynsmyndigheden, jf. straffuldbyrdelseslovens § 78 c, stk. 1, nr. 8, sker ud fra en vurdering af behovet for tilsyn og kontrol i det enkelte tilfælde.</p>\r\n      <p class=\"Paragraf\"><span class=\"ParagrafNr\">§ 27.</span> Udåndings- og urinprøver kan blandt andet udtages under kontrolbesøg på bopælen,eller når den dømte møder hos tilsynsmyndigheden.</p>\r\n      <p class=\"Stk2\"><span class=\"StkNr\">Stk. 2.</span> §§ 12 og 13 finder tilsvarende anvendelse ved afgivelse af udåndings- og urinprøver efter stk. 1.</p>\r\n      <p class=\"Paragraf\"><span class=\"ParagrafNr\">§ 28.</span> Tilsynsmyndigheden kan tillade, at den dømte, udover de i aktivitetsskemaet fastlagte tidsrum, opholder sig uden for bopælen med henblik på</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> at besøge en nærstående person, som er alvorligt syg,</p>\r\n          <p class=\"Liste1\"><span class=\"Liste1Nr\">2)</span> at være til stede ved en nærstående persons begravelse,</p>\r\n          <p class=\"Liste1\"><span class=\"Liste1Nr\">3)</span> at møde i retten eller for anden offentlig myndighed i tilfælde, hvor vedkommende offentlige myndighed finder det påkrævet, eller</p>\r\n          <p class=\"Liste1\"><span class=\"Liste1Nr\">4)</span> lægeundersøgelse eller – behandling eller anden lignende behandling, der ikke hensigtsmæssigt kan finde sted på bopælen.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Tilsynsmyndigheden kan tillige tillade, at dømte, der udstår straf på bopælen i 30 dage eller derover, kan få udgang med henblik på at besøge nærstående personer ved vigtige familiebegivenheder.</p>\r\n      <p class=\"Stk2\"><span class=\"StkNr\">Stk. 3.</span> Hvis tilsynsmyndigheden finder, at den dømte af andre lignende tungtvejende grunde end de i stk. 1 og stk. 2 nævnte, bør gives tilladelse til at opholde sig uden for bopælen udover de i aktivitetsskemaet fastlagte tidsrum, forelægges spørgsmålet for direktoratet til afgørelse.</p>\r\n      <p class=\"Kapitel\"><a name=\"Kap8\">Kapitel 8</a></p>\r\n      <p class=\"KapitelOverskrift2\">Indberetning, midlertidig overførsel til arresthus eller fængsel og tilbagekaldelse af tilladelse til strafudståelse på bopælen</p>\r\n      <p class=\"Paragraf\"><span class=\"ParagrafNr\">§ 29.</span> Udover de i straffuldbyrdelseslovens § 78 d, stk. 2, nævnte situationer afgiver tilsynsmyndigheden indberetning til direktoratet, hvis</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> den dømte anmoder om, at tilladelsen tilbagekaldes,</p>\r\n          <p class=\"Liste1\"><span class=\"Liste1Nr\">2)</span> den dømte inden fuldbyrdelsens iværksættelse har begået strafbart forhold,</p>\r\n          <p class=\"Liste1\"><span class=\"Liste1Nr\">3)</span> den dømte på tidspunktet for fuldbyrdelsens iværksættelse eller under denne frihedsberøves af anden grund end til fuldbyrdelse af den fængselsstraf, tilladelsen vedrører, eller</p>\r\n          <p class=\"Liste1\"><span class=\"Liste1Nr\">4)</span> den dømte på tidspunktet for fuldbyrdelsens iværksættelse ikke længere opfylder de i § 78 b, stk. 1, nr. 1, 2 og 4 nævnte betingelser.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 30.</span> Indberetningen til direktoratet skal indeholde oplysninger om</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> den dømtes bemærkninger til indberetningen, og</p>\r\n          <p class=\"Liste1\"><span class=\"Liste1Nr\">2)</span> hvorvidt tilsynsmyndigheden finder, at tilladelsen til strafudståelse på bopælen skal tilbagekaldes.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Hvis tilsynsmyndigheden har truffet afgørelse om midlertidig overførsel til fængsel eller arresthus, jf. straffuldbyrdelseslovens § 78 f, stk. 2, skal indberetningen tillige indeholde oplysning herom.</p>\r\n      <p class=\"Paragraf\"><span class=\"ParagrafNr\">§ 31.</span> Midlertidig overførsel til fængsel eller arresthus efter straffuldbyrdelseslovens § 78 f, stk. 2, sker efter en konkret vurdering. Midlertidig overførsel skal som altovervejende hovedregel ske, hvis tilsynsmyndigheden umiddelbart finder det klart, at tilladelsen til strafudståelse på bopælen skal tilbagekaldes, herunder blandt andet hvis den dømte</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> konstateres påvirket af alkohol, euforiserende stoffer eller lignende,</p>\r\n          <p class=\"Liste1\"><span class=\"Liste1Nr\">2)</span> nægter at aflægge urin- eller udåndingsprøve,</p>\r\n          <p class=\"Liste1\"><span class=\"Liste1Nr\">3)</span> ikke længere har en fast bopæl,</p>\r\n          <p class=\"Liste1\"><span class=\"Liste1Nr\">4)</span> efter deltagelse i aktivitet uden for bopælen uden rimelig begrundelse returnerer til bopælen længe efter det tidsrum, der er fastsat i aktivitetsskemaet, eller</p>\r\n          <p class=\"Liste1\"><span class=\"Liste1Nr\">5)</span> har forladt bopælen uden for de i aktivitetsskemaet fastlagte tidsrum.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Midlertidig overførsel til fængsel eller arresthus skal ske i umiddelbar tilslutning til tilsynsmyndighedens afgørelse herom og ved tilsynsmyndighedens foranstaltning, om nødvendigt med bistand fra politiet.</p>\r\n      <p class=\"Stk2\"><span class=\"StkNr\">Stk. 3.</span> Ved midlertidig overførsel overføres den dømte i overensstemmelse med stk. 2 til det stedlige arresthus. Arresthuset kan efterfølgende på grund af pladsforholdene eller af andre praktiske årsager træffe bestemmelse om, at den dømte skal overføres til et andet arresthus eller et fængsel.</p>\r\n      <p class=\"Paragraf\"><span class=\"ParagrafNr\">§ 32.</span> Afgørelse om, hvorvidt en tilladelse til udståelse af straf på bopælen skal tilbagekaldes, træffes hurtigst muligt, efter at direktoratet har modtaget tilsynsmyndighedens indstilling herom.</p>\r\n      <p class=\"Paragraf\"><span class=\"ParagrafNr\">§ 33.</span> Hvis den dømte ikke er midlertidigt overført til fængsel eller arresthus, sendes direktoratets afgørelse med telefax eller lignende til tilsynsmyndigheden. Hvis direktoratet har truffet afgørelse om, at tilladelsen skal tilbagekaldes, skal det af direktoratets afgørelse fremgå, i hvilken institution den dømte skal anbringes. Tilsynsmyndigheden forkynder snarest muligt afgørelsen for den dømte.</p>\r\n      <p class=\"Stk2\"><span class=\"StkNr\">Stk. 2.</span> Hvis der er truffet afgørelse om tilbagekaldelse, skal den dømte umiddelbart i forbindelse med forkyndelsen ved tilsynsmyndighedens foranstaltning og om nødvendigt med bistand fra politiet overføres til det stedlige arresthus. Arresthuset kan efterfølgende på grund af pladsforholdene eller af andre praktiske årsager træffe bestemmelse om, at den dømte midlertidigt skal overføres til et andet arresthus eller et fængsel.</p>\r\n      <p class=\"Stk2\"><span class=\"StkNr\">Stk. 3.</span> Anbringelse i arresthus eller fængsel efter stk. 2 sker med henblik på anbringelse i den institution, som direktoratet har udpeget.</p>\r\n      <p class=\"Paragraf\"><span class=\"ParagrafNr\">§ 34.</span> Hvis den dømte er midlertidigt overført til fængsel eller arresthus, sendes direktoratets afgørelse med telefax eller lignende til den institution, hvor den dømte er indsat. Hvis direktoratet har truffet afgørelse om, at tilladelsen skal tilbagekaldes, skal det af direktoratets afgørelse fremgå, i hvilken institution den dømte skal anbringes. Den institution, hvor den dømte er indsat, forkynder afgørelsen for den dømte.</p>\r\n      <p class=\"Paragraf\"><span class=\"ParagrafNr\">§ 35.</span> Overførsel til den institution, som direktoratet har udpeget, sker efter aftale mellem den institution, hvortil den dømte er overført, og den institution, som direktoratet har udpeget.</p>\r\n      <p class=\"Kapitel\"><a name=\"Kap9\">Kapitel 9</a></p>\r\n      <p class=\"KapitelOverskrift2\">Ikrafttræden</p>\r\n      <p class=\"Paragraf\"><span class=\"ParagrafNr\">§ 36.</span> Bekendtgørelsen træder i kraft den 1. juli 2008.</p>\r\n      <p class=\"Stk2\"><span class=\"StkNr\">Stk. 2.</span> Bekendtgørelse nr. 322 af 19. april 2006 om fuldbyrdelse af straf på bopælen under intensiv overvågning og kontrol (bekendtgørelse om strafudståelse på bopælen) ophæves.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Justitsministeriet, den 27. juni 2008</I></P><P CLASS=SIGN1 ALIGN=\"CENTER\">Lene Espersen</P><P CLASS=SIGN2 ALIGN=\"RIGHT\">/ William Rentzmann</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/06/2008"
        },
        {
            "displayName": "Accession",
            "displayValue": "B20080068205"
        },
        {
            "displayName": "Entydig dokumentidentifikation",
            "displayValue": "AA004420"
        },
        {
            "displayName": "Dato for førstegangsindlæggelse",
            "displayValue": "28/06/2008"
        },
        {
            "displayName": "Dato for indlæggelse",
            "displayValue": "28/06/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "682"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "27/06/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Direktoratet for Kriminalforsorgen"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Direktoratet for Kriminalforsorgen, J.nr. JUR 07-120-34"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}