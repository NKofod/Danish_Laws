{
    "id": 112926,
    "title": "1986 LSF 69   FORSLAG TIL LOV OM ÆNDRING AF LOV OM ERSTATNING TIL BESÆTTELSESTIDENS OFRE  ",
    "documentTypeId": "400",
    "isSagsforlobPeriodValid": false,
    "shortName": "1986/1 LSF 69",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 69 </P>  \r\n\r\n<P></P>  \r\n\r\n<P>Forslag til Lov om ændring af lov om erstatning til besættelsestidens ofre  \r\n\r\n</P>  \r\n\r\n<P></P>  \r\n\r\n<P>Fremsat af Tommy Dinesen (SF) Agerschou (SF) Ole Henriksen (SF) Ebba  \r\n\r\n Strange (SF) </P>  \r\n\r\n<P></P>  \r\n\r\n<P>den 29. oktober 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>I lov om erstatning til besættelsestidens ofre, jf. lovbekendtgørelse </P>  \r\n\r\n<P>nr. 890 af 12. december 1986, foretages følgende ændring: </P>  \r\n\r\n<P>Efter § 1 a indsættes som ny paragraf: </P>  \r\n\r\n<P>&#187;§ 1 b. Danske statsborgere, som under den tyske besættelse som </P>  \r\n\r\n<P>søfarende har været interneret eller tilbageholdt i mindst 12 </P>  \r\n\r\n<P>måneder i udenlandsk havn, og deres efterladte er berettigede til </P>  \r\n\r\n<P>ydelse efter bestemmelserne i dette afsnit på samme måde som </P>  \r\n\r\n<P>fastsat i § 1 a.&#171; </P>  \r\n\r\n<P>Oprindeligt fremsat lovforslag </P>  \r\n\r\n<P>Blad nr 155I lov om erstatning til besættelsestidens ofre, jf. </P>  \r\n\r\n<P>lovbekendtgørelse nr. 68 af 8. februar 1974, foretages følgende </P>  \r\n\r\n<P>ændring: </P>  \r\n\r\n<P>I § 1 a indsættes efter nr. 2 som nyt nummer: </P>  \r\n\r\n<P>&#187;3) har været interneret eller tilbageholdt som søfarende i mindst  \r\n\r\n</P>  \r\n\r\n<P>6 måneder i udenlandsk havn, eller&#171; </P>  \r\n\r\n<P>Nr. 3 og 4 bliver herefter nr. 4 og 5. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>Ved den tyske besættelse af Danmark i april 1940 blev de danske skibe </P>  \r\n\r\n<P>anmodet om at søge neutral havn og der afvente nærmere besked fra </P>  \r\n\r\n<P>den danske regering, men som bekendt søgte en del af vore skibe </P>  \r\n\r\n<P>til de nærmeste engelske havne. Således kom mange danske søfolk </P>  \r\n\r\n<P>til at sejle under allieret tjeneste alle de år, krigen varede. </P>  \r\n\r\n<P>Det var dog ikke alle danske søfolk, som kom til at sejle under </P>  \r\n\r\n<P>allieret tjeneste. Omkring 80 danske søfolk havnede i Shanghai som </P>  \r\n\r\n<P>følge af sænkning, torpedering, bombning, minesprængning eller </P>  \r\n\r\n<P>opbringning af det skib, de var forhyret på - eller fordi deres </P>  \r\n\r\n<P>skibe var blevet oplagt i amerikanske havne, sydamerikanske havne </P>  \r\n\r\n<P>og Stillehavshavne. </P>  \r\n\r\n<P>Når det blev Shanghai, hang det sammen med byens status som </P>  \r\n\r\n<P>internationalt settlement (engelsk bydel med neutral havn i </P>  \r\n\r\n<P>Shanghai indtil </P>  \r\n\r\n<P>Stillehavskrigens udbrud i december 1941), desuden var der et dansk </P>  \r\n\r\n<P>generalkonsulat og dermed mulighed for at få hjælp; dette skulle </P>  \r\n\r\n<P>vise sig at få alvorlige konsekvenser for disse 80 danske søfolk. </P>  \r\n\r\n<P>At få hyre på enten allierede eller neutrale skibe var der selvsagt </P>  \r\n\r\n<P>meget få chancer for på det tidspunkt, og de blev ikke større, </P>  \r\n\r\n<P>idet konsulatet havde inddraget søfolkenes pas. Dermed var de </P>  \r\n\r\n<P>pågældende søfolk tilbageholdt i Shanghai. Den dag i dag står det </P>  \r\n\r\n<P>stadig hen i det uvisse, hvorfor konsulatet foretog denne </P>  \r\n\r\n<P>deponering; men det tenderer i allerhøjeste grad frihedsberøvelse. </P>  \r\n\r\n<P>Desuden mødte søfolkene kun passivitet fra konsulatets side over for </P>  \r\n\r\n<P>deres mange henvendelser om hjemsendelse. Udsigten til et ophold i </P>  \r\n\r\n<P>Shanghai på ubestemt tid var da en realitet for søfolkene, og da </P>  \r\n\r\n<P>de i reglen var uden mulighed for selv at skaffe sig arbejde for </P>  \r\n\r\n<P>derved at klare sig, var de nødt til, efterhånden som deres penge </P>  \r\n\r\n<P>slap op, at kontakte konsulatet for en eller anden form for </P>  \r\n\r\n<P>støtte. </P>  \r\n\r\n<P>Under påberåbelse af modtagne instrukser fra det danske </P>  \r\n\r\n<P>udenrigsministerium om, at en understøttelse skulle begrænses til </P>  \r\n\r\n<P>et absolut minimum, udbetaltes således et beløb, som ikke på </P>  \r\n\r\n<P>noget tidspunkt var tilstrækkeligt til at dække de </P>  \r\n\r\n<P>allernødvendigste udgifter for søfolkene. Resultatet blev </P>  \r\n\r\n<P>almindelig underernæring med deraf følgende nedsat modstandskraft </P>  \r\n\r\n<P>over for sygdomme som tyfus, dysenteri samt tuberkulose. I </P>  \r\n\r\n<P>efteråret 1942 - inden for 3 måneder - afgik seks af søfolkene ved </P>  \r\n\r\n<P>døden - en direkte følge af dårlige levekår. </P>  \r\n\r\n<P>Disse seks dødsfald rokkede dog ikke det mindste ved konsulatets </P>  \r\n\r\n<P>holdning til den utilstrækkelige understøttelse. I sin spareiver </P>  \r\n\r\n<P>rettede konsulatet af og til i de af lægen udstedte recepter til </P>  \r\n\r\n<P>de underernærede og syge søfolk, fordi det anså den ordinerede </P>  \r\n\r\n<P>medicin for for dyr. Nogle af søfolkene ændrede i deres </P>  \r\n\r\n<P>fortvivlelse også i deres recepter, så de kunne få udleveret den </P>  \r\n\r\n<P>af lægen oprindeligt ordinerede medicin. I flere tilfælde medførte </P>  \r\n\r\n<P>dette, at søfolkene blev anklaget for dokumentforfalskning, hvad </P>  \r\n\r\n<P>det jo også var. Domfældelserne foregik uden juridisk bistand, og </P>  \r\n\r\n<P>søfolkene blev idømt fængselsstraffe, som efter danske forhold var </P>  \r\n\r\n<P>ganske urimeligt hårde. Fængslerne var under kinesernes kontrol, </P>  \r\n\r\n<P>og ophold her var ifølge søfolkene ganske ubeskrivelige. I nogle </P>  \r\n\r\n<P>tilfælde idømtes afsoning på vand og brød (sic!). </P>  \r\n\r\n<P>Naturligvis forværredes den underernæring, som søfolkene led af, for </P>  \r\n\r\n<P>ikke at tale om den psykiske belastning, det var at sidde </P>  \r\n\r\n<P>indespærret i et fremmed fængsel - i to af tilfældene helt op til </P>  \r\n\r\n<P>6 måneder, hvilket var strafferammens maksimum for det misbrug af </P>  \r\n\r\n<P>dokumenter, som de aktuelle forseelser drejede sig om, forseelser </P>  \r\n\r\n<P>skabt af de dårlige levevilkår, søfolkene blev budt. </P>  \r\n\r\n<P>I løbet af de godt og vel fem år forsøgte søfolkene som sagt ofte - </P>  \r\n\r\n<P>både skriftligt og mundtligt at gøre konsulatet opmærksom på </P>  \r\n\r\n<P>nødvendigheden af et samarbejde. En enkelt gang, da situationen </P>  \r\n\r\n<P>var særlig fortvivlet og løfter om forbedring som så ofte før </P>  \r\n\r\n<P>endnu ikke var blevet indfriet, besluttede søfolkene samlet at </P>  \r\n\r\n<P>opsøge konsulatet. Dette blev af konsulatet betragtet som en </P>  \r\n\r\n<P>demonstration, og det kinesiske politi blev tilkaldt; det </P>  \r\n\r\n<P>kinesiske politi fandt dog ingen anledning til at foretage </P>  \r\n\r\n<P>anholdelser. Forsøget på et samarbejde med konsulatet, især med </P>  \r\n\r\n<P>henblik på en regulering af understøttelsen, blev ikke opnået, </P>  \r\n\r\n<P>selv om det dog måtte være indlysende, at sikrede man søfolkene </P>  \r\n\r\n<P>mulighed for en tilstrækkelig sund kost, hindrede man også flere </P>  \r\n\r\n<P>ernæringssygdomme i at opstå og dermed udgifter til lægehjælp og </P>  \r\n\r\n<P>medicin. </P>  \r\n\r\n<P>Af de søfolk, der kunne vende hjem til Danmark efter tilbageholdelsen </P>  \r\n\r\n<P>i Shanghai, vejede nogle kun ca. 40 kg, og den psykiske overlast </P>  \r\n\r\n<P>kan kun en ekspert vurdere. Tolv kammerater blev efterladt på </P>  \r\n\r\n<P>kirkegårde i Shanghai. </P>  \r\n\r\n<P>Det var derfor ikke uden grund, at Shanghaisøfolkene efter 51/2 års </P>  \r\n\r\n<P>tilbageholdelse i Shanghai søgte om erstatning efter loven om </P>  \r\n\r\n<P>erstatning til besættelsestidens ofre. De, der overlevede, var </P>  \r\n\r\n<P>både psykisk og fysisk nedbrudt; men loven gav ingen mulighed for </P>  \r\n\r\n<P>erstatning - og gør det stadig ikke. </P>  \r\n\r\n<P>Disse søfolk har i over fem år levet under umenneskelige kår i </P>  \r\n\r\n<P>Shanghai, og ved hjemkomsten måtte flere i øvrigt indlægges med </P>  \r\n\r\n<P>tuberkulose og andre sygdomme, som stammer fra underernæring. </P>  \r\n\r\n<P>Derudover kan der vel næppe herske tvivl om, at tilbageholdelsen </P>  \r\n\r\n<P>har været en sådan psykisk belastning, at den ganske givet har sat </P>  \r\n\r\n<P>sine alvorlige præg. Derfor ville det efter forslagsstillernes </P>  \r\n\r\n<P>opfattelse være på sin plads, at vi i dag giver Shanghaisøfolkene </P>  \r\n\r\n<P>mulighed for at få erstatning i henhold til loven om erstatning </P>  \r\n\r\n<P>til besættelsestidens ofre. Det ville være en ringe tak til dem, </P>  \r\n\r\n<P>der er tilbage og stadig lider under senfølgerne fra dette </P>  \r\n\r\n<P>krigsfangenskab under 2. verdenskrig. </P>  \r\n\r\n<P>Bemærkninger til den foreslåede bestemmelse </P>  \r\n\r\n<P>Bestemmelsen medfører, at personkredsen, der er omfattet af loven om </P>  \r\n\r\n<P>erstatning til besættelsestidens ofre, udvides med søfolk, der har </P>  \r\n\r\n<P>været interneret eller tilbageholdt i mindst 6 måneder i </P>  \r\n\r\n<P>udenlandsk havn. Ændringen vedrører specielt de søfolk, der er </P>  \r\n\r\n<P>omtalt i de almindelige bemærkninger, men også andre, der har </P>  \r\n\r\n<P>været udsat for en lignende situation. Det skal endvidere </P>  \r\n\r\n<P>bemærkes, at socialministeren i et svar på et skriftligt </P>  \r\n\r\n<P>spørgsmål (S 858 i folketingssamlingen 1985/ 86) har oplyst, at </P>  \r\n\r\n<P>den pågældende personkreds ikke kan omfattes af </P>  \r\n\r\n<P>dispensationsbestemmelsen i § 64, stk. 1, i lov om erstatning til </P>  \r\n\r\n<P>besættelsestidens ofre. En udvidelse af personkredsen er derfor </P>  \r\n\r\n<P>nødvendig. </P>  \r\n\r\n<P>Bilag </P>  \r\n\r\n<P>§ 1 a i lov om erstatning til besættelsestidens ofre </P>  \r\n\r\n<P>§ 1 a. Danske statsborgere, som under den tyske besættelse </P>  \r\n\r\n<P>1) har været deporteret til fængsel eller koncentrationslejr i </P>  \r\n\r\n<P>udlandet eller </P>  \r\n\r\n<P>2) har været tjenstgørende i mindst 6 måneder på danske eller </P>  \r\n\r\n<P>udenlandske skibe under allieret kontrol i krigsfarvand, og som </P>  \r\n\r\n<P>ikke allerede har opnået erstatning for den nedsatte erhvervsevne </P>  \r\n\r\n<P>i henhold til lov nr. 262 af 19. december 1936 om </P>  \r\n\r\n<P>krigsulykkesforsikring for søfarende, jf. lov nr. 473 af 1. </P>  \r\n\r\n<P>oktober 1945, eller </P>  \r\n\r\n<P>3) har været aktivt engageret her i landet uden afbrydelse i mindst 1 </P>  \r\n\r\n<P>år i organiseret modstandsarbejde, der har medført særlig hård </P>  \r\n\r\n<P>fysisk eller psykisk belastning, fortrinsvis personer, der har </P>  \r\n\r\n<P>været eftersøgt, eller </P>  \r\n\r\n<P>4) efter mindst 6 måneders aktiv deltagelse i organiseret </P>  \r\n\r\n<P>modstandsarbejde her i landet har været interneret i tyske </P>  \r\n\r\n<P>fængsler eller lejre i Danmark og herunder været udsat for </P>  \r\n\r\n<P>usædvanlig hårde psykiske belastninger, </P>  \r\n\r\n<P>er berettiget til ydelser efter bestemmelserne i nærværende afsnit, </P>  \r\n\r\n<P>når erhvervsevnen er nedsat med mindst 25 pct., medmindre det er </P>  \r\n\r\n<P>åbenbart, at der ikke kan være sammenhæng mellem den nedsatte </P>  \r\n\r\n<P>erhvervsevne og de foran nævnte forhold. </P>  \r\n\r\n<P>Stk. 2. Når særlige forhold taler derfor, kan sikringsstyrelsen, jf. </P>  \r\n\r\n<P>§ 4, dispensere fra kravet om den i stk. 1 omhandlede varighed af </P>  \r\n\r\n<P>tjenesten eller frihedsberøvelsen. </P>  \r\n\r\n<P>Stk. 3. Afgår en person, som omfattes af stk. 1, ved døden, tilkommer </P>  \r\n\r\n<P>der de efterladte erstatning efter bestemmelsen i § 22, medmindre </P>  \r\n\r\n<P>det er åbenbart, at der ikke kan være sammenhæng mellem dødsfaldet </P>  \r\n\r\n<P>og frihedsberøvelsen eller tjenesten som nævnt i stk. 1. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198612K00069"
        },
        {
            "displayName": "Entydig dokumentidentifikation",
            "displayValue": "CL005415"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "69"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}