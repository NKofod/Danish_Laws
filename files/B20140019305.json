{
    "id": 162005,
    "title": "Bekendtgørelse om standardvedtægt for erhvervsakademier for videregående uddannelser",
    "documentTypeId": "60",
    "isSagsforlobPeriodValid": true,
    "shortName": "BEK nr 193 af 27/02/2014",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">Standardvedtægt for erhvervsakademier for videregående uddannelser</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om standardvedtægt for erhvervsakademier for videregående uddannelser</p>\r\n<p class=\"Indledning2\">I medfør af 11, stk. 2, § 45, stk. 2, og § 47 i lov om erhvervsakademier for videregående uddannelser, jf. lovbekendtgørelse nr. 214 af 27. februar 2013, fastsættes følgende:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Standardvedtægt</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Vedtægten for et erhvervsakademi skal være i overensstemmelse med standardvedtægten, jf. bilag 1 til denne bekendtgørelse.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> I standardvedtægten, jf. bilag 1 til denne bekendtgørelse markerer:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> Kantet parentes […], at erhvervsakademiet selv skal formulere teksten. I de kantede parenteser er det med kursiv anført, hvad teksten skal vedrøre.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> Krøllet parentes {…}, at bestemmelsen medtages, hvis det er relevant for erhvervsakademiet.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Ved selvsupplering forstås, at de bestyrelsesmedlemmer, der er udpeget til den tiltrædende bestyrelse, i forening og i overensstemmelse med vedtægtens regler herom udpeger det antal udefrakommende medlemmer af bestyrelsen, der ifølge vedtægten skal udpeges ved selvsupplering.</p>\r\n<p class=\"TekstGenerel\">\r\n   <span class=\"Italic\">Stk. 2.</span> Ved bestyrelsens beslutning om selvsupplering skal der være flertal af udefrakommende medlemmer.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Uddannelses- og forskningsministeren kan fravige standardvedtægten for at sikre, at der ikke sker indskrænkninger i bestående rettigheder i henhold til de før den 31. december 2008 godkendte vedtægter.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Oplysninger på erhvervsakademiets hjemmeside</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Den godkendte vedtægt, den aktuelle oversigt over bestyrelsesmedlemmer og opdaterede oplysninger om de nedsatte uddannelsesudvalg, jf. vedtægtens § 16 skal på en lettilgængelig måde være oplyst på erhvervsakademiets hjemmeside.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Ikrafttrædelse</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Bekendtgørelsen træder i kraft den 1. marts 2014.</p>\r\n<p class=\"TekstGenerel\">\r\n   <span class=\"Italic\">Stk. 2.</span> Bekendtgørelse nr. 676 af 30. juni 2009 om standardvedtægt for erhvervsakademier for videregående uddannelser ophæves.</p><div class=\"Givet\" id=\"Givet\"><p class=\"Givet\" align=\"center\">Styrelsen for Videregående Uddannelser, den 27. februar 2014</p><p class=\"Sign1\" align=\"center\">Nils Agerhus</p><p class=\"Sign2\" align=\"right\">/ Marianne Madsen</p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Standardvedtægt for erhvervsakademier for videregående uddannelser</p>\r\n<p>\r\n   <span class=\"Bold\">Vedtægt for [</span>\r\n   <span class=\"Bold Italic\">Erhvervsakademiets navn</span>\r\n   <span class=\"Bold\">]</span> [<span class=\"Italic\">betegnelsen »erhvervsakademi« skal indgå</span>]</p>\r\n<p class=\"Overskriftsnummer1\">Kapitel 1: Navn, hjemsted og formål</p>\r\n<p>\r\n   <span class=\"Bold\">§ 1.</span> [<span class=\"Italic\">Erhvervsakademiets navn</span>] er en selvstændig institution inden for den offentlige forvaltning med hjemsted i [<span class=\"Italic\">Kommunens navn</span>] i [<span class=\"Italic\">Regionens navn</span>] og omfattet af lov om erhvervsakademier for videregående uddannelser. Erhvervsakademiets CVR-nummer er [<span class=\"Italic\">Nummeret</span>].</p>\r\n<p>\r\n   <span class=\"Bold\">§ 2.</span> Erhvervsakademiet er oprettet den 1. september 2008.</p>\r\n<p>\r\n   <span class=\"Bold\">§ 3.</span> Erhvervsakademiet har til opgave at udbyde og udvikle videregående uddannelse på det tekniske og merkantile fagområde og at varetage praksisnære og anvendelsesorienterede forsknings- og udviklingsaktiviteter og herigennem aktivt medvirke til, at ny viden tilvejebringes og bringes i anvendelse i såvel den private som den offentlige sektor.</p>\r\n<p>\r\n   <span class=\"Italic\">Stk. 2.</span> Erhvervsakademiet skal sikre, at uddannelserne bygger på forsknings- og udviklingsviden inden for de relevante fagområder og viden om praksis i de professioner og erhverv, som uddannelserne er rettet mod.</p>\r\n<p>\r\n   <span class=\"Italic\">Stk. 3.</span> Erhvervsakademiet skal dække behovet for udbud af videregående tekniske og merkantile uddannelser i [<span class=\"Italic\">den region eller den del heraf, som uddannelses- og forskningsministeren har fastsat som erhvervsakademiets geografiske dækningsområde</span>].</p>\r\n<p>\r\n   <span class=\"Italic\">Stk. 4.</span> Erhvervsakademiet skal dog efter uddannelses- og forskningsministerens bestemmelse sammen med et eller flere andre erhvervsakademier dække regionens eller et geografisk områdes behov for en eller flere videregående tekniske og merkantile uddannelser eller dække behovet i hele landet eller nærmere bestemte dele heraf for en eller flere videregående tekniske og merkantile uddannelser.</p>\r\n<p>\r\n   <span class=\"Italic\">Stk. 5.</span> Erhvervsakademiet skal medvirke til at opfylde de studerendes behov for et varieret udbud af uddannelses- og studiemiljøer med forskellige identiteter.</p>\r\n<p>\r\n   <span class=\"Italic\">Stk. 6.</span> Erhvervsakademiet skal med udgangspunkt i sit uddannelsesudbud inden for de tekniske og merkantile fagområder varetage praksisnære og anvendelsesorienterede forsknings- og udviklingsaktiviteter i tæt samspil med det aftagende arbejdsmarked, øvrige uddannelses- og videninstitutioner og det omgivende samfund.</p>\r\n<p>\r\n   <span class=\"Italic\">Stk. 7.</span> Forsknings- og udviklingsaktiviteterne har til formål at tilvejebringe ny viden og konkrete løsninger på udfordringer inden for de erhverv og professioner, som erhvervsakademiets uddannelser er rettet mod.</p>\r\n<p>\r\n   <span class=\"Italic\">Stk. 8.</span> Erhvervsakademiet skal have et system til behandling af sager om merit og realkompetencevurdering, som er gennemskueligt og sammenhængende, og som giver de studerende en ensartet og hurtig behandling af ansøgninger på området.</p>\r\n<p>\r\n   <span class=\"Italic\">Stk. 9.</span> Erhvervsakademiet skal have et system til kvalitetssikring og resultatvurdering af uddannelse og forsknings- og udviklingsaktiviteter og er forpligtet til at informere herom.</p>\r\n<p>{<span class=\"Italic\">Stk. x1.</span> Erhvervsakademiets formål er endvidere varetagelse, i henhold til skriftlig aftale herom, af nærmere bestemte administrative opgaver for en eller flere andre uddannelsesinstitutioner, jf. § 9, stk. 1, i lov om erhvervsakademier for videregående uddannelser. }</p>\r\n<p>{<span class=\"Italic\">Stk. x2.</span> Erhvervsakademiet har til opgave at udbyde erhvervsrettede videregående uddannelser og efter- og videreuddannelser i tilknytning hertil i udlandet som særskilt indtægtsdækket virksomhed, jf. § 10 a i lov om erhvervsakademier for videregående uddannelser. }</p>\r\n<p class=\"Overskriftsnummer1\">Kapitel 2: Bestyrelsens sammensætning</p>\r\n<p>\r\n   <span class=\"Bold\">§ 4.</span> Erhvervsakademiet ledes af en bestyrelse på [<span class=\"Italic\">et bestemt antal 9-13</span>] stemmeberettigede medlemmer. Bestyrelsen sammensættes således, at flertallet af medlemmerne er udefrakommende.</p>\r\n<p>\r\n   <span class=\"Italic\">Stk. 2.</span> Bestyrelsen sammensættes således:</p>\r\n<p>1) [<span class=\"Italic\">Et bestemt antal 5-9</span>] udefrakommende medlemmer, jf. § 14 i lov om erhvervsakademier for videregående uddannelser. [<span class=\"Italic\">Det fastsættes, hvem de udpegningsberettigede er, og det antal medlemmer, der udpeges af den enkelte udpegningsberettigede.</span> ] {efter drøftelser mellem erhvervsakademiets bestyrelse og den udpegningsberettigede} {Det fastsættes, hvor mange medlemmer, der i givet fald udpeges ved selvsupplering, proceduren herfor og hvilke kompetencer medlemmet (-erne) skal tilføre bestyrelsen}</p>\r\n<p>2) To medlemmer vælges af og blandt de studerende ved erhvervsakademiet.</p>\r\n<p>3) To medlemmer vælges af og blandt medarbejderne ved erhvervsakademiet. De medarbejdervalgte medlemmer er beskyttet mod afskedigelse og anden forringelse af forholdene på samme måde som tillidsrepræsentanter inden for vedkommende eller tilsvarende område.</p>\r\n<p>\r\n   <span class=\"Italic\">Stk. 3.</span> Bestyrelsen bør have en ligelig sammensætning af kvinder og mænd.</p>\r\n<p>\r\n   <span class=\"Italic\">Stk. 4.</span> Medarbejdere og studerende ved erhvervsakademiet kan ikke efter stk. 2, nr. 1, udpeges som udefrakommende medlemmer af bestyrelsen.</p>\r\n<p>\r\n   <span class=\"Italic\">Stk. 5.</span> Erhvervsakademiets rektor, der er bestyrelsens sekretær, deltager i bestyrelsesmøderne uden stemmeret.</p>\r\n<p>\r\n   <span class=\"Bold\">§ 5.</span> Bestyrelsens medlemmer skal bidrage til at fremme erhvervsakademiets strategiske virke og faglige mål inden for erhvervsakademiets uddannelsesområder med deres erfaring med og faglige indsigt i de tekniske og merkantile områder samt kendskab til arbejdsmarkedets behov for personer med uddannelser, der udbydes på et erhvervsakademi.</p>\r\n<p>\r\n   <span class=\"Italic\">Stk. 2.</span> Blandt de udefrakommende medlemmer skal der endvidere være medlemmer med indgående erfaring med og indsigt i offentlig og privat virksomhed, strategisk ledelse, organisation og økonomi, herunder vurdering af budgetter og regnskaber.</p>\r\n<p>\r\n   <span class=\"Bold\">§ 6.</span> Bestyrelsens funktionsperiode er 4 år løbende fra førstkommende 1. maj efter, at valg til kommunalbestyrelser har været afholdt.</p>\r\n<p>\r\n   <span class=\"Italic\">Stk. 2.</span> Genudpegning kan finde sted. {For medlemmer, der er udpeget ved selvsupplering, kan genudpegning dog kun finde sted én gang. Den nytiltrådte bestyrelse skal have foretaget udpegning af medlemmer, der udpeges ved selvsupplering, senest en måned inde i sin funktionsperiode}</p>\r\n<p>\r\n   <span class=\"Italic\">Stk. 3.</span> Hvis et medlem ikke længere opfylder betingelserne for at være medlem, jf. § 14, stk. 6, i lov om erhvervsakademier for videregående uddannelser, skal medlemmet øjeblikkeligt udtræde af bestyrelsen. Den udpegningsberettigede skal hurtigst muligt udpege et nyt medlem for den resterende del af funktionsperioden.</p>\r\n<p>\r\n   <span class=\"Italic\">Stk. 4.</span> Hvis en studerende eller en medarbejder ved erhvervsakademiet ikke længere opfylder betingelserne for at være medlem af bestyrelsen, ophører medlemskabet øjeblikkeligt, og et nyt medlem vælges hurtigst muligt for den resterende del af funktionsperioden.</p>\r\n<p class=\"Overskriftsnummer1\">Kapitel 3: Bestyrelsens opgaver og ansvar</p>\r\n<p>\r\n   <span class=\"Bold\">§ 7.</span> Bestyrelsen varetager den overordnede ledelse af erhvervsakademiet.</p>\r\n<p>\r\n   <span class=\"Italic\">Stk. 2.</span> Bestyrelsen fastlægger erhvervsakademiets målsætning og strategi for uddannelserne og tilknyttede aktiviteter på kort og på langt sigt.</p>\r\n<p>\r\n   <span class=\"Italic\">Stk. 3.</span> Bestyrelsen indgår en udviklingskontrakt med uddannelses- og forskningsministeren.</p>\r\n<p>\r\n   <span class=\"Italic\">Stk. 4.</span> Bestyrelsen udarbejder erhvervsakademiets vedtægt.</p>\r\n<p>\r\n   <span class=\"Italic\">Stk. 5.</span> Bestyrelsen skal efter indstilling fra rektor fastlægge erhvervsakademiets organisering i vedtægten. Erhvervsakademiets organisation skal opbygges, så den kan sikre:</p>\r\n<p>1) At de studerendes behov for et varieret og lokalt udbud af forskellige uddannelses- og studiemiljøer med forskellige identiteter og kulturer opfyldes,</p>\r\n<p>2) at erhvervsakademiet kan opfylde sine formål og varetage sine opgaver, og</p>\r\n<p>3) at de studerende får mulighed for indflydelse på uddannelse og undervisning.</p>\r\n<p>\r\n   <span class=\"Italic\">Stk. 6.</span> Bestyrelsen godkender studieordninger for de uddannelser, som erhvervsakademiet udbyder. Bestyrelsen kan bemyndige rektor til at godkende studieordningerne.</p>\r\n<p>\r\n   <span class=\"Italic\">Stk. 7.</span> Bestyrelsen godkender efter indstilling fra rektor det årlige budget.</p>\r\n<p>\r\n   <span class=\"Italic\">Stk. 8.</span> Bestyrelsen fastsætter retningslinjer for rektors virksomhed.</p>\r\n<p>\r\n   <span class=\"Italic\">Stk. 9.</span> Bestyrelsen fastsætter kapaciteten på erhvervsakademiet.</p>\r\n<p>\r\n   <span class=\"Bold\">§ 8.</span> Bestyrelsen er over for uddannelses- og forskningsministeren ansvarlig for erhvervsakademiets drift, herunder for forvaltningen af de statslige tilskud m.v.</p>\r\n<p>\r\n   <span class=\"Italic\">Stk. 2.</span> Bestyrelsesmedlemmerne hæfter ikke personligt for erhvervsakademiets økonomiske forpligtelser. For bestyrelsens medlemmer gælder dansk rets almindelige erstatningsregler.</p>\r\n<p>\r\n   <span class=\"Bold\">§ 9.</span> Bestyrelsen skal forvalte erhvervsakademiets midler, så de bliver til størst mulig gavn for erhvervsakademiets formål. Inden for dette formål og under de vilkår, der er fastlagt i lovgivningen eller i medfør af denne, disponerer bestyrelsen frit ved anvendelse af de statslige tilskud og øvrige indtægter under ét.</p>\r\n<p>\r\n   <span class=\"Italic\">Stk. 2.</span> Erhvervsakademiets midler anbringes med undtagelse af nødvendig kassebeholdning efter bestemmelserne i § 18, stk. 3 og 4, i lov om erhvervsakademier for videregående uddannelser.</p>\r\n<p>\r\n   <span class=\"Italic\">Stk. 3.</span> Alle værdipapirer tilhørende erhvervsakademiet skal være noteret i erhvervsakademiets navn.</p>\r\n<p>\r\n   <span class=\"Bold\">§ 10.</span> Bestyrelsen ansætter og afskediger erhvervsakademiets rektor.</p>\r\n<p>\r\n   <span class=\"Italic\">Stk. 2.</span> Bestyrelsen skal følge de af finansministeren fastsatte eller aftalte bestemmelser om løn- og ansættelsesvilkår, herunder om pensionsforhold for erhvervsakademiets ansatte.</p>\r\n<p>\r\n   <span class=\"Bold\">§ 11.</span> Bestyrelsen udpeger erhvervsakademiets interne revisor og foretager revisorskift efter reglerne i § 34, stk. 2 og 3, i lov om erhvervsakademier for videregående uddannelser.</p>\r\n<p>\r\n   <span class=\"Italic\">Stk. 2.</span> Bestyrelsen underretter Uddannelses- og Forskningsministeriet og rigsrevisor om den udpegede interne revisor og om skift af intern revisor.</p>\r\n<p class=\"Overskriftsnummer1\">Kapitel 4: Bestyrelsens arbejde</p>\r\n<p>\r\n   <span class=\"Bold\">§ 12.</span> Bestyrelsen vælger blandt de udefrakommende medlemmer, jf. § 4, stk. 2, nr. 1, sin formand {og næstformand}.</p>\r\n<p>\r\n   <span class=\"Italic\">Stk. 2.</span> Formanden {- og i dennes fravær næstformanden -} indkalder til og leder bestyrelsens møder. Der afholdes mindst 4 møder årligt. Møde skal endvidere afholdes, når mindst [<span class=\"Italic\">2 eller 3</span>] bestyrelsesmedlemmer fremsætter krav herom.</p>\r\n<p>\r\n   <span class=\"Italic\">Stk. 3.</span> Bestyrelsen er beslutningsdygtig, når mindst halvdelen af medlemmerne er til stede. Afgørelser træffes ved simpel stemmeflerhed, jf. dog stk. 4. I tilfælde af stemmelighed er formandens {- og i dennes fravær næstformandens -} stemme afgørende.</p>\r\n<p>\r\n   <span class=\"Italic\">Stk. 4.</span> Til beslutning om ændring af vedtægten, om køb, salg eller pantsætning af fast ejendom og om sammenlægning eller spaltning kræves, at mindst 2/3 af samtlige bestyrelsesmedlemmer stemmer herfor.</p>\r\n<p>\r\n   <span class=\"Italic\">Stk. 5.</span> Bestyrelsens beslutninger optages i et referat, der underskrives af samtlige bestyrelsesmedlemmer. Et bestyrelsesmedlem, der ikke er enig i bestyrelsens beslutning, har ret til at få sin mening ført til referat.</p>\r\n<p>\r\n   <span class=\"Italic\">Stk. 6.</span> Bestyrelsens mødemateriale, herunder dagsordener og referater, skal gøres offentligt tilgængelige på erhvervsakademiets hjemmeside. Sager, dokumenter eller oplysninger, der er omfattet af lovgivningens bestemmelser om tavshedspligt, må dog ikke offentliggøres.</p>\r\n<p>\r\n   <span class=\"Bold\">§ 13.</span> Der kan ydes vederlag til bestyrelsens medlemmer efter reglerne i Finansministeriets cirkulære om betaling til medlemmer af kollegiale organer i staten.</p>\r\n<p>\r\n   <span class=\"Italic\">Stk. 2.</span> Bestyrelsesmedlemmernes rejseudgifter og øvrige udgifter i forbindelse med hvervet afholdes af erhvervsakademiet efter reglerne om godtgørelse af udgifter ved tjenesterejser i staten.</p>\r\n<p>\r\n   <span class=\"Bold\">§ 14.</span> Bestyrelsen fastsætter en forretningsorden og instrukser for sit virke. Forretningsordenen og instrukserne skal som minimum fastlægge:</p>\r\n<p>1) Retningslinjer for arbejdsdelingen mellem på den ene side bestyrelsen og den anden side erhvervsakademiets rektor, herunder med angivelse af muligheder for delegering.</p>\r\n<p>2) Procedure for stillingtagen til erhvervsakademiets administration, herunder regnskabsfunktionen, den interne kontrol, it, organisering og budgettering, samt erhvervsakademiets løn- og personalepolitik.</p>\r\n<p>3) Procedure for fremskaffelse af oplysninger, der er nødvendige for opfyldelse af bestyrelsens opgaver samt for bestyrelsens drøftelser om bestyrelsens kompetenceprofil.</p>\r\n<p>4) Procedure for opfølgning på planer, interne og eksterne evalueringer, rapporter om erhvervsakademiets uddannelsesresultater, budgetter, rapporter om erhvervsakademiets likviditet, aktivitetsudvikling, finansieringsforhold, pengestrømme m.v.</p>\r\n<p>5) Procedure for og indhold af revisionsprotokol m.v.</p>\r\n<p>6) Procedure for gennemgang af perioderegnskaber og lignende i løbet af regnskabsåret og herunder vurdering af budgettet og afvigelser herfra.</p>\r\n<p>7) Procedure for fremskaffelse af det nødvendige grundlag for revision.</p>\r\n<p>\r\n   <span class=\"Italic\">Stk. 2.</span> Bestyrelsen kan bemyndige rektor til i et nærmere fastlagt omfang og under bestyrelsens ansvar at udøve de beføjelser, der er tillagt bestyrelsen, medmindre der er tale om konkrete handlepligter og lignende for bestyrelsen.</p>\r\n<p>{<span class=\"Italic\">Stk. 3.</span> Bestyrelsen nedsætter et forretningsudvalg. Rammer for nedsættelse, sammensætning og funktion fastlægges i forretningsordenen. Forretningsudvalget kan alene have til opgave at forberede bestyrelsens møder og kan ikke tillægges beslutningskompetence i spørgsmål, der henhører under bestyrelsens kompetence. }</p>\r\n<p class=\"Overskriftsnummer1\">Kapitel 5: Erhvervsakademiets daglige ledelse, uddannelsesudvalg, studerendes råd {Erhvervsakademiets øvrige organisering, jf. § 7, stk. 5}</p>\r\n<p>\r\n   <span class=\"Bold\">§ 15.</span> Erhvervsakademiets rektor har den øverste daglige ledelse af erhvervsakademiet og er ansvarlig for virksomheden over for bestyrelsen. Rektor eller den, som rektor anmoder herom, kan deltage i møder i kollektivt sammensatte organer i erhvervsakademiet, der er nedsat af bestyrelsen.</p>\r\n<p>\r\n   <span class=\"Italic\">Stk. 2.</span> Rektor forelægger det kommende års budget for bestyrelsen.</p>\r\n<p>\r\n   <span class=\"Italic\">Stk. 3.</span> Rektor eller den, som rektor bemyndiger hertil, ansætter og afskediger det øvrige personale.</p>\r\n<p>\r\n   <span class=\"Italic\">Stk. 4.</span> Rektor har over for bestyrelsen ansvar for, at</p>\r\n<p>1) uddannelserne og andre opgaver gennemføres i overensstemmelse med den lovgivning, der regulerer uddannelserne eller opgaverne, og de givne bevillinger,</p>\r\n<p>2) det af bestyrelsen godkendte budget overholdes, og</p>\r\n<p>3) erhvervsakademiets virksomhed i øvrigt er i overensstemmelse med bestyrelsens beslutninger og retningslinjer.</p>\r\n<p>\r\n   <span class=\"Italic\">Stk. 5.</span> Rektor fastsætter retningslinjer for de studerendes adfærd og for erhvervsakademiets adgang til at gennemføre disciplinære foranstaltninger over for studerende, som ikke overholder de retningslinjer, som erhvervsakademiet fastsætter.</p>\r\n<p>\r\n   <span class=\"Bold\">§ 16.</span> Bestyrelsen nedsætter efter indstilling fra rektor mindst ét uddannelsesudvalg for hvert uddannelsesområde. Alle grunduddannelser og tilknyttede efter- og videreuddannelser, som erhvervsakademiet er godkendt til at udbyde, skal være tilknyttet et uddannelsesudvalg. Bestyrelsen fastsætter antallet af medlemmer af det enkelte uddannelsesudvalg.</p>\r\n<p>\r\n   <span class=\"Italic\">Stk. 2.</span> Uddannelsesudvalgets medlemmer skal tilsammen have erfaring med og indsigt i uddannelsesområdet og de ansættelsesområder, som uddannelserne giver adgang til. Uddannelsesudvalget sammensættes således, at det afspejler det aftagende arbejdsmarked, herunder arbejdsgiver og lønmodtagerorganisationer og regionale behov i forhold til uddannelsesområdet.</p>\r\n<p>\r\n   <span class=\"Italic\">Stk. 3.</span> Opdaterede oplysninger om de nedsatte uddannelsesudvalg, jf. stk. 1, skal på en let tilgængelig måde fremgå af erhvervsakademiets hjemmeside. Følgende skal som minimum være oplyst på erhvervsakademiets hjemmeside:</p>\r\n<p>I. Uddannelsesudvalget for: [<span class=\"Italic\">Her nævnes grunduddannelsen eller uddannelsesområdet</span>] og tilknyttede efter- og videreuddannelser.</p>\r\n<p>Et uddannelsesudvalg består af [<span class=\"Italic\">Et bestemt antal angives</span>] medlemmer og sammensættes således: [<span class=\"Italic\">Det oplyses, hvem de udpegningsberettigede er, og hvem der er udpeget af den enkelte udpegningsberettigede</span>. ]</p>\r\n<p>To medlemmer vælges af og blandt de studerende ved det pågældende uddannelsesudvalgs område. [<span class=\"Italic\">Det oplyses, hvem der er valgt</span>. ]</p>\r\n<p>To medlemmer vælges af og blandt erhvervsakademiets medarbejdere ved det pågældende uddannelsesudvalgs område. De medarbejdervalgte medlemmer er beskyttet mod afskedigelse og anden forringelse af forholdene på samme måde som tillidsrepræsentanter inden for vedkommende eller tilsvarende område. [<span class=\"Italic\">Det oplyses, hvem der er valgt</span>. ]</p>\r\n<p>II. Uddannelsesudvalget for:…</p>\r\n<p>III. Uddannelsesudvalget for:…</p>\r\n<p>\r\n   <span class=\"Italic\">Stk. 4.</span> Uddannelsesudvalget{ene} rådgiver bestyrelsen, rektor og ledelsen af det pågældende uddannelsesområde om uddannelsernes kvalitet og relevans for samfundet samt om den regionale uddannelsesdækning. Uddannelsesudvalget inddrages ved udvikling af nye og eksisterende uddannelser samt ved udvikling af nye undervisnings- og prøveformer. Uddannelsesudvalget kan herudover af egen drift rådgive om andre spørgsmål, der vedrører uddannelsesområdet.</p>\r\n<p>\r\n   <span class=\"Italic\">Stk. 5.</span> Uddannelsesudvalget{-ene} afgiver indstillinger til bestyrelsens eller rektors godkendelse, jf. § 12 stk. 5, i lov om erhvervsakademier for videregående uddannelser om de dele af studieordninger inden for udvalgets områder, der er institutionsspecifikke. Hvis uddannelsesudvalget rådgiver om fællesdelen i en studieordning inden for udvalgets område, som udarbejdes i fællesskab af de institutioner, der er godkendt til at udbyde uddannelsen, skal institutionen videreformidle uddannelsesudvalgets rådgivning til de øvrige udbydere.</p>\r\n<p>\r\n   <span class=\"Italic\">Stk. 6.</span> Uddannelsesudvalget {-ene} kan fungere i en periode på op til 3 måneder efter udløb af funktionsperioden, til de nye uddannelsesudvalg er nedsat, jf. stk.1.</p>\r\n<p>\r\n   <span class=\"Bold\">§ 17.</span> De studerende har ret til på baggrund af valg at danne et råd.</p>\r\n<p>\r\n   <span class=\"Italic\">Stk. 2.</span> De studerendes råd udpeger repræsentanter for de studerende til udvalg m.v., som erhvervsakademiet har nedsat til at behandle spørgsmål af betydning for de studerende.</p>\r\n<p>\r\n   <span class=\"Italic\">Stk. 3.</span> Erhvervsakademiet stiller lokaler til rådighed for de studerendes råd og udleverer nødvendige materialer til brug for rådets arbejde.</p>\r\n<p>{Øvrig organisering, jf. vedtægtens § 7, stk. 5}</p>\r\n<p>{Faglige enheder (fx opdeling i tekniske og merkantile områder eller andre opdelinger i grunduddannelser, efter- og videreuddannelse m.v.)</p>\r\n<p>\r\n   <span class=\"Bold\">§ x1.</span> [<span class=\"Italic\">Bestemmelse om faglige enheder e.l., jf. § 13, stk. 1, i lov om erhvervsakademier for videregående uddannelser, indsættes her</span>]:</p>\r\n<p>I. [<span class=\"Italic\">Enhedens navn</span>]</p>\r\n<p>II. [<span class=\"Italic\">Enhedens navn</span>]}</p>\r\n<p class=\"Overskriftsnummer1\">Kapitel 6: Tegningsret</p>\r\n<p>\r\n   <span class=\"Bold\">§ 18.</span> Erhvervsakademiet tegnes af rektor med undtagelse af dispositioner over fast ejendom, jf. stk. 2.</p>\r\n<p>\r\n   <span class=\"Italic\">Stk. 2.</span> Erhvervsakademiet tegnes af bestyrelsens formand og rektor i forening {eller af en af disse i forening med bestyrelsens næstformand} ved dispositioner over fast ejendom.</p>\r\n<p class=\"Overskriftsnummer1\">Kapitel 7: Regnskab og revision</p>\r\n<p>\r\n   <span class=\"Bold\">§ 19.</span> Erhvervsakademiets regnskabsår er finansåret.</p>\r\n<p>\r\n   <span class=\"Italic\">Stk. 2.</span> Erhvervsakademiets regnskaber revideres af Rigsrevisionen i henhold til § 2, stk. 1, i lov om revisionen af statens regnskaber m.m. Uddannelses- og forskningsministeren og rigsrevisor kan i henhold til § 9 i lov om revisionen af statens regnskaber m.m. aftale, at revisionsopgaver varetages i et nærmere fastlagt samarbejde mellem Rigsrevisionen og den i § 11 nævnte interne revisor.</p>\r\n<p>\r\n   <span class=\"Italic\">Stk. 3.</span> Ved regnskabsårets afslutning udarbejder erhvervsakademiet i overensstemmelse med regler fastsat af uddannelses- og forskningsministeren en årsrapport. Erhvervsakademiets regnskabsføring skal følge de regler, der er fastsat af uddannelses- og forskningsministeren, og en regnskabsinstruks godkendt af bestyrelsen.</p>\r\n<p>\r\n   <span class=\"Italic\">Stk. 4.</span> Årsrapporten underskrives af samtlige bestyrelsesmedlemmer og af erhvervsakademiets rektor. I forbindelse med indsendelse af årsrapporten skal bestyrelsesmedlemmerne afgive en erklæring på tro og love om, at de opfylder betingelserne for at være medlem af bestyrelsen, jf. § 14, stk. 6, i lov om erhvervsakademier for videregående uddannelser.</p>\r\n<p class=\"Overskriftsnummer1\">Kapitel 8: Sammenlægning, spaltning, nedlæggelse og formue</p>\r\n<p>\r\n   <span class=\"Bold\">§ 20.</span> Uddannelses- og forskningsministeren kan efter indstilling fra bestyrelserne tillade sammenlægning eller spaltning efter §§ 36 og 37 i lov om erhvervsakademier for videregående uddannelser.</p>\r\n<p>{<span class=\"Italic\">Stk. 2.</span> Følgende rettigheder til erhvervsakademiets formue udløses ikke ved sammenlægning og spaltning:</p>\r\n<p>1) [<span class=\"Italic\">Beløbet</span>]…. . kr. anvendes til: [<span class=\"Italic\">Formål</span>] ……[<span class=\"Italic\">Oprindelse, herunder rettighedens opståen</span>].</p>\r\n<p>2) …}</p>\r\n<p>\r\n   <span class=\"Bold\">§ 21.</span> Beslutning om nedlæggelse af erhvervsakademiet træffes af uddannelses- og forskningsministeren, jf. § 38 i lov om erhvervsakademier for videregående uddannelser.</p>\r\n<p>\r\n   <span class=\"Italic\">Stk. 2.</span> Ved erhvervsakademiets nedlæggelse forestås likvidationen af et likvidationsudvalg på 3 medlemmer, der udpeges af bestyrelsen. Erhvervsakademiets bestyrelse fungerer, indtil likvidationsudvalget er nedsat.</p>\r\n<p>\r\n   <span class=\"Bold\">§ 22.</span> Formue hidrørende fra et erhvervsakademi tilfalder statskassen ved ophør. Gaver skænket til erhvervsakademiet tilfalder statskassen, medmindre andet følger af dansk rets almindelige regler.</p>\r\n<p class=\"Overskriftsnummer1\">Kapitel 9: Ikrafttrædelse mv.</p>\r\n<p>\r\n   <span class=\"Bold\">§ 23.</span> Denne vedtægt træder i kraft ved uddannelses- og forskningsministerens godkendelse. {Den siddende bestyrelse fortsætter dog indtil udløbet af sin funktionsperiode, jf. hidtil gældende vedtægt godkendt af uddannelses- og forskningsministeren den [<span class=\"Italic\">Dato</span>], hvor en ny bestyrelse tiltræder i overensstemmelse med denne vedtægts kapitel 2. }</p>\r\n<p>\r\n   <span class=\"Italic\">Stk. 2.</span> Vedtægten kan ikke ændres uden uddannelses- og forskningsministerens godkendelse.</p>\r\n<p>{<span class=\"Italic\">Stk. 3.</span> [<span class=\"Italic\">Eventuelle yderligere overgangsregler afhængig af den enkelte institutions forhold, herunder for eksempel i forbindelse med sammenlægninger</span>]. }</p>\r\n<p>Således vedtaget på bestyrelsesmøde den [<span class=\"Italic\">Dato</span>] i overensstemmelse med hidtil gældende vedtægts regler om vedtægtsændringer.</p>\r\n<p>[<span class=\"Italic\">Underskrift fra bestyrelsens formand og bestyrelsens øvrige medlemmer.</span> <span class=\"Italic\">Navne, og hvorvidt vedkommende er formand/næstformand, skal fremgå med maskinskrift.</span> <span class=\"Italic\">]</span></p>\r\n<p>\r\n   <span class=\"Italic\">Ved sammenlægning mellem to eller flere institutioner skal den nye vedtægt være vedtaget i bestyrelsen for hver af de deltagende institutioner.</span> <span class=\"Italic\">I sådanne tilfælde skal ovenstående om vedtagelse formuleres således for hver af de deltagende institutioner:</span></p>\r\n<p>\r\n   <span class=\"Italic\">Bestyrelsen for</span> [<span class=\"Italic\">Institutionens navn</span>] <span class=\"Italic\">har på møde den</span> [<span class=\"Italic\">Dato</span>] <span class=\"Italic\">i overensstemmelse med hidtil gældende vedtægts regler om vedtægtsændringer vedtaget ovenstående vedtægt, hvorved</span> [<span class=\"Italic\">Institutionens navn</span>] <span class=\"Italic\">sammenlægges med</span> [<span class=\"Italic\">De andre deltagende institutioners navne</span>].</p>\r\n<p>[<span class=\"Italic\">Underskrift fra bestyrelsens formand og bestyrelsens øvrige medlemmer.</span> <span class=\"Italic\">Navne, og hvorvidt vedkommende er formand/næstformand, skal fremgå med maskinskrift</span>. ]</p>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/02/2014"
        },
        {
            "displayName": "Accession",
            "displayValue": "B20140019305"
        },
        {
            "displayName": "Entydig dokumentidentifikation",
            "displayValue": "CE000007"
        },
        {
            "displayName": "Dato for førstegangsindlæggelse",
            "displayValue": "28/02/2014"
        },
        {
            "displayName": "Dato for indlæggelse",
            "displayValue": "28/02/2014"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "193"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "27/02/2014"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Uddannelses- og Forskningsmin.,<br />Styrelsen for Videregående Uddannelser, j. nr. 14/003890"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}