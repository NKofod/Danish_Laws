{
    "id": 60766,
    "title": "Politivedtægt for Glostrup politikreds. (* 1) ",
    "documentTypeId": "970",
    "isSagsforlobPeriodValid": false,
    "shortName": "VDT nr 11480 af 01/01/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Politivedtægt for Glostrup politikreds. (* 1)  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> kapitel. </P>  \r\n\r\n<P>Vedtægtens område. </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Vedtægten gælder for politikredsens område,  \r\n\r\n medmindre andet er fastsat i vedtægtens enkelte bestemmelser. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ved en vej forstås i denne vedtægt enhver  \r\n\r\n offentlig eller privat gade, vej, plads, bro, tunnel, passage, sti, trappe  \r\n\r\n eller andet lignende areal, der benyttes til almindelig færdsel af en eller  \r\n\r\n flere færdselsarter. </P>  \r\n\r\n</DIV>  \r\n\r\n<P CLASS=PUNKT> <B>2.</B> Kapitel. </P>  \r\n\r\n<P>Iagttagelse af orden m.v. </P>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Slagsmål, skrigen, råben, højrøstet syngen eller  \r\n\r\n anden støjende, voldelig, fornærmelig eller lignende optræden, der er egnet  \r\n\r\n til at forstyrre den offentlige orden eller medføre ulempe for andre  \r\n\r\n tilstedeværende eller omboende, må ikke finde sted på veje eller andre  \r\n\r\n steder, hvortil der er almindelig adgang, f.eks. jernbane- og  \r\n\r\n rutebilstationer, butikker og offentlige kontorer, forlystelsessteder,  \r\n\r\n badeanstalter, nødtørftsanstalter og befordringsmidler, herunder hyrevogne.  \r\n\r\n</P>  \r\n\r\n<P CLASS=STK> <I>Stk. 2. </I> Begås sådanne handlinger på steder, hvortil der  \r\n\r\n ikke er almindelig adgang, og medfører de forstyrrelser af den offentlige  \r\n\r\n orden, kan politiet påbyde, at de bringes til ophør. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Det er forbudt på de i § 3, stk. 1, nævnte  \r\n\r\n steder at færdes så påvirket af spiritus, at det kan give anledning til  \r\n\r\n ulempe for andre. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Det er forbudt på eller ud til en vej eller  \r\n\r\n andre steder, hvortil der er almindelig adgang, at vise uanstændig opførsel,  \r\n\r\n f.eks. ved uanstændige ord eller handlinger, ved uanstændig blottelse af  \r\n\r\n legemet eller ved at opfordre til utugt. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Politiet kan forbyde enhver, der opholder sig på  \r\n\r\n en vej, at stå stille der eller at færdes frem og tilbage på kortere  \r\n\r\n strækninger, når den pågældendes ophold eller færden medfører ulempe for  \r\n\r\n omboende eller forbipasserende, eller der er begrundet formodning om, at den  \r\n\r\n pågældende på dette sted udøver et ulovligt erhverv. </P>  \r\n\r\n<P CLASS=STK> <I>Stk. 2. </I> Har en person flere gange på samme  \r\n\r\n gadestrækning eller de dertil stødende nødtørftsanstalter, porte, udkørsler  \r\n\r\n o.lign. overtrådt bestemmelserne i §§ 3-5, og er der grund til at befrygte,  \r\n\r\n at den pågældende vil gentage forseelserne inden for det nævnte område, kan  \r\n\r\n politiet meddele den pågældende forbud imod indenfor et angivet tidsrum, der  \r\n\r\n ikke kan overstige 2 år, at færdes frem og tilbage eller tage ophold på gaden  \r\n\r\n eller de øvrige ovennævnte steder inden for en afstand af 100 m fra det sted,  \r\n\r\n hvor den seneste overtrædelse er begået. </P>  \r\n\r\n<P CLASS=STK> <I>Stk. 3. </I> Betsemmelserne i stk. 2 finder, for så vidt  \r\n\r\n angår vejstrækninger, tilsvarende anvendelse overfor den, mod hvem  \r\n\r\n bestemmelserne i stk. 1 i oftere gentagne tilfælde er bragt i anvendelse.  \r\n\r\n</P>  \r\n\r\n<P CLASS=STK> <I>Stk. 4. </I> Forbud efter stk. 2 og 3 skal meddeles  \r\n\r\n skriftligt og være begrundet. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> På de i § 3, stk. 1, omhandlede steder må opløb  \r\n\r\n eller sammenstimlen, der er egnet til at forstyrre den offentlige orden, ikke  \r\n\r\n finde sted. Politiet kan meddele personer, der opholder sig de nævnte steder,  \r\n\r\n de påbud, som er påkrævede for at forebygge, at den offentlige orden  \r\n\r\n forstyrres på denne måde. </P>  \r\n\r\n<P CLASS=STK> <I>Stk. 2. </I> Når mange mennesker samles på en vej ved  \r\n\r\n billetudsalg, forlystelsessteder, butikker, busstoppesteder eller lignende,  \r\n\r\n skal de rette sig efter politiets anvisninger vedrørende ordenens  \r\n\r\n overholdelse. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Optog og møder på veje skal anmeldes ved  \r\n\r\n personlig henvendelse til politiet senest 24 timer, før de skal finde sted.  \r\n\r\n Anmeldelsen skal foretages af arrangøren eller en af denne befuldmægtiget  \r\n\r\n person og indeholde angivelse af tidspunktet, ruten og mødestedet. Politiet  \r\n\r\n kan foreskrive ændring heraf, når det må anses for påkrævet af hensyn til  \r\n\r\n færdselen. De anvisninger vedrørende ordenens overholdelse, som gives af  \r\n\r\n politiet, skal iagttages. </P>  \r\n\r\n<P CLASS=STK> <I>Stk. 2. </I> Bestemmelsen i stk. 1 gælder ikke ligtog. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Brug af højttalervogn på eller ud til en vej og  \r\n\r\n brug af højttaler fra luftfartøj må kun finde sted efter politiets  \r\n\r\n tilladelse. I øvrigt kan politiet forbyde benyttelse af højttalere,  \r\n\r\n grammofoner, musikinstrumenter eller lignende i fri luft eller for åbne  \r\n\r\n vinduer eller døre, når benyttelsen må antages at være til væsentlig ulempe  \r\n\r\n for de omboende eller forbipasserende. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Det er forbudt uden fyldestgørende grund at  \r\n\r\n banke på porte, døre eller vinduer, ringe på port- eller dørklokker eller  \r\n\r\n foretage lignende handlinger, der er egnet til at forstyrre beboerne. </P>  \r\n\r\n<P CLASS=STK> <I>Stk. 2. </I> Personlige henvendelser om salg af varer eller  \r\n\r\n om optagelse af bestillinger eller lignende henvendelser må ikke finde sted,  \r\n\r\n når forbud herimod er opslået af ejendommens ejer eller lejlighedens  \r\n\r\n indehaver. </P>  \r\n\r\n<P CLASS=STK> <I>Stk. 3. </I> Det er forbudt i huse at aflevere skrifter og  \r\n\r\n billeder af anstødeligt indhold til andre end beboere, der har afgivet  \r\n\r\n udtrykkelig bestilling herpå. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Råben med varer på en vej er forbudt før kl. 7  \r\n\r\n og efter den almindelige butikslukketids indtræden og må ikke finde sted,  \r\n\r\n hvor det er til ulempe for hospitaler, skoler eller lignende. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> På eller ud til veje eller andre steder,  \r\n\r\n hvortil der er almindelig adgang, må opsætning eller ombæring af plakater  \r\n\r\n eller udstilling, forhandling eller uddeling af skrifter eller billeder ikke  \r\n\r\n finde sted, når det er egnet til at forstyrre den offentlige orden, eller når  \r\n\r\n plakaterne, skrifterne eller billederne er af fornærmelig karakter. Det samme  \r\n\r\n gælder opsætning eller ombæring af plakater eller udstilling eller uddeling  \r\n\r\n af skrifter eller billeder, når plakaterne, skrifterne eller billederne er af  \r\n\r\n anstødelig karakter. </P>  \r\n\r\n<P CLASS=STK> <I>Stk. 2. </I> Uddeling af skrifter eller billeder på de i  \r\n\r\n stk. 1 nævnte steder, der alene sker som reklame for erhvervsinteresser, er  \r\n\r\n forbudt. Politiet kan forbyde ombæring af plakater, der alene sker i sådant  \r\n\r\n øjemed. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Øvelsesflyvning, konkurrenceflyvning,  \r\n\r\n kunstflyvning eller reklameflyvning er forbudt. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Nedkastning fra luften af genstande, herunder  \r\n\r\n skrifter, må ikke finde sted uden politiets tilladelse. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Det er forbudt at opsætte løse eller stationære  \r\n\r\n balloner i reklameøjemed uden politiets tilladelse. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Det er forbudt på eller ud over en vej at  \r\n\r\n benytte skydevåben og legetøjsvåben, herunder bue og slangebøsse, at tænde  \r\n\r\n bål, at afbrænde fyrværkeri eller lignende eller at kaste sten, snebolde,  \r\n\r\n vand eller andet, der kan medføre skade, eller som kan være til ulempe for  \r\n\r\n forbipasserende. </P>  \r\n\r\n<P CLASS=STK> <I>Stk. 2. </I> Uden for veje er det forbudt at benytte  \r\n\r\n skydevåben, tænde bål, eller afbrænde fyrværkeri eller lignende, hvis det er  \r\n\r\n egnet til at medføre fare eller væsentlig ulempe for færdselen på vejen. </P>  \r\n\r\n<P CLASS=STK> <I>Stk. 3. </I> Personer under 18 år må ikke medføre  \r\n\r\n skydevåben, herunder bue og slangebøsse, på en vej, medmindre våbenet er  \r\n\r\n emballeret eller ubrugeligt. Forbudet gælder dog ikke personer, som i henhold  \r\n\r\n til våbenlovgivningen har opnået tilladelse til at besidde og bære våben, når  \r\n\r\n færden med våben sker inden for tilladelsens rammer. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Små børn skal under ophold på en vej være  \r\n\r\n undergivet fornødent tilsyn. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Uvedkommende må ikke tage ophold på trapper, i  \r\n\r\n porte, i indgange eller opgange til huse, i kælder- eller loftsrum, i  \r\n\r\n ubeboede huse eller lejligheder, i gårde, haver eller udhuse, på  \r\n\r\n byggepladser, i køretøjer, jernbanevogne eller fartøjer. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> I byer og bymæssigt bebyggede områder er det  \r\n\r\n forbudt uden for de tilladte badepladser at bade i offentlige søer, vandløb  \r\n\r\n eller vandbeholdninger. Uden for byer og bymæssigt bebyggede områder kan  \r\n\r\n politiet forbyde badning sådanne steder, såfremt badningen må antages at være  \r\n\r\n forbundet med fare eller at være til ulempe for omboende eller  \r\n\r\n forbipasserende. </P>  \r\n\r\n<P CLASS=STK> <I>Stk. 2. </I> For offentlige badestrande og badeanstalter kan  \r\n\r\n politiet træffe bestemmelse om, hvilket redningsmateriel der skal være til  \r\n\r\n stede, og om hvilke foranstaltninger, herunder tilsyn, der i øvrigt skal  \r\n\r\n iværksættes til afværgelse af fare for de badendes liv og helbred.  \r\n\r\n Udspringsvipper må kun anbringes, hvor vanddybden ved lavest daglig vandstand  \r\n\r\n er mindst 3 m. Vipper, hvis højde over vandoverfalden overstiger 3 m, må kun  \r\n\r\n anbringes, hvor vanddybden ved lavest daglig vandstand er mindst 4 m. </P>  \r\n\r\n<P CLASS=STK> <I>Stk. 3. </I> Det er forbudt i nærheden af offentlig  \r\n\r\n badestrand eller badeanstalt i strandbunden at grave huller, som kan medføre  \r\n\r\n fare for andre. </P>  \r\n\r\n<P CLASS=STK> <I>Stk. 4. </I> Politiet kan fastsætte regler for sejlads med  \r\n\r\n motorbåde og for brætsejlads inden for en nærmere angivet kortere afstand fra  \r\n\r\n kyststrækninger, for så vidt det må anses for påkrævet for at forebygge  \r\n\r\n hindringer eller ulemper for anden sejlads eller for badning eller for at  \r\n\r\n forebygge unødig støj, der er til væsentlig ulempe for andre. </P>  \r\n\r\n<P CLASS=STK> <I>Stk. 5. </I> Det er forbudt uvedkommende at opholde sig så  \r\n\r\n nær ved offentligt eller privat badehus, at det er til ulempe for brugerne.  \r\n\r\n</P>  \r\n\r\n<P CLASS=STK> <I>Stk. 6. </I> Med hensyn til offentlige badestrande og  \r\n\r\n badeanstalter kan politiet træffe bestemmelse om iværksættelse af sådanne  \r\n\r\n foranstaltninger, som findes påkrævet for at hindre, at de badende giver  \r\n\r\n anledning til offentlig forargelse. </P>  \r\n\r\n<P CLASS=STK> <I>Stk. 7. </I> Det er forbudt i tiden fra 1. maj til 30.  \r\n\r\n september at udlægge fiskekroge i fladvandet ud for Køge Bugt Strandpark  \r\n\r\n (Brøndby Strand, Vallensbæk Strand og Ishøj Strand) inden for et område, som  \r\n\r\n mod øst afgrænses af kommunegrænsen mellem Hvidovre kommune og Brøndby  \r\n\r\n kommune (vestsiden af Avedøre Holme) og mod vest af kommunegrænsen mellem  \r\n\r\n Ishøj kommune og Greve kommune (en linie vinkelret på kysten ud for  \r\n\r\n Hundigevejs forlængelse. </P>  \r\n\r\n</DIV>  \r\n\r\n<P CLASS=PUNKT> <B>3.</B> kapitel. </P>  \r\n\r\n<P>Forebyggelse af fare og ulempe for færdslen m.v. </P>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Når der på, ud over eller ud til en vej udføres  \r\n\r\n arbejder, der kan medføre fare eller ulempe for forbipasserende, f.eks. op-  \r\n\r\n eller nedhejsning af varer, rensning af tagrender, tagreparationer eller  \r\n\r\n afvaskning eller maling af facader, skal der til advarsel for forbipasserende  \r\n\r\n udsættes forsvarlige afvisere. Indtil nymalede vægge eller genstande er  \r\n\r\n tørre, skal forbipasserende ved tydelig skiltning advares mod fare for  \r\n\r\n forurening ved berøring af malingen. </P>  \r\n\r\n<P CLASS=STK> <I>Stk. 2. </I> Er der fare for, at sne eller istapper på et  \r\n\r\n hus vil styrte ned på en vej, skal ejeren straks advare forbipasserende ved  \r\n\r\n udsættelse af forsvarlige afvisere og snarest muligt drage omsorg for, at  \r\n\r\n sneen eller istapperne fjernes. </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Hejseværker, der benyttes til op- eller  \r\n\r\n nedhejsning af varer m.v. ud over en vej, skal være af forsvarlig styrke og  \r\n\r\n må kun betjenes af personer, der har fornødent kendskab til hejseværkernes  \r\n\r\n betjening. </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Løse stiger, der anvendes til arbejde på en  \r\n\r\n bygning ud til en vej, skal, selv om arbejdet ikke er omfattet af  \r\n\r\n lovgivningen om arbejderbeskyttelse, opfylde de krav, der i henhold til denne  \r\n\r\n lovgivning stilles til sådanne stiger. Er stigen over 5 m lang, og er den  \r\n\r\n ikke fastgjort foroven på forsvarlig måde, skal en voksen opholde sig ved  \r\n\r\n stigens fod for at drage omsorg for, at den står fast. </P>  \r\n\r\n</DIV>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Vinduespudsning udvendig fra må ud til en vej  \r\n\r\n ikke finde sted uden betryggende sikring mod nedstyrtning. </P>  \r\n\r\n</DIV>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> Ud til en vej må vinduer ikke afskylles eller  \r\n\r\n afvaskes således, at det medfører ulempe for forbipasserende. </P>  \r\n\r\n</DIV>  \r\n\r\n<A NAME=\"\"P25\"\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> På eller ud over en vej må der ikke bankes  \r\n\r\n eller rystes tæpper, duge eller lignende eller henlægges eller ophænges tøj.  \r\n\r\n</P>  \r\n\r\n<P CLASS=STK> <I>Stk. 2. </I> Vanding af blomster på altaner og i kasser  \r\n\r\n foran vinduer, der vender ud til en vej, må ikke foretages således, at det  \r\n\r\n medfører ulempe for forbipasserende. </P>  \r\n\r\n</DIV>  \r\n\r\n<A NAME=\"\"P26\"\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB> <B>§ 26. </B> På eller ud til en vej må ikke anbringes  \r\n\r\n genstande, der kan vælte eller falde ned og derved forvolde skade eller  \r\n\r\n forurene vejen. </P>  \r\n\r\n<P CLASS=STK> <I>Stk. 2. </I> Vinduer, herunder tagvinduer, der vender ud til  \r\n\r\n en vej, skal være fastgjort på forsvarlig måde. Når de holdes åbne, skal de  \r\n\r\n være fastgjort med krog eller lignende. </P>  \r\n\r\n</DIV>  \r\n\r\n<A NAME=\"\"P27\"\"></A>\r\n\r\n<DIV CLASS=PARAGRAPH ID=\"P27\">  \r\n\r\n<P CLASS=PARAB> <B>§ 27. </B> Varer, cykelstativer og lignende på eller ud  \r\n\r\n over en vej må ikke være anbragt til ulempe for færdselen. Såfremt dette  \r\n\r\n efter politiets skøn er tilfældet, kan de påbydes fjernet. </P>  \r\n\r\n<P CLASS=STK> <I>Stk. 2. </I> Ledninger og lignende må ikke uden  \r\n\r\n vejbestyrelsens tilladelse anbringes over en offentlig vej. </P>  \r\n\r\n</DIV>  \r\n\r\n<A NAME=\"\"P28\"\"></A>\r\n\r\n<DIV CLASS=PARAGRAPH ID=\"P28\">  \r\n\r\n<P CLASS=PARAB> <B>§ 28. </B> Kældernedgange uden for facadelinjen ved en vej  \r\n\r\n skal være forsynet med forsvarligt rækværk på siderne eller med en forsvarlig  \r\n\r\n lem, der er anbragt i plan med fortovet. Lemmen må kun åbnes, når brugen af  \r\n\r\n kælderen gør det nødvendigt, og der skal da anbringes forsvarlige afvisere  \r\n\r\n til advarsel for forbipasserende. </P>  \r\n\r\n<P CLASS=STK> <I>Stk. 2. </I> Lyskasser ud til en vej skal være forsvarligt  \r\n\r\n dækket i plan med fortovet. Det samme gælder udløbsrender, der kan være til  \r\n\r\n ulempe for forbipasserende. </P>  \r\n\r\n</DIV>  \r\n\r\n<A NAME=\"\"P29\"\"></A>\r\n\r\n<DIV CLASS=PARAGRAPH ID=\"P29\">  \r\n\r\n<P CLASS=PARAB> <B>§ 29. </B> Sprængning med sprængstof må kun foretages  \r\n\r\n efter politiets tilladelse, medmindre sprængladningens vægt ikke overstiger 1  \r\n\r\n kg, og sprængningen finder sted i en afstand af mere end 65 m fra nærmeste  \r\n\r\n vej. </P>  \r\n\r\n</DIV>  \r\n\r\n<A NAME=\"\"P30\"\"></A>\r\n\r\n<DIV CLASS=PARAGRAPH ID=\"P30\">  \r\n\r\n<P CLASS=PARAB> <B>§ 30. </B> Udgravninger, der er beliggende i nærheden af  \r\n\r\n en vej, og som frembyder fare, skal være forsynet med forsvarligt hegn. </P>  \r\n\r\n<P CLASS=STK> <I>Stk. 2. </I> Brønde i nærheden af en vej skal være forsynet  \r\n\r\n med forsvarligt dæksel eller hegn. </P>  \r\n\r\n<P CLASS=STK> <I>Stk. 3. </I> Politiet kan i øvrigt forbyde, hvad der i  \r\n\r\n umiddelbar nærhed af en vej udsætter færdselen for fare. </P>  \r\n\r\n</DIV>  \r\n\r\n<A NAME=\"\"P31\"\"></A>\r\n\r\n<DIV CLASS=PARAGRAPH ID=\"P31\">  \r\n\r\n<P CLASS=PARAB> <B>§ 31. </B> Det er forbudt uden politiets tilladelse at  \r\n\r\n færdes på isen ud for kysten, i havne eller på offentlige søer, vandløb og  \r\n\r\n andre vandsteder, når isen ikke er fuldkommen sikker, eller når færdsel på  \r\n\r\n isen er forbudt ved opslag eller offentlig bekendtgørelse. </P>  \r\n\r\n<P CLASS=STK> <I>Stk. 2. </I> Når der hugges våger i isen ud for kysten, skal  \r\n\r\n den ophuggede is lægges rundt om vågen. Politiet kan forlange enhver våge  \r\n\r\n forsvarligt indhegnet. </P>  \r\n\r\n<P CLASS=STK> <I>Stk. 3. </I> På de øvrige i stk. 1 nævnte steder må der ikke  \r\n\r\n hugges våger i isen uden politiets tilladelse. Vågerne skal indhegnes eller  \r\n\r\n afmærkes forsvarligt. </P>  \r\n\r\n</DIV>  \r\n\r\n<A NAME=\"\"P32\"\"></A>\r\n\r\n<DIV CLASS=PARAGRAPH ID=\"P32\">  \r\n\r\n<P CLASS=PARAB> <B>§ 32. </B> Både og lignende fartøjer, der benyttes til  \r\n\r\n udlejning fra fast plads, skal være i forsvarlig stand og forsynet med de  \r\n\r\n fornødne redskaber. Fartøjerne er undergivet tilsyn af politiet, der skal  \r\n\r\n underrettes om påbegyndelse af virksomhed med udlejning af fartøjer. Politiet  \r\n\r\n kan meddele pålæg om fartøjernes indretning og udrustning. Udlejning må kun  \r\n\r\n finde sted til personer, som må antages at kunne betjene fartøjet på  \r\n\r\n betryggende måde. </P>  \r\n\r\n<P CLASS=STK> <I>Stk. 2. </I> Anløbsbroer, der ikke udelukkende anvendes til  \r\n\r\n privat brug, er undergivet politiets tilsyn. Politiet kan lade foretage et  \r\n\r\n nærmere eftersyn af broerne. Benyttelsen af broerne kan forbydes, når  \r\n\r\n benyttelsen frembyder fare. </P>  \r\n\r\n</DIV>  \r\n\r\n<P CLASS=PUNKT> <B>4.</B> kapitel. </P>  \r\n\r\n<P>Dyr. </P>  \r\n\r\n<A NAME=\"\"P33\"\"></A>\r\n\r\n<DIV CLASS=PARAGRAPH ID=\"P33\">  \r\n\r\n<P CLASS=PARAB> <B>§ 33. </B> Løse hunde må ikke medtages eller opholde sig i  \r\n\r\n beværtningslokaler eller på offentlige legepladser eller badestrande. </P>  \r\n\r\n<P CLASS=STK> <I>Stk. 2. </I> Løbske hunhunde skal på veje altid føres i  \r\n\r\n bånd. </P>  \r\n\r\n<P CLASS=STK> <I>Stk. 3. </I> Det er forbudt under færdsel på veje at føre  \r\n\r\n hunde i bånd fra motorkøretøj, cykel med hjælpemotor eller hestekøretøj.  \r\n\r\n Heller ikke ridende må føre hunde i bånd. </P>  \r\n\r\n</DIV>  \r\n\r\n<A NAME=\"\"P34\"\"></A>\r\n\r\n<DIV CLASS=PARAGRAPH ID=\"P34\">  \r\n\r\n<P CLASS=PARAB> <B>§ 34. </B> Politiet kan give nærmere anvisninger om  \r\n\r\n sikkerhedsforanstaltninger ved transport af vilde dyr. </P>  \r\n\r\n</DIV>  \r\n\r\n<P CLASS=PUNKT> <B>5.</B> kapitel. </P>  \r\n\r\n<P>Fredning af offentlige anlæg m.v. </P>  \r\n\r\n<A NAME=\"\"P35\"\"></A>\r\n\r\n<DIV CLASS=PARAGRAPH ID=\"P35\">  \r\n\r\n<P CLASS=PARAB> <B>§ 35. </B> Det er forbudt at skrive eller tegne på eller  \r\n\r\n iøvrigt beskadige eller tilsmudse </P>  \r\n\r\n</DIV>  \r\n\r\n<P CLASS=PUNKT> <B>1.</B> indretninger eller genstande, der er bestemt til  \r\n\r\n offentlig nytte eller pryd, f.eks. statuer, springvand, vandposte,  \r\n\r\n brandhaner, ledningsmaster, standere, gadenavneskilte, elektriske ledninger,  \r\n\r\n gadebelysningsanlæg, bænke, landmålerstokke og indhegninger, </P>  \r\n\r\n<P CLASS=PUNKT> <B>2.</B> husfacader, mure, plankeværker, porte,  \r\n\r\n udstillingsmontrer, opslagssteder eller lignende, der vender ud til en vej,  \r\n\r\n eller broer eller gadeareal. </P>  \r\n\r\n<A NAME=\"\"P36\"\"></A>\r\n\r\n<DIV CLASS=PARAGRAPH ID=\"P36\">  \r\n\r\n<P CLASS=PARAB> <B>§ 36. </B> Det er forbudt uvedkommende at åbne eller stige  \r\n\r\n ned i de på en vej indrettede brønde for kloakker, rørledninger eller  \r\n\r\n lignende. </P>  \r\n\r\n</DIV>  \r\n\r\n<A NAME=\"\"P37\"\"></A>\r\n\r\n<DIV CLASS=PARAGRAPH ID=\"P37\">  \r\n\r\n<P CLASS=PARAB> <B>§ 37. </B> Det er forbudt at beskadige eller fjerne  \r\n\r\n beplantning på veje eller i offentlige eller offentligt tilgængelige anlæg  \r\n\r\n eller de indretninger, som er anbragt til beskyttelse af beplantningen.  \r\n\r\n Frugter og blomster må ikke beskadiges eller plukkes. </P>  \r\n\r\n<P CLASS=STK> <I>Stk. 2. </I> Der må ikke henkastes papir eller andet affald  \r\n\r\n i offentligt tilgængelige anlæg, og disse må heller ikke i øvrigt beskadiges  \r\n\r\n eller forurenes. </P>  \r\n\r\n<P CLASS=STK> <I>Stk. 3. </I> I offentlige anlæg skal besøgende overholde de  \r\n\r\n ordensbestemmelser, som er bekendtgjort ved opslag, og følge de anvisninger  \r\n\r\n til ordenens overholdelse, som gives af de tilsynsførende. Det samme gælder  \r\n\r\n ordensbestemmelser, som er bekendtgjort ved opslag, og som efter indhentet  \r\n\r\n udtalelse fra kommunalbestyrelsen er godkendt af politimesteren for nærmere  \r\n\r\n afgrænsede private eller offentlige arealer på veje eller andre steder,  \r\n\r\n hvortil der er almindelig adgang, jfr. § 3, stk. 1. </P>  \r\n\r\n<P CLASS=STK> <I>Stk. 4. </I> Hegn ved en vej eller et offentligt eller  \r\n\r\n offentligt tilgængeligt anlæg må ikke beskadiges. Det er forbudt at stige op  \r\n\r\n på eller over de nævnte hegn. </P>  \r\n\r\n</DIV>  \r\n\r\n<P CLASS=PUNKT> <B>6.</B> kapitel. </P>  \r\n\r\n<P>Husnumre og opslag. </P>  \r\n\r\n<A NAME=\"\"P38\"\"></A>\r\n\r\n<DIV CLASS=PARAGRAPH ID=\"P38\">  \r\n\r\n<P CLASS=PARAB> <B>§ 38. </B> I byer og bymæssige bebyggelser skal enhver  \r\n\r\n husejer sørge for, at husets vejnummer er anbragt på tydelig måde over eller  \r\n\r\n ved hovedindgangen ud til vejen, medmindre kommunalbestyrelsen træffer anden  \r\n\r\n bestemmelse. Er der til samme husnummer flere opgange, skal der ved hver  \r\n\r\n opgangs hovedtrappe tillige anbringes et bogstav. </P>  \r\n\r\n</DIV>  \r\n\r\n<A NAME=\"\"P39\"\"></A>\r\n\r\n<DIV CLASS=PARAGRAPH ID=\"P39\">  \r\n\r\n<P CLASS=PARAB> <B>§ 39. </B> På eller ud til en vej må der ikke opslås  \r\n\r\n plakater, bekendtgørelser eller lignende uden samtykke fra politiet og den,  \r\n\r\n der har dispositionsret over opslagsstedet. </P>  \r\n\r\n<P CLASS=STK> <I>Stk. 2. </I> Uden politiets tilladelse kan der dog opslås  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) bekendtgørelser fra offentlige myndigheder, </LI>  \r\n\r\n<LI>2) meddelelser om foredrag, møder, forevisninger og offentlige  \r\n\r\n forlystelser, </LI>  \r\n\r\n<LI>3) valgopråb og </LI>  \r\n\r\n<LI>4) opslag, der vedrører den ejendom, på hvilken opsætningen finder sted.  \r\n\r\n</LI>  \r\n\r\n</UL>  \r\n\r\n<P CLASS=STK> <I>Stk. 3. </I> Kommunalbestyrelsen træffer bestemmelse om, på  \r\n\r\n hvilke steder de i stk. 2, nr. 1, nævnte bekendtgørelser må opslås. </P>  \r\n\r\n<P CLASS=STK> <I>Stk. 4. </I> Opslag, som er lovligt anbragt, må ikke  \r\n\r\n afrives, beskadiges eller forurenes. </P>  \r\n\r\n<P CLASS=STK> <I>Stk. 5. </I> Opslag, som ikke længere tjener noget formål,  \r\n\r\n skal fjernes. </P>  \r\n\r\n</DIV>  \r\n\r\n<P CLASS=PUNKT> <B>7.</B> kapitel. </P>  \r\n\r\n<P>Erhvervsvirksomhed på veje. </P>  \r\n\r\n<A NAME=\"\"P40\"\"></A>\r\n\r\n<DIV CLASS=PARAGRAPH ID=\"P40\">  \r\n\r\n<P CLASS=PARAB> <B>§ 40. </B> Ingen må uden politiets tilladelse tage stade  \r\n\r\n på en vej for at sælge varer eller i øvrigt drive forretning. For så vidt  \r\n\r\n angår offentlige veje, kan tilladelse kun meddeles med tilslutning fra  \r\n\r\n vejbestyrelsen. Med hensyn til private veje kan tilladelse kun meddeles med  \r\n\r\n ejerens tilslutning og efter forhandling med kommunalbestyrelsen. </P>  \r\n\r\n<P CLASS=STK> <I>Stk. 2. </I> Gadehandel med blomster, frugt, kartofter og  \r\n\r\n andre grøntsager må ikke finde sted fra andre vogne end håndvogne. Denne  \r\n\r\n bestemmelse gælder dog ikke handel fra fast stadeplads i henhold til en efter  \r\n\r\n stk. 1 meddelt tilladelse. </P>  \r\n\r\n<P CLASS=STK> <I>Stk. 3. </I> På vogne, der benyttes til gadehandel, skal  \r\n\r\n gadehandlerens navn og bopæl være tydeligt angivet. </P>  \r\n\r\n<P CLASS=STK> <I>Stk. 4. </I> Gadehandlere må ikke udbyde deres varer på  \r\n\r\n påtrængende måde. </P>  \r\n\r\n</DIV>  \r\n\r\n<A NAME=\"\"P41\"\"></A>\r\n\r\n<DIV CLASS=PARAGRAPH ID=\"P41\">  \r\n\r\n<P CLASS=PARAB> <B>§ 41. </B> Det er forbudt på vej eller parkeringsplads at  \r\n\r\n henstille køretøjer med henblik på udnyttelse eller behandling af disse,  \r\n\r\n såsom til salg, udlejning, hel eller delvis erhvervsmæssig reparation eller  \r\n\r\n til benyttelse som reklame, værksted, beboelse eller ophold, medmindre  \r\n\r\n tilladelse hertil er givet af kommunalbestyrelsen, som afgør sagen efter  \r\n\r\n forhandling med politiet. </P>  \r\n\r\n</DIV>  \r\n\r\n<P CLASS=PUNKT> <B>9.</B> kapitel. </P>  \r\n\r\n<P>Offentlige forlystelser. </P>  \r\n\r\n<A NAME=\"\"P52\"\"></A>\r\n\r\n<DIV CLASS=PARAGRAPH ID=\"P52\">  \r\n\r\n<P CLASS=PARAB> <B>§ 52. </B> Offentlige forlystelser, herunder koncerter,  \r\n\r\n cirkus- og varieteeforestillinger, dans, afbrænding af fyrværkeri,  \r\n\r\n karruselkørsel, præmiekortspil, forevisning af seværdigheder, skydning ved  \r\n\r\n skydeborde, spil ved spilleautomater, boksekampe og væddeløb må ikke finde  \r\n\r\n sted uden politiets tilladelse. Før tilladelse er meddelt, må bekendtgørelse  \r\n\r\n om forlystelsens afholdelse ikke foretages. </P>  \r\n\r\n<P CLASS=STK> <I>Stk. 2. </I> Bestemmelsen i stk. 1 finder ikke anvendelse  \r\n\r\n med hensyn til kirkekoncerter. </P>  \r\n\r\n</DIV>  \r\n\r\n<A NAME=\"\"P53\"\"></A>\r\n\r\n<DIV CLASS=PARAGRAPH ID=\"P53\">  \r\n\r\n<P CLASS=PARAB> <B>§ 53. </B> Ingen må uden politiets tilladelse optræde med  \r\n\r\n musik, sang, behændighedskunster eller lignende på veje eller i gårde. </P>  \r\n\r\n</DIV>  \r\n\r\n<A NAME=\"\"P54\"\"></A>\r\n\r\n<DIV CLASS=PARAGRAPH ID=\"P54\">  \r\n\r\n<P CLASS=PARAB> <B>§ 54. </B> Den, der har fået tilladelse til afholdelse af  \r\n\r\n offentlig forlystelse eller tilladelse efter § 53, skal efterkomme de  \r\n\r\n ordensforskrifter, som politiet giver. Findes særlig brandvagt nødvendig,  \r\n\r\n skal han udrede udgifterne hertil. </P>  \r\n\r\n</DIV>  \r\n\r\n<P CLASS=PUNKT> <B>10.</B> kapitel. </P>  \r\n\r\n<P>Renholdelse af veje m.v. </P>  \r\n\r\n<A NAME=\"\"P58\"\"></A>\r\n\r\n<DIV CLASS=PARAGRAPH ID=\"P58\">  \r\n\r\n<P CLASS=PARAB> <B>§ 58. </B> Den, der har pligt til renholdelse af brønde,  \r\n\r\n som står i forbindelse med kloakker, eller af slamkister, udløbsrender,  \r\n\r\n rendestene, grøfter eller andre vandafløb på eller ved en vej, skal sørge for  \r\n\r\n vedligeholdelse af de dæksler eller andet, der er anbragt over de nævnte  \r\n\r\n afløb m.v., samt påse, at de slutter tæt og ligger fast. Hvis de i tilfælde  \r\n\r\n af stærk regn eller af anden grund er til hinder for vandets afløb, skal de  \r\n\r\n fjernes. De skal genanbringes, så snart det kan ske uden hindring for  \r\n\r\n afløbet, og medfører fjernelsen fare for færdselen, skal stedet afmærkes  \r\n\r\n eller indhegnes. Det samme gælder, når dækslerne eller brædderne fjernes med  \r\n\r\n henblik på reparation. </P>  \r\n\r\n</DIV>  \r\n\r\n<A NAME=\"\"P61\"\"></A>\r\n\r\n<DIV CLASS=PARAGRAPH ID=\"P61\">  \r\n\r\n<P CLASS=PARAB> <B>§ 61. </B> Det er forbudt at kaste affald, sten eller  \r\n\r\n andet, der kan medføre ulempe, i vejens rendesten, andre offentlige afløb,  \r\n\r\n vandløb eller vandsteder, i havne eller andre steder, hvorfra det kan flyde  \r\n\r\n ud i et af de nævnte afløb m.v. </P>  \r\n\r\n<P CLASS=STK> <I>Stk. 2. </I> Sne og is må ikke fra have eller gårdsplads  \r\n\r\n kastes ud på vejen og må ikke uden kommunalbestyrelsens tilladelse kastes i  \r\n\r\n grøfter eller offentlige vandløb eller vandsteder. </P>  \r\n\r\n</DIV>  \r\n\r\n<A NAME=\"\"P62\"\"></A>\r\n\r\n<DIV CLASS=PARAGRAPH ID=\"P62\">  \r\n\r\n<P CLASS=PARAB> <B>§ 62. </B> Køretøjer, der anvendes til kørsel af jord,  \r\n\r\n grus, gødning eller andet, der er særligt egnet til at forurene vejen, skal  \r\n\r\n være tætte og i øvrigt indrettet således, at der ikke spildes noget på vejen  \r\n\r\n under pålæsningen eller kørselen. </P>  \r\n\r\n</DIV>  \r\n\r\n<P CLASS=PUNKT> <B>11.</B> kapitel. </P>  \r\n\r\n<P>Straf m.v. </P>  \r\n\r\n<A NAME=\"\"P63\"\"></A>\r\n\r\n<DIV CLASS=PARAGRAPH ID=\"P63\">  \r\n\r\n<P CLASS=PARAB> <B>§ 63. </B> Efter § 6, stk. 1, i lov nr. 21 af 4. februar  \r\n\r\n 1871 straffes overtrædelse af vedtægten med bøde. </P>  \r\n\r\n<P CLASS=STK> <I>Stk. 2. </I> På samme måde straffes overtrædelse af de i  \r\n\r\n medfør af vedtægten trufne bestemmelser. </P>  \r\n\r\n</DIV>  \r\n\r\n<A NAME=\"\"P64\"\"></A>\r\n\r\n<DIV CLASS=PARAGRAPH ID=\"P64\">  \r\n\r\n<P CLASS=PARAB> <B>§ 64. </B> For en af et barn begået forseelse straffes  \r\n\r\n barnets forældre eller personer, der træder i forældres sted, såfremt  \r\n\r\n forseelsen må tilskrives mangel på behørigt tilsyn med barnet. </P>  \r\n\r\n</DIV>  \r\n\r\n<A NAME=\"\"P65\"\"></A>\r\n\r\n<DIV CLASS=PARAGRAPH ID=\"P65\">  \r\n\r\n<P CLASS=PARAB> <B>§ 65. </B> En grundejer kan overdrage til en anden i  \r\n\r\n vedkommende ejendom eller i nærheden af denne bosat person at drage omsorg  \r\n\r\n for opfyldelsen af de forpligtelser, der efter vedtægten påhviler  \r\n\r\n grundejeren, og sådan overdragelse skal finde sted, såfremt ejeren ikke bor i  \r\n\r\n ejendommen eller i nærheden af denne. Aftalen, der skal være skriftlig, skal  \r\n\r\n skriftligt anmeldes til politiet, der kan nægte at godkende den, såfremt den  \r\n\r\n af grundejeren udpegede person ikke kan anses for egnet til at drage omsorg  \r\n\r\n for forpligtelsernes opfyldelse. </P>  \r\n\r\n</DIV>  \r\n\r\n<A NAME=\"\"P66\"\"></A>\r\n\r\n<DIV CLASS=PARAGRAPH ID=\"P66\">  \r\n\r\n<P CLASS=PARAB> <B>§ 66. </B> Når nogen undlader at foretage, hvad der  \r\n\r\n påhviler ham ifølge vedtægten eller de i medfør af denne trufne bestemmelser,  \r\n\r\n kan politiet lade det udføre eller træffe foranstaltninger til at forhindre,  \r\n\r\n at forsømmelsen medfører skade. </P>  \r\n\r\n<P CLASS=STK> <I>Stk. 2. </I> Omkostninger herved udredes af den ansvarlige.  \r\n\r\n Det samme gælder omkostninger ved foranstaltninger, som politiet træffer for  \r\n\r\n at forhindre forestående eller standse endnu ikke fuldførte handlinger, der  \r\n\r\n er forbudt ved eller i henhold til vedtægten. </P>  \r\n\r\n</DIV>  \r\n\r\n<A NAME=\"\"P67\"\"></A>\r\n\r\n<DIV CLASS=PARAGRAPH ID=\"P67\">  \r\n\r\n<P CLASS=PARAB> <B>§ 67. </B> Denne vedtægt træder i kraft den 1. juli 1969.  \r\n\r\n Samtidig ophæves politivedtægterne af 30. juli 1926 med senere tillæg. </P>  \r\n\r\n<P>Således udfærdiget i henhold til lov nr. 21 af 24. februar 1871 og  \r\n\r\n justitsministeriets skrivelse af 11. juni 1969. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Københavns amt, den 12. juni 1969. </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>P.A.V. </P>  \r\n\r\n<P ALIGN=CENTER>Gudme </P>  \r\n\r\n<P CLASS=MINISTER ALIGN=RIGHT>/Thorsen </P>  \r\n\r\n eksp.sekr. </DIV>  \r\n\r\n</DIV>",
    "isHistorical": true,
    "editorialNotes": [
        "(* 1) Politivedtægten er ajourført pr. 01011986."
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "B19861148059"
        },
        {
            "displayName": "Entydig dokumentidentifikation",
            "displayValue": "CM019723"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Vedtægter"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "11480"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "01/01/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}