{
    "id": 69777,
    "title": "Vejledning om arbejdsløshedskassernes indberetning til Arbejdsformidlingen om medlemmernes ledighed og tidspunkt for udløb af delperioderne ",
    "documentTypeId": "180",
    "isSagsforlobPeriodValid": false,
    "shortName": "VEJ nr 216 af 06/12/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om arbejdsløshedskassernes  \r\n\r\n indberetning til Arbejdsformidlingen om medlemmernes ledighed og tidspunkt  \r\n\r\n for udløb af delperioderne </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Indledning </P>  \r\n\r\n<P>Vejledningen har til formål at give arbejdsløshedskassen en oversigt over,  \r\n\r\n hvilke medlemmer der skal indberettes og indholdet af indberetningerne.  \r\n\r\n Vejledningen redegør endvidere for, hvorledes ledigheden opgøres i  \r\n\r\n forbindelse med de respektive indberetninger. </P>  \r\n\r\n<P>Arbejdsløshedskassen skal i henhold til § 144, stk. 1, i  \r\n\r\n Arbejdsministeriets bekendtgørelse om en aktiv arbejdsmarkedsindsats  \r\n\r\n (aktivbekendtgørelsen) indberette ledige medlemmer med 20 måneders sammenlagt  \r\n\r\n ledighed til Arbejdsformidlingen med henblik på, at Arbejdsformidlingen kan  \r\n\r\n give medlemmet et tilbud i forbindelse med medlemmets minimumsrettigheder  \r\n\r\n efter sammenlagt 24 måneders ledighed. </P>  \r\n\r\n<P>Arbejdsløshedskassen skal i henhold til samme bekendtgørelses § 144, stk.  \r\n\r\n 2, indberette medlemmer, der har en sammenlagt ledighed på 44 måneder til  \r\n\r\n Arbejdsformidlingen med henblik på, at Arbejdsformidlingen er orienteret om  \r\n\r\n medlemmets overgang til delperiode 2 efter sammenlagt 48 måneders ledighed.  \r\n\r\n</P>  \r\n\r\n<P>Indberetningerne sker ved elektronisk overførsel af filer. Se herom  \r\n\r\n nærmere i &#187;Beskrivelse af data fra AF-Match til a-kasserne&#171; og  \r\n\r\n &#187;Beskrivelse af data fra a-kasserne til AF-Match&#171;  \r\n\r\n (databeskrivelser), der revideres løbende. </P>  \r\n\r\n<P>I forbindelse med indberetningerne skal arbejdsløshedskassen vejlede  \r\n\r\n medlemmet, jf. direktoratets bekendtgørelse om en arbejdsløshedskasses  \r\n\r\n vejledningspligt, § 8, stk. 2 og 3. </P>  \r\n\r\n<P>Arbejdsløshedskassen skal endvidere vurdere medlemmets rådighed, jf.  \r\n\r\n direktoratets bekendtgørelse om rådighed og selvforskyldt ledighed, § 27,  \r\n\r\n stk. 1 og 2. </P>  \r\n\r\n<P CLASS=PUNKT> <B>2.</B> Indberetning af medlemmer med 20 måneders  \r\n\r\n sammenlagt ledighed </P>  \r\n\r\n<P>2.1. Medlemsgruppen: </P>  \r\n\r\n<P>Arbejdsløshedskassen skal indberette ledige medlemmer med sammenlagt 20  \r\n\r\n måneders ledighed til Arbejdsformidlingen med henblik på retten til  \r\n\r\n minimumsrettigheder efter 24 måneders ledighed. Ledigheden opgøres som  \r\n\r\n angivet under punkt 6.1. </P>  \r\n\r\n<P>Indberetningen skal foretages, selvom medlemmet har haft  \r\n\r\n minimumsrettigheder inden opnåelse af sammenlagt 20 måneders ledighed, idet  \r\n\r\n Arbejdsformidlingen har kompetencen til at træffe afgørelse om retten til  \r\n\r\n minimumsrettigheder. </P>  \r\n\r\n<P> <I>60-årige</I>  </P>  \r\n\r\n<P>Arbejdsløshedskassen skal ikke indberette de medlemmer, som på  \r\n\r\n indberetningstidspunktet er fyldt 60 år. </P>  \r\n\r\n<P> <I>Medlemmer på sabbat-orlov, jobtræning, etableringsydelse,  \r\n\r\n uddannelsesgodtgørelse eller i dagpengeperiode med fradragsfri  \r\n\r\n arbejdsindtægter</I>  </P>  \r\n\r\n<P>Arbejdsløshedskassen skal ikke indberette medlemmer på sabbat-orlov,  \r\n\r\n jobtræning, etableringsydelse, uddannelsesgodtgørelse eller i dagpengeperiode  \r\n\r\n med fradragsfri arbejdsindtægter, uanset at medlemmet opnår sammenlagt 20  \r\n\r\n måneders ledighed i den periode, hvor medlemmet modtager en af de nævnte  \r\n\r\n ydelser. Hvis medlemmet melder sig ledig efter periodens afslutning, skal der  \r\n\r\n ske indberetning på det tidspunkt. </P>  \r\n\r\n<P> <B>2.2 Indberetningens indhold:</B>  </P>  \r\n\r\n<P>Indberetningen til Arbejdsformidlingen om mindst 20 måneders ledighed sker  \r\n\r\n efter de gældende databeskrivelser. </P>  \r\n\r\n<P>Arbejdsløshedskassen skal samtidig oplyse datoen for, hvornår medlemmets  \r\n\r\n<I>ydelsesperiode</I> i delperiode 1 tidligst kan udløbe ved uafbrudt  \r\n\r\n udbetaling af ydelser til medlemmet. </P>  \r\n\r\n<P CLASS=PUNKT> <B>3.</B> Indberetning af medlemmer med 44 måneders  \r\n\r\n sammenlagt ledighed </P>  \r\n\r\n<P>3.1. Medlemsgruppen: </P>  \r\n\r\n<P>Arbejdsløshedskassen skal indberette ledige medlemmer med sammenlagt 44  \r\n\r\n måneders ledighed, bortset fra medlemmer, der fylder 60 år før 48 måneders  \r\n\r\n ledighed. </P>  \r\n\r\n<P>Der skal heller ikke ske indberetning af medlemmer på sabbat-orlov,  \r\n\r\n jobtræning, etableringsydelse, uddannelsesgodtgørelse eller i en periode med  \r\n\r\n fradragsfri arbejdsindtægter jf. punkt 2.1. ovenfor. </P>  \r\n\r\n<P> <B>3.2. Opgørelse af beskæftigelseskravet - indberetningens indhold:</B>  \r\n\r\n</P>  \r\n\r\n<P>Efter § 9, stk. 2, nr. 1, i bekendtgørelse om beskæftigelseskravet og  \r\n\r\n delperioderne skal arbejdsløshedskassen efter 44 måneders ledighed opgøre  \r\n\r\n medlemmets hidtidige beskæftigelse med henblik på afgørelse af, om medlemmet  \r\n\r\n har ret til ny delperiode 1. </P>  \r\n\r\n<P>Et medlem, der har optjent ret til en ny delperiode 1, har også i den ny  \r\n\r\n delperiode 1 ret til et rimeligt forløb på sammenlagt 12 måneder  \r\n\r\n (minimumsrettigheder). Retten til et rimeligt forløb i en ny delperiode 1 kan  \r\n\r\n være opfyldt ved tilbud, der er givet i den tidligere delperiode 1, hvis  \r\n\r\n tilbudet også rækker ind i den ny delperiode 1. </P>  \r\n\r\n<P> <I>Et tilbud eller en del af et tilbud,</I> der viser sig at være  \r\n\r\n placeret i både første og anden delperiode 1, vil således kunne medregnes i  \r\n\r\n begge perioder ved opgørelsen af minimumsrettighederne. </P>  \r\n\r\n<P> <B>a.</B>  <I>Opfylder medlemmet beskæftigelseskravet,</I> skal  \r\n\r\n arbejdsløshedskassen indplacere medlemmet i ny delperiode 1 med virkning fra  \r\n\r\n første ledige dag efter den beskæftigelse, der er medgået til opfyldelse af  \r\n\r\n beskæftigelseskravet. </P>  \r\n\r\n<P>Arbejdsløshedskassen skal indberette dette til Arbejdsformidlingen ved at  \r\n\r\n<I>annullere</I> den tidligere delperiode 1-indberetning og oplyse datoen for  \r\n\r\n indplaceringen i den ny delperiode 1, jf. ovenfor. </P>  \r\n\r\n<P>Herefter skal medlemmet igen indberettes, når medlemmet har 20 måneders  \r\n\r\n ledighed, jf. pkt. 2.2. </P>  \r\n\r\n<P> <B>b.</B>  <I>Opfylder medlemmer beskæftigelseskravet og efterfølgende  \r\n\r\n har 20 måneders ledighed,</I> skal arbejdsløshedskassen <I>annullere</I> den  \r\n\r\n tidligere delperiode 1-indberetning og oplyse datoen for indplaceringen i den  \r\n\r\n ny delperiode 1, jf. pkt. 3.2.a. </P>  \r\n\r\n<P>Endvidere skal arbejdsløshedskassen sende en ny 20 måneders-indberetning,  \r\n\r\n jf. pkt. 2.2. </P>  \r\n\r\n<P> <B>c.</B>  <I>Opfylder medlemmet ikke beskæftigelseskravet,</I> skal  \r\n\r\n arbejdsløshedskassen indberette, at den ledige forventes at overgå til  \r\n\r\n delperiode 2, når ydelsesperioden på 48 måneder er brugt op, jf.  \r\n\r\n databeskrivelserne. </P>  \r\n\r\n<P>Når arbejdsløshedskassen har opgjort beskæftigelseskravet ved 44 måneders  \r\n\r\n måneders ledighed, skal der i den resterende del af delperiode 1 ske en  \r\n\r\n<I>løbende opgørelse</I> af beskæftigelseskravet, jf. direktoratets  \r\n\r\n rundskrivelse nr. 104/94. </P>  \r\n\r\n<P> <B>d.</B>  <I>Opfylder medlemmet senere beskæftigelseskravet</I> som  \r\n\r\n følge af arbejde i perioden efter 44 måneders-indberetningen, men før udløbet  \r\n\r\n af ydelsesperioden på de 48 måneder, skal arbejdsløshedskassen <I>annullere  \r\n\r\n både</I> den tidligere indberetning ved 20 måneders ledighed <I>og</I> 44  \r\n\r\n måneders-indberetningen og oplyse datoen for indplaceringen i den ny  \r\n\r\n delperiode 1, jf. pkt. 3.2.a. </P>  \r\n\r\n<P>Medlemmet skal igen indberettes, når medlemmet har 20 måneders ledighed,  \r\n\r\n jf. pkt. 2.2. </P>  \r\n\r\n<P CLASS=PUNKT> <B>4.</B> Referenceperioden i delperiode 1 udløber før  \r\n\r\n ydelsesperioden </P>  \r\n\r\n<P>Efter § 9, stk. 2, nr. 2, i bekendtgørelse om beskæftigelseskravet og  \r\n\r\n delperioderne skal arbejdsløshedskassen 3 måneder før referenceperiodens  \r\n\r\n udløb i delperiode 1 opgøre medlemmets hidtidige beskæftigelse med henblik på  \r\n\r\n afgørelse af, om medlemmet har ret til en ny delperiode 1. </P>  \r\n\r\n<P>Da referenceperioden kan indeholde perioder, fx ophold i udlandet, der  \r\n\r\n ikke er indeholdt i ydelsesperioden, kan det ske, at referenceperioden  \r\n\r\n udløber, og at medlemmet derfor skal overgå til delperiode 2, førend  \r\n\r\n medlemmet har forbrugt 44 måneder af ydelsesperioden i delperiode 1. </P>  \r\n\r\n<P>Arbejdsløshedskassen skal derfor også indberette til Arbejdsformidlingen,  \r\n\r\n når et ledigt medlems referenceperiode udløber inden for 3 måneder, og  \r\n\r\n medlemmet herefter forventes at overgå til delperiode 2. </P>  \r\n\r\n<P>Indberetning af medlemmet til Arbejdsformidlingen skal ske i henhold til  \r\n\r\n den procedure, som er beskrevet under punkt 3 om 44 måneders-indberetningen.  \r\n\r\n Der skal fra opgørelsestidspunktet tilsvarende ske en løbende opgørelse af  \r\n\r\n beskæftigelseskravet i den resterende del af delperiode 1. </P>  \r\n\r\n<P CLASS=PUNKT> <B>5.</B> Overgang til delperiode 2 </P>  \r\n\r\n<P>Når ydelses- eller referenceperioden i delperiode 1 er brugt op, overgår  \r\n\r\n medlemmet umiddelbart herefter til delperiode 2, jf. bekendtgørelse om  \r\n\r\n beskæftigelseskravet og delperioderne. </P>  \r\n\r\n<P> <B>a.</B> Arbejdsløshedskassen skal indberette tidspunktet for <I>den  \r\n\r\n faktiske overgang til delperiode 2,</I> jf. databeskrivelserne. Samtidig  \r\n\r\n oplyses datoen for for det beregnede forventede udløb af denne  \r\n\r\n<I>ydelsesperiode.</I>  </P>  \r\n\r\n<P> <B>b.</B>  <I>Opfylder medlemmet beskæftigelseskravet,</I> skal  \r\n\r\n arbejdsløshedskassen indberette dette til Arbejdsformidlingen ved at  \r\n\r\n<I>annullere</I> alle tidligere indberetninger. </P>  \r\n\r\n<P>Medlemmet skal igen indberettes, når medlemmet har 20 måneders ledighed,  \r\n\r\n jf. pkt. 2.2. </P>  \r\n\r\n<P CLASS=PUNKT> <B>6.</B> Opgørelse af ledigheden </P>  \r\n\r\n<P>6.1. 20 måneders-indberetningen: </P>  \r\n\r\n<P>Efter aktivbekendtgørelsens § 126, jf. § 125, opgøres ledighedsperioder i  \r\n\r\n forbindelse med 20 måneders-indberetningen i timer, der omregnes til måneder.  \r\n\r\n</P>  \r\n\r\n<P>Ledigheden opgøres som de timer, for hvilke den ledige har fået udbetalt  \r\n\r\n dagpenge eller feriedagpenge efter lov om arbejdsløshedsforsikring m.v.  \r\n\r\n Endvidere medregnes perioder med orlov til sabbat og perioder med tilbud  \r\n\r\n efter aktivbekendtgørelsen, jf. bekendtgørelsens § 125, stk. 2. </P>  \r\n\r\n<P> <B>6.1.1.</B> For <I>fuldtidsforsikrede</I> svarer sammenlagt 20 måneders  \r\n\r\n ledighed til 3206 ledighedstimer. </P>  \r\n\r\n<P> <B>6.1.2.</B> For <I>deltidsforsikrede</I> beregnes ledighedskravet på  \r\n\r\n baggrund af medlemmets gennemsnitlige ugentlige arbejdstid i den periode, der  \r\n\r\n ligger til grund for medlemmets senest beregnede dagpengesats.  \r\n\r\n Ledighedskravet findes herefter ved hjælp af følgende formel: </P>  \r\n\r\n<P> <I>Medlemmets gennemsnitlige ugentlige arbejdstid i den periode, der  \r\n\r\n ligger til grund for medlemmets seneste beregnede dagpengesats x 20 måneder x  \r\n\r\n 4,33 uger. </I></P>  \r\n\r\n<P> Eksempel: </P>  \r\n\r\n<P>Et deltidsforsikret medlem har gennemsnitligt arbejdet i 23 timer  \r\n\r\n ugentligt i den periode, der ligger til grund for medlemmets senest beregnede  \r\n\r\n dagpengesats. Når medlemmet har været ledig i 23 timer x 20 måneder x 4,33  \r\n\r\n uger = 1991 ledighedstimer, skal arbejdsløshedskassen indberette medlemmet  \r\n\r\n til Arbejdsformidlingen. </P>  \r\n\r\n<P>Uger med fuld ledighed medregnes med et antal timer, der svarer til  \r\n\r\n medlemmets gennemsnitlige ugentlige arbejdstid i den periode, der ligger til  \r\n\r\n grund for medlemmets senest beregnede dagpengesats, og uger hvor medlemmet  \r\n\r\n har modtaget supplerende dagpenge, medregnes med det antal timer, der er  \r\n\r\n udbetalt dagpenge for. </P>  \r\n\r\n<P> <B>6.1.3.</B> Hvis et medlem <I>deltager i tilbud</I> efter  \r\n\r\n bekendtgørelsens § 125, stk. 2, medregnes for fuldtidsforsikrede 37 timers  \r\n\r\n ledighed pr. uge. For deltidsforsikrede medregnes et antal timer, der svarer  \r\n\r\n til medlemmets gennemsnitlige ugentlige arbejdstid i den periode, der ligger  \r\n\r\n til grund for medlemmets senest beregnede dagpengesats. </P>  \r\n\r\n<P>Hvis tilbuddet starter eller slutter i løbet af en uge, medregnes hver  \r\n\r\n dag, som tilbuddet omfatter, med 1/5 af det timetal, hvormed en fuld uge  \r\n\r\n medregnes for den pågældende. </P>  \r\n\r\n<P>Hvis et medlem i en periode deltager i et tilbud og samtidig modtager  \r\n\r\n dagpenge, skal perioden ved opgørelse af medlemmets ledighed alene medregnes  \r\n\r\n efter § 125, stk. 2. </P>  \r\n\r\n<P> <B>6.2. 44 måneders-indberetningen:</B>  </P>  \r\n\r\n<P>De 44 måneders (191 ugers) ledighed skal beregnes efter de almindelige  \r\n\r\n regler om opgørelse af ledighed i delperioder, jf. § 55 i lov om  \r\n\r\n arbejdsløshedsforsikring mv., dvs. at ledigheden i denne relation opgøres i  \r\n\r\n uger. Der henvises endvidere til § 11 i direktoratets bekendtgørelse om  \r\n\r\n beskæftigelseskravet og delperioderne. </P>  \r\n\r\n<P CLASS=PUNKT> <B>7.</B> Overgangsregler </P>  \r\n\r\n<P>Efter § 13, stk. 3, i overgangsbekendtgørelsen (Arbejdsministeriets  \r\n\r\n bekendtgørelse nr. 906 af 1. december 1993), skal arbejdsløshedskassen  \r\n\r\n indberette medlemmer til Arbejdsformidlingen, som </P>  \r\n\r\n<P>* indplaceres i delperiode 1 med mere end 18 måneders ledighed, eller </P>  \r\n\r\n<P>* indplaceres direkte i delperiode 2. </P>  \r\n\r\n<P>Opgørelsen af ledigheden sker efter reglerne i overgangsbekendtgørelsens  \r\n\r\n §§ 3 og 4. </P>  \r\n\r\n<P>Indberetningen til Arbejdsformidlingen skal ske samtidig med, at kassen  \r\n\r\n sender afgørelse om indplaceringen til medlemmet, og indberetningen skal  \r\n\r\n indeholde oplysninger om </P>  \r\n\r\n<P>* hvilken delperiode medlemmet indplaceres i, og </P>  \r\n\r\n<P>* hvornår medlemmets <I>ydelsesperiode</I> i denne delperiode kan udløbe  \r\n\r\n ved uafbrudt udbetaling af ydelser til medlemmet. </P>  \r\n\r\n<P>Medlemmer, som er indberettet til Arbejdsformidlingen efter reglerne om  \r\n\r\n indberetning ved 18 måneders ledighed eller mere i delperiode 1, skal ikke  \r\n\r\n indberettes efter de almindelige regler ved 20 måneders ledighed. </P>  \r\n\r\n<P>For medlemmer, som indplaceres i delperiode 1 efter overgangsreglerne, men  \r\n\r\n med mindre end 18 måneders ledighed, skal indberetningen til  \r\n\r\n Arbejdsformidlingen følge de almindelige regler. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 6. december 1994 </I> </P>  \r\n\r\n<P CLASS=UNDERSKREVET-AF ALIGN=CENTER>Birger Stein Christensen </P>  \r\n\r\n<P CLASS=MINISTER ALIGN=RIGHT>/ Lone Helder </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/12/1994"
        },
        {
            "displayName": "Accession",
            "displayValue": "C19940021660"
        },
        {
            "displayName": "Entydig dokumentidentifikation",
            "displayValue": "CM028963"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "02/12/2003"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "216"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "06/12/1994"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Arbejdsmin., Dir. f. Arbejdsløshedsforsikr., j.nr. 2. kt. 94-24-5"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}