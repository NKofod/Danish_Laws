{
    "id": 224990,
    "title": "Pressenævnets kendelse i sag nr. 2021-80-0697",
    "documentTypeId": "240",
    "isSagsforlobPeriodValid": true,
    "shortName": "KEN nr 9699 af 14/09/2021",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2021-80-0697</p>\r\n<div class=\"Resume\">\r\n   <p class=\"TekstGenerel\">Afvisning af klage over udsendelse på TV 2 på grund af fristoverskridelse</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">En virksomhed klagede over TV 2s afvisning af en klage over en udsendelse. Klagen var indgivet til TV 2 efter udløbet af 12-ugers klagefristen. Klager henviste til, at det er normal praksis at fraregne juli måned ved beregning af frister, og at der var tale om en kompleks og dermed arbejdstung sag. Pressenævnet afviste klagen uden nærmere behandling med bemærkning om, at der efter medieansvarsloven ikke er hjemmel til at dispensere fra klagefristen.</p>\r\n</div>\r\n<p>[Den juridiske direktør] har på vegne af [Klager] klaget til Pressenævnet over TV 2s afvisning af at behandle en klage over udsendelsen ”<span class=\"Italic\">Operation X: Milliardæren og den døde direktør</span>”, der blev bragt af TV 2 den 22. april 2021, som for sent indgivet.</p>\r\n<p>\r\n</p>\r\n<p>Klagen, der blev afvist af TV 2 den 18. august 2021, er modtaget i Pressenævnet den 1. september 2021.</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Den påklagede udsendelse, som fortsat er tilgængelig på TV 2 Play, indeholder kritisk omtale af byggeriet ”[Højhuset]” på [Området], blandt andet i forhold til kvaliteten af højhusets betonbundplade.</p>\r\n<p>\r\n</p>\r\n<p>[Klager] har til støtte for klagen blandt andet anført, at der i udsendelsen blev fremsat ukorrekte oplysninger, som TV 2 ikke har berigtiget, og at der anvendes en utroværdig kilde.</p>\r\n<p>\r\n</p>\r\n<p>I forhold til klagefristen har [Klager] henvist til, at det er normal praksis at fraregne juli ved beregning af frister. Der er endvidere henvist til, at der er tale om en meget kompleks sag, og at [Klager] derfor måtte lave en del opsøgende arbejde efter udsendelsen for at sortere i, hvilke påstande, som kunne modbevises. Endelig er [Klager] af den opfattelse, at sagen har principiel betydning.</p>\r\n<p>\r\n</p>\r\n<p>[Klager] klagede til Pressenævnet den 5. august 2021 over udsendelsen. Pressenævnet vejledte [Klager] om, at det er en forudsætning for at klage til Pressenævnet over artikler eller udsendelser på DR/TV 2, at klagen først er realitetsbehandlet af DR/TV 2, jf. medieansvarslovens § 34, stk. 3, 1. pkt.</p>\r\n<p>\r\n</p>\r\n<p>[Klager] klagede herefter ved mail af 10. august 2021 til TV 2 over udsendelsen. TV 2 afviste klagen den 18. august 2021 under henvisning til, at udsendelsen blev offentliggjort den 22. april 2021, hvorfor klagefristen var udløbet.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">Pressenævnets formand, Jens Kruse Mikkelsen, udtaler</span>:</p>\r\n<p>[Klager] har klaget til Pressenævnet over TV 2s afgørelse.</p>\r\n<p>\r\n</p>\r\n<p>En klage over TV 2s tilsidesættelse af god presseskik skal senest 12 uger efter offentliggørelsen indgives til mediet. Fristen for at klage til Pressenævnet over mediets afgørelse er 12 uger efter modtagelsen af afgørelsen, jf. medieansvarsloven § 34, stk. 3. Der er efter medieansvarsloven ikke hjemmel til at dispensere fra klagefristen.</p>\r\n<p>\r\n</p>\r\n<p>[Klager] klagede den 10. august 2021 til TV 2 over udsendelsen ”<span class=\"Italic\">Operation X: Milliardæren og den døde direktør</span>” bragt den 22. april 2021. TV 2 afviste klagen den 18. august 2021. Ved afgørelsen afviste TV 2 at realitetsbehandle klagen, da klagefristen var overskredet. Klagen over TV 2 er modtaget i Pressenævnet den 1. september 2021.</p>\r\n<p>\r\n</p>\r\n<p>Klagen over TV 2 vedrører en udsendelse, der blev offentliggjort den 22. april 2021, og klagen blev indgivet til TV 2 den 10. august 2021. Klagen af 10. august 2021 er derved indgivet til TV 2 efter 12-ugers klagefristens udløb og afvises som for sen, jf. medieansvarslovens § 43, stk. 3.</p>\r\n<p>\r\n</p>\r\n<p>På denne baggrund afvises klagen.</p>\r\n<p>\r\n</p>\r\n<p>Afgjort den 14. september 2021</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/09/2021"
        },
        {
            "displayName": "Accession",
            "displayValue": "W20210969925"
        },
        {
            "displayName": "Entydig dokumentidentifikation",
            "displayValue": "AA012582"
        },
        {
            "displayName": "Dato for indlæggelse",
            "displayValue": "17/09/2021"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9699"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "14/09/2021"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2021-80-0697"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}