{
    "id": 107707,
    "title": "1988 BTL 148   BETÆNKNING OVER FORSLAG TIL LOV OM ÆNDRING AF LOV OM STYRELSE AF HØJERE   UDDANNELSESINSTITUTIONER    NR L 148 1988-89, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1988/1 BTL 148",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 148 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om styrelse af højere  \r\n\r\n uddannelsesinstitutioner <BR>  \r\n\r\n Nr L 148 1988-89, 1. samling </P>  \r\n\r\n<P></P>  \r\n\r\n<P>Afgivet af Uddannelsesudvalget </P>  \r\n\r\n<P></P>  \r\n\r\n<P>Afgivet: 19890426 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til undervisnings- og forskningsministeren, som </P>  \r\n\r\n<P>denne har besvaret skriftligt. </P>  \r\n\r\n<P>Udvalget har endvidere modtaget skriftlige henvendelser fra Danske  \r\n\r\n Studerendes Fællesråd og Rektorkollegiet. </P>  \r\n\r\n<P>Der er af undervisnings- og forskningsministeren og af et mindretal  \r\n\r\n stillet ændringsforslag, hvorom henvises til de ledsagende bemærkninger. </P>  \r\n\r\n<P>Undervisnings- og forskningsministeren har oplyst, at bestemmelsen om, at  \r\n\r\n også mindre enheder end en hel institution efter anmodning kan fritages for  \r\n\r\n styrelseslovens regler, selv om forslaget ikke stammer fra konsistorium, ikke  \r\n\r\n indebærer, at vedkommende enhed (f.eks. et fakultet eller et institut)  \r\n\r\n herefter ikke længere er en del af den samlede institution. Rektor vil i  \r\n\r\n forhold til et &#187;frifakultet&#171; eller et &#187;friinstitut&#171;  \r\n\r\n fortsat uindskrænket have den kompetence, der ifølge styrelseslovens § 3, § 4  \r\n\r\n og § 5 er tillagt ham, og i budgetmæssig henseende vil konsistorium og dettes  \r\n\r\n budget- og forretningsudvalg fortsat have beføjelser, således som de er  \r\n\r\n fastlagt i styrelseslovens § 9. </P>  \r\n\r\n<P>Derfor vil en &#187;fristatus&#171; ikke medføre, at en frienhed kan agere  \r\n\r\n uden om rektor eller begrænse konsistoriums almindelige budgetkompetence.  \r\n\r\n Formålet er, at mindre enheder, som selv ønsker det, inden for egne rammer  \r\n\r\n kan få mulighed for at afprøve nye ledelsesformer m.v. </P>  \r\n\r\n<P>Ministeren har endvidere oplyst, at der i tilfælde, hvor der decideret er  \r\n\r\n tale om forsøg, som et krav til forsøget kan stilles, at det beskrives i  \r\n\r\n henseende til indhold og varighed. Varigheden kan variere fra forsøg til  \r\n\r\n forsøg, afhængig af hvilke emner de omfatter. En normal forsøgsperiode kan  \r\n\r\n andrage 5 år, men især hvis der indgår forsøg med studiers tilrettelæggelse,  \r\n\r\n kan der være behov for lidt længere forsøgsperioder. Forsøgsperioden bør  \r\n\r\n afsluttes med en evaluering. </P>  \r\n\r\n<P>Herefter indstiller et <I>flertal</I> (Socialdemokratiets, Det  \r\n\r\n Konservative Folkepartis, Socialistisk Folkepartis, Venstres, Det Radikale  \r\n\r\n Venstres og Kristeligt Folkepartis medlemmer af udvalget) lovforslaget til  \r\n\r\n<I>vedtagelse</I> med de stillede ændringsforslag. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> ved 3. behandling. </P>  \r\n\r\n<P>Et <I>andet mindretal</I> (Centrum-Demokraternes medlem af udvalget) vil  \r\n\r\n redegøre for sin stilling ved 2. behandling. </P>  \r\n\r\n<P>Ændringsforslag </P>  \r\n\r\n<P>Til § 1 </P>  \r\n\r\n<P>Af <I>undervisnings- og forskningsministeren,</I> tiltrådt af et  \r\n\r\n<I>flertal</I> (udvalget med undtagelse af FP og CD): </P>  \r\n\r\n<P>1) Den foreslåede ændring, som bliver nr. 1, affattes således: </P>  \r\n\r\n<P>&#187;1. I <I>§ 35</I> indsættes som <I>stk. 3: </I></P>  \r\n\r\n<P>&#187;Stk. 3. Undervisnings- og forskningsministeren kan godkende  \r\n\r\n undtagelser fra lovens bestemmelser efter forslag fra vedkommende  \r\n\r\n institutions konsistorium eller, hvis forslaget kun vedrører enkelte dele af  \r\n\r\n institutionen, fra de direkte berørte organer. Forslag sendes til  \r\n\r\n undervisnings- og forskningsministeren af rektor med dennes bemærkninger.  \r\n\r\n Hvis forslaget ikke er stillet af konsistorium, skal en udtalelse fra  \r\n\r\n konsistorium medsendes.&#171;&#187; </P>  \r\n\r\n<P>Af et <I>mindretal</I> (S og SF), tiltrådt af et <I>mindretal</I> (KF, V,  \r\n\r\n RV og KRF): </P>  \r\n\r\n<P>2) Efter nr. 1 indsættes som nyt nummer: </P>  \r\n\r\n<P>&#187;01. I <I>§ 35</I> indsættes som <I>stk. 4: </I></P>  \r\n\r\n<P>&#187;Stk. 4. Hvis forslaget ikke nyder tilslutning fra alle 3 grupper i  \r\n\r\n vedkommende organ, skal en udtalelse fra den eller de protesterende grupper  \r\n\r\n medsendes til undervisnings- og forskningsministeren.&#171;&#187; </P>  \r\n\r\n<P>Af <I>undervisnings- og forskningsministeren,</I> tiltrådt af et  \r\n\r\n<I>flertal</I> (udvalget med undtagelse af FP og CD): </P>  \r\n\r\n<P>3) Efter nr. 1 indsættes som nyt nummer: </P>  \r\n\r\n<P>&#187;02. <I>§ 35 a</I> ophæves.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Ændringsforslaget præciserer, at forslag ikke kun kan stilles af  \r\n\r\n konsistorium, men at de andre styrende organer også har mulighed for at  \r\n\r\n stille forslag inden for deres område. </P>  \r\n\r\n<P>Forslag, der er stillet af konsistorium, kan imødekommes af undervisnings-  \r\n\r\n og forskningsministeren, selv om de enkelte organer ikke har tilsluttet sig  \r\n\r\n det. Ligeledes kan undervisnings- og forskningsministeren godkende forslag,  \r\n\r\n der kun vedrører enkelte organer, hvis det fremsættes af dem, der er direkte  \r\n\r\n berørt af det, selv om konsistorium ikke har tilsluttet sig det.  \r\n\r\n Konsistoriums bemærkninger skal dog indhentes og medsendes, således at disse  \r\n\r\n kan indgå i overvejelser om, hvorvidt forslaget skal imødekommes. </P>  \r\n\r\n<P>Til nr. 2 </P>  \r\n\r\n<P>Ændringsforslaget har til formål at give en protesterende gruppe ret til  \r\n\r\n at medsende en udtalelse i sagen, inden ministeren godkender undtagelsen fra  \r\n\r\n lovens bestemmelser. </P>  \r\n\r\n<P>Til nr. 3 </P>  \r\n\r\n<P>Paragraffen foreslås ophævet som en konsekvens af Undervisnings- og  \r\n\r\n Forskningsministeriets nye departementale struktur, der omfatter både  \r\n\r\n ministeriets afdelinger og direktorater. </P>  \r\n\r\n<P>Eva Møller (KF) fmd. <I>Kirkegaard (KF) Hans Kofoed (KF) Inge  \r\n\r\n Dahl-Sørensen (V) Anna Lise Vesterby (V) Pia Dahl (FP) Elisabeth Arnold (RV)  \r\n\r\n Bente Juncker (CD)</I> nfmd. <I>Lysholm Christensen (KRF) Jytte Andersen (S)  \r\n\r\n Helle Degn (S) Pernille Forchhammer (S) Anna-Marie Hansen (S) Frank Jensen  \r\n\r\n (S) Lone Møller (S) Aage Frandsen (SF) Hanne Thanning Jacobsen (SF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198814K00148"
        },
        {
            "displayName": "Entydig dokumentidentifikation",
            "displayValue": "CL004055"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "148"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}