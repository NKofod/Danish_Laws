{
    "id": 70314,
    "title": "Bekendtgørelse af overenskomst af 24. juli 1968 mellem Det internationale Havundersøgelsesråd og den danske regering. ",
    "documentTypeId": "220",
    "isSagsforlobPeriodValid": false,
    "shortName": "BKI nr 8 af 16/01/1969",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 24. juli 1968  \r\n\r\n mellem Det internationale Havundersøgelsesråd og den danske regering. </H1>  \r\n\r\n<P></P>  \r\n\r\n<BR>  \r\n\r\n<P>Den 24. juli 1968 er der i København undertegnet følgende overenskomst  \r\n\r\n mellem Det internationale Havundersøgelsesråd og den danske regering samt  \r\n\r\n foretaget noteveksling i tilknytning hertil: </P>  \r\n\r\n<P>Overenskomst mellem Det internationale Havundersøgelsesråd og den danske  \r\n\r\n regering. </P>  \r\n\r\n<P>Danmarks regering på den ene side og Det internationale  \r\n\r\n Havundersøgelsesråd på den anden side, </P>  \r\n\r\n<P>som ønsker at afslutte en overenskomst med det formål at fastsætte de  \r\n\r\n rettigheder, immuniteter og lettelser, der af den danske regering indrømmes  \r\n\r\n Det internationale Havundersøgelsesråd, dets medlemmers repræsentanter, dets  \r\n\r\n eksperter og funktionærer samt at fastsætte regler for andre herhenhørende  \r\n\r\n anliggender, er blevet enige om følgende: </P>  \r\n\r\n<P>Artikel I </P>  \r\n\r\n<P> <I>Definitioner</I>  </P>  \r\n\r\n<P>I denne overenskomst: </P>  \r\n\r\n<UL CLASS=PLAIN-LIST>  \r\n\r\n<LI>(i) benævnes Det internationale Havundersøgelsesråd  \r\n\r\n &#187;organisationen&#171;; </LI>  \r\n\r\n<LI>(ii) omfatter udtrykkene i artikel IV &#187;ejendom og aktiver&#171;,  \r\n\r\n &#187;fonds, pengesedler, mønter, værdipapirer, guld eller fremmed  \r\n\r\n valuta&#171; eller &#187;aktiver, indtægter eller anden ejendom&#171;  \r\n\r\n ejendom, aktiver og midler, som forvaltes af organisationen i henhold til  \r\n\r\n statutterne og/eller til fremme af dens statutmæssige opgaver; </LI>  \r\n\r\n<LI>(iii) omfatter udtrykket &#187;medlemmernes repræsentanter&#171; alle  \r\n\r\n delegerede i organisationens råd og disses stedfortrædere, delegerede, som er  \r\n\r\n medlemmer af organisationens bureau, alle rådgivere, tekniske eksperter, som  \r\n\r\n er medlemmer af delegationer samt delegationssekretærer; endvidere alle  \r\n\r\n sagkyndige og rådgivere, der af organisationens medlemmer er udpeget til at  \r\n\r\n medvirke i organisationens arbejde. </LI>  \r\n\r\n<LI>(iv) omfatter udtrykket &#187;hoved- eller hjælpeorganer&#171;  \r\n\r\n organisationens råd, dens bureau, komiteer, generalsekretær og sekretariat;  \r\n\r\n</LI>  \r\n\r\n<LI>(v) omfatter udtrykkene &#187;mødefrihed&#171; eller &#187;møde i  \r\n\r\n organisationen&#171; i artikel III, afsnit 2, artikel IV, afsnit 2 og artikel  \r\n\r\n VI, afsnit 2 og 3 alle møder i organisationens hoved- eller hjælpeorganer  \r\n\r\n såvel som alle konferencer eller møder, som er sammenkaldt af organisationen  \r\n\r\n i Danmark med dens bemyndigelse eller under dens auspicier. </LI>  \r\n\r\n</UL>  \r\n\r\n<P>Artikel II </P>  \r\n\r\n<P> <I>Juridisk personlighed</I>  </P>  \r\n\r\n<P>Organisationen er i Danmark en juridisk person og skal være berettiget til  \r\n\r\n (a) at indgå kontrakter, (b) at erhverve og afhænde løsøre og fast ejendom og  \r\n\r\n (c) at anlægge retssager. </P>  \r\n\r\n<P>Artikel III </P>  \r\n\r\n<P> <I>Handlefrihed</I>  </P>  \r\n\r\n<P>Afsnit 1. Organisationen og dens hoved eller hjælpeorganer skal i Danmark  \r\n\r\n nyde den uafhængighed og handlefrihed, som tilkommer en international  \r\n\r\n organisation. </P>  \r\n\r\n<P>Afsnit 2. Organisationen, dens hoved- og hjælpeorganer såvel som dens  \r\n\r\n medlemmer og disses repræsentanter skal i deres forbindelser med  \r\n\r\n organisationen nyde fuldstændig mødefrihed i Danmark, herunder  \r\n\r\n diskussionsfrihed og frihed til at træffe afgørelser. </P>  \r\n\r\n<P>Artikel IV </P>  \r\n\r\n<P> <I>Ejendom, midler og aktiver</I>  </P>  \r\n\r\n<P>Afsnit 1. Organisationen og dens ejendom og aktiver, der forefindes i  \r\n\r\n Danmark, skal være fritaget for enhver form for retsforfølgning, med mindre  \r\n\r\n (a) organisationens bureau eller generalsekretæren som dettes behørigt  \r\n\r\n befuldmægtigede stedfortræder i særlige tilfælde udtrykkelig har givet afkald  \r\n\r\n på denne immunitet, idet et sådant ikke skal omfatte  \r\n\r\n tvangsfuldbyrdelsesskridt; (b) der er tale om et af tredjemand anlagt privat  \r\n\r\n søgsmål for skade, der er opstået ved et ulykkestilfælde forårsaget af et  \r\n\r\n motorkøretøj, som tilhører organisationen eller føres på dens vegne, eller et  \r\n\r\n sådant køretøjs overtrædelse af færdselsreglerne. </P>  \r\n\r\n<P>Afsnit 2. (1) Organisationens lokaler i Danmark eller lokaler i Danmark,  \r\n\r\n som benyttes af organisationen i forbindelse med et organisationsmøde, er  \r\n\r\n ukrænkelige. </P>  \r\n\r\n<UL CLASS=PLAIN-LIST>  \r\n\r\n<LI>(2) Sådanne lokaler og organisationens ejendom og aktiver i Danmark skal  \r\n\r\n være fritaget for ransagning, udskrivning og beslaglæggelse, ekspropriation  \r\n\r\n eller enhver anden form for indgreb fra den offentlige forvaltning,  \r\n\r\n domstolenes eller lovgivningsmagtens side. </LI>  \r\n\r\n</UL>  \r\n\r\n<P>Afsnit 3. Organisationens arkiver og i det hele taget i almindelighed alle  \r\n\r\n aktstykker, som tilhører den, eller som er i dens besiddelse i Danmark, skal  \r\n\r\n være ukrænkelige. </P>  \r\n\r\n<P>Afsnit 4. (1) Organisationen kan uden begrænsninger som følge af  \r\n\r\n finansielle kontrolforanstaltninger, bekendtgørelser eller moratorier af  \r\n\r\n nogen art: (a) modtage og besidde midler, pengesedler, mønter, guld, fremmed  \r\n\r\n valuta og værdipapirer af enhver art og disponere over konti i enhver fremmed  \r\n\r\n valuta; (b) frit overføre midler, pengesedler, mønter, guld, fremmed valuta  \r\n\r\n og værdipapirer til eller fra Danmark eller i Danmark og omsætte enhver  \r\n\r\n fremmed valuta i organisationens besiddelse til enhver anden fremmed valuta.  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>(2) Dette afsnit skal også gælde for organisationens medlemmer i deres  \r\n\r\n forbindelser med organisationen. </LI>  \r\n\r\n</UL>  \r\n\r\n<P>Afsnit 5. Danmarks regering skal til den fordelagtigst mulige officielt  \r\n\r\n anerkendte kurs stille dansk valuta til rådighed for organisationen i det  \r\n\r\n omfang, som er nødvendigt til dækning af organisationens udgifter i Danmark  \r\n\r\n eller i andre medlemslande. </P>  \r\n\r\n<P>Afsnit 6. Organisationen skal under udøvelsen af sine rettigheder i  \r\n\r\n henhold til afsnit 4 og 5 tage behørigt hensyn til eventuelle forestillinger  \r\n\r\n fra Danmarks regering, i det omfang organisationen skønner, at sådanne  \r\n\r\n forestillinger vil kunne efterkommes uden skade for dens interesser. </P>  \r\n\r\n<P>Afsnit 7. Organisationen, dens aktiver, indtægter og øvrige ejendom skal  \r\n\r\n være: (a) fritaget for alle direkte og indirekte skatter, idet den dog ikke  \r\n\r\n vil kræve fritagelse for skatter, som faktisk kun udgør gebyrer for  \r\n\r\n offentlige, tekniske ydelser; (b) fritaget for toldafgifter, forbud og  \r\n\r\n restriktioner vedrørende indførsel og udførsel af varer eller artikler, der  \r\n\r\n indføres eller udføres til organisationens officielle brug, idet varer eller  \r\n\r\n artikler, som er indført i henhold til denne fritagelse, dog ikke vil blive  \r\n\r\n solgt i Danmark, undtagen på vilkår aftalt med Danmarks regering; (c)  \r\n\r\n fritaget for toldafgifter, forbud og restriktioner vedrørende indførsel og  \r\n\r\n udførsel af dens publikationer. </P>  \r\n\r\n<P>Afsnit 8. Medens organisationen ikke i almindelighed, når det drejer sig  \r\n\r\n om mindre indkøb, vil kræve fritagelse for forbrugsafgifter, skat på salg af  \r\n\r\n løsøre og fast ejendom, som indgår i den pris, der skal betales, vil Danmarks  \r\n\r\n regering dog så vidt muligt i tilfælde, hvor organisationen til officiel  \r\n\r\n anvendelse foretager betydende indkøb af ejendom, som er eller vil blive  \r\n\r\n belagt med sådanne afgifter, træffe passende administrative foranstaltninger  \r\n\r\n til eftergivelse eller tilbagebetaling af afgiftens beløb. </P>  \r\n\r\n<P>Artikel V </P>  \r\n\r\n<P> <I>Lettelser for officielle meddelelser, forsendelser m.v.</I>  </P>  \r\n\r\n<P>Afsnit 1. Med hensyn til forrettigheder, takster og afgifter for  \r\n\r\n postforsendelser, telegrammer, radiotelegrammer, telefoto, telefonsamtaler og  \r\n\r\n andre meddelelser og forsendelser m.v. samt pressetakster for oplysninger til  \r\n\r\n pressen og radioen skal organisationen i Danmark nyde mindst samme  \r\n\r\n behandling, som den danske regering indrømmer en hvilken som helst anden  \r\n\r\n regering, heri indbefattet dennes diplomatiske repræsentationer, dog på det  \r\n\r\n vilkår at en sådan behandling ikke er uforenelig med den internationale  \r\n\r\n telekommunikationskonventions bestemmelser. </P>  \r\n\r\n<P>Afsnit 2. (1) Organisationens officielle post og andre officielle  \r\n\r\n meddelelser skal ikke være genstand for censur. </P>  \r\n\r\n<UL CLASS=PLAIN-LIST>  \r\n\r\n<LI>(2) Organisationen skal være berettiget til at benytte kode og til at  \r\n\r\n afsende og modtage post ved kurer eller i forseglede postsække, som skal nyde  \r\n\r\n samme immuniteter og forrettigheder som diplomatiske kurerer og postsække.  \r\n\r\n</LI>  \r\n\r\n</UL>  \r\n\r\n<P>Artikel VI </P>  \r\n\r\n<P> <I>Medlemmernes repræsentanter</I>  </P>  \r\n\r\n<P>Afsnit 1. Medlemmernes repræsentanter til hoved- eller hjælpeorganer og  \r\n\r\n ved konferencer eller møder, der er sammenkaldt af organisationen eller som  \r\n\r\n finder sted efter dennes bemyndigelse eller under dennes auspicier, skal,  \r\n\r\n under udøvelsen af deres hverv og under rejse til eller fra mødestedet, nyde  \r\n\r\n følgende forrettigheder og immuniteter: (a) fritagelse for anholdelse eller  \r\n\r\n tilbageholdelse, for beslaglæggelse af personlig bagage og for  \r\n\r\n retsforfølgning af enhver art med hensyn til mundtlige eller skriftlige  \r\n\r\n udtalelser og alle handlinger, som de måtte fremsætte eller foretage i deres  \r\n\r\n egenskab af repræsentanter; (b) ukrænkelighed for alle papirer og aktstykker;  \r\n\r\n (c) ret til at benytte kode og til at afsende eller modtage papirer eller  \r\n\r\n post pr. kureer eller i forseglede postsække; (d) fritagelse for dem selv og  \r\n\r\n deres ægtefæller for indrejserestriktioner, for formaliteter ved registrering  \r\n\r\n af udlændinge eller værnepligt og arbejdspligt i Danmark; (e) samme lettelser  \r\n\r\n med hensyn til penge- og valutarestriktioner, som gives fremmede regeringers  \r\n\r\n repræsentanter i midlertidige, officielle hverv; (f) samme immuniteter og  \r\n\r\n lettelser med hensyn til deres personlige bagage, som tilstås medlemmer inden  \r\n\r\n for diplomatiet af tilsvarende rang. </P>  \r\n\r\n<P>Afsnit 2. For at sikre, at repræsentanter for organisationens medlemmer  \r\n\r\n får fuld ytringsfrihed ved organisationens møder og uafhængighed under  \r\n\r\n varetagelsen af deres hverv, skal den fritagelse for retsforfølgning, der  \r\n\r\n tillægges dem med hensyn til mundtlige og skriftlige udtalelser og alle  \r\n\r\n handlinger, som de måtte fremsætte eller foretage under varetagelsen af deres  \r\n\r\n hverv, fortsat tilstås de pågældende, selv om de ikke længere varetager et  \r\n\r\n sådant hverv. </P>  \r\n\r\n<P>Afsnit 3. Såfremt bopæl i Danmark indebærer nogen form for skattepligt,  \r\n\r\n skal de tidsrum ikke medregnes, i hvilke repræsentanter for organisationens  \r\n\r\n medlemmer har været til stede ved et organisationsmøde i Danmark for at  \r\n\r\n varetage deres hverv. </P>  \r\n\r\n<P>Afsnit 4. Forrettigheder og immuniteter tilstås ikke repræsentanterne for  \r\n\r\n organisationens medlemmer til de pågældendes egen personlige fordel, men for  \r\n\r\n at sikre den uafhængige varetagelse af deres hverv i tilknytning til  \r\n\r\n organisationen. Et medlem har således ikke blot ret, men også pligt til at  \r\n\r\n give afkald på sine repræsentanters immunitet i ethvert tilfælde, hvor det  \r\n\r\n pågældende medlem skønner, at immuniteten vil hindre, at retfærdigheden sker  \r\n\r\n fyldest, og at immuniteten vil hindre, at retfærdigheden sker fyldest, og at  \r\n\r\n immuniteten kan frafaldes uden skade for det formål, for hvilket den er  \r\n\r\n tilstået. I alle tilfælde, som vedrører en af de personer, som er udpeget til  \r\n\r\n organisationens bureau, skal dette være undergivet den samme forpligtelse.  \r\n\r\n</P>  \r\n\r\n<P>Artikel VII </P>  \r\n\r\n<P> <I>Sagkyndige i særligt hverv for organisationen</I>  </P>  \r\n\r\n<P>Afsnit 1. Sagkyndige og rådgivere, bortset fra sådanne som i henhold til  \r\n\r\n artikel 1 (iii) omfattes af artikel VI eller som embedsmænd omfattes af  \r\n\r\n artikel VIII, som udsendtes i særligt hverv for organisationen, skal tilstås  \r\n\r\n sådanne rettigheder og immuniteter, som er nødvendige for den uafhængige  \r\n\r\n varetagelse af deres opgaver, så længe hvervet varer, heri indbefattet det  \r\n\r\n tidsrum de anvender til rejser i forbindelse med deres hverv. Der skal  \r\n\r\n navnlig tilstås dem: (a) fritagelse for anholdelse, tilbageholdelse og  \r\n\r\n beslaglæggelse af deres personlige bagage for retsforfølgning af enhver art  \r\n\r\n med hensyn til mundtlige eller skriftlige udtalelser og handlinger, som de  \r\n\r\n måtte fremsætte eller foretage under varetagelsen af deres hverv, undtagen i  \r\n\r\n tilfælde af overtrædelse af motorfærdselsreglerne begået af en sagkyndig  \r\n\r\n eller en rådgiver, eller i tilfælde af skade, forårsaget af et motorkøretøj,  \r\n\r\n der tilhører eller føres af dem. Denne fritagelse for retsforfølgning skal  \r\n\r\n fortsat tilstås de pågældende, selv om disse ikke længere er udsendt i  \r\n\r\n særligt hverv af organisationen; (b) ukrænkelighed for alle papirer og  \r\n\r\n aktstykker; (c) retten til i deres forbindelser med organisationen at benytte  \r\n\r\n kode og til at afsende og modtage papirer eller post med kureer eller i  \r\n\r\n forseglede postsække; (d) fritagelse for dem selv og deres ægtefæller for  \r\n\r\n indvandringsrestriktioner, for formaliteter ved registrering af udlændinge,  \r\n\r\n eller for værne- eller arbejdspligt i Danmark; (e) samme lettelser med hensyn  \r\n\r\n til penge- og valutarestriktioner, som tilstås fremmede regeringers  \r\n\r\n repræsentanter i midlertidige, officielle hverv; (f) samme immuniteter og  \r\n\r\n lettelser med hensyn til deres personlige bagage, som tilstås medlemmer af  \r\n\r\n diplomatiet. </P>  \r\n\r\n<P>Afsnit 2. Forrettigheder og immuniteter tilstås sagkyndige i  \r\n\r\n organisationens interesse og ikke til de pågældendes personlige fordel.  \r\n\r\n Generalsekretæren har ret og pligt til at give afkald på immunitet for enhver  \r\n\r\n sagkyndig, i alle sager hvor han skønner, at immuniteten vil hindre, at  \r\n\r\n retfærdigheden sker fyldest, og at den kan frafaldes uden skade for  \r\n\r\n organisationens interesser. </P>  \r\n\r\n<P>Artikel VIII </P>  \r\n\r\n<P> <I>Embedsmænd</I>  </P>  \r\n\r\n<P>Afsnit 1. Bureauet eller generalsekretæren som dets behørigt  \r\n\r\n befuldmægtigede stedfortræder skal fra tid til anden underrette Danmarks  \r\n\r\n regering om navnene på de embedsmænd, på hvilke bestemmelserne i denne  \r\n\r\n artikel og artikel IX finder anvendelse. </P>  \r\n\r\n<P>Afsnit 2. (1) Organisationens embedsmænd skal uden hensyn til  \r\n\r\n nationalitet: (a) fritages for retsforfølgning med hensyn til mundtlige eller  \r\n\r\n skriftlige udtalelser, der fremsættes, og alle handlinger, der foretages af  \r\n\r\n dem på embeds vegne; denne immunitet kan dog ikke påberåbes i de tilfælde,  \r\n\r\n hvor et af organisationens medlemmer har overtrådt færdselslovgivningen for  \r\n\r\n motorkøretøjer, eller hvor der indtræffer skade forårsaget af et  \r\n\r\n motorkøretøj, der tilhører eller føres af en af organisationens funktionærer;  \r\n\r\n (b) være fritaget for beskatning af de lønninger og ydelser, der betales dem  \r\n\r\n af organisationen. </P>  \r\n\r\n<UL CLASS=PLAIN-LIST>  \r\n\r\n<LI>(2) Herudover skal de embedsmænd, som ikke er danske statsborgere: (a)  \r\n\r\n tilligemed deres ægtefæller og de af dem forsørgede pårørende fritages for  \r\n\r\n indvandringsrestriktioner og formaliteter ved registrering af udlændinge; (b)  \r\n\r\n tilstås samme forrettigheder med hensyn til valutalempelser, som er tillagt  \r\n\r\n embedsmænd af tilsvarende rang inden for de diplomatiske repræsentationer i  \r\n\r\n Danmark; (c) tilligemed deres ægtefæller og de af dem forsørgede pårørende  \r\n\r\n tilstås samme lettelser med hensyn til hjemrejse under internationale kriser  \r\n\r\n som embedsmænd af tilsvarende rang inden for de diplomatiske  \r\n\r\n repræsentationer; (d) være berettiget til toldfri indførsel af deres møbler  \r\n\r\n og effekter, senest inden for en periode af tre år efter deres endelige  \r\n\r\n udnævnelse til en stilling i Danmark at regne, såvel som visse produkter  \r\n\r\n beregnet til personligt forbrug (levnedsmidler, drikkevarer m.v.) i  \r\n\r\n overensstemmelse med en af Danmarks regering godkendt liste; (e) være  \r\n\r\n berettiget til hvert tredje år at indføre et motorkøretøj uden betaling af  \r\n\r\n told og omsætningsafgift, idet der dog normalt først vil blive givet  \r\n\r\n tilladelse til at sælge eller afhænde motorkøretøjet i fri handel to år efter  \r\n\r\n dettes indførsel, ligesom toldafgifter vil være at erlægge, såfremt  \r\n\r\n motorkøretøjet inden for tre år efter dets indførsel sælges eller afhændes  \r\n\r\n til en person, der ikke er berettiget til denne fritagelse. </LI>  \r\n\r\n</UL>  \r\n\r\n<P>Afsnit 3. (1) Organisationens embedsmænd skal være fritaget for enhver  \r\n\r\n værne- og arbejdspligt i Danmark på betingelse af, at en sådan fritagelse med  \r\n\r\n hensyn til embedsmænd, der er danske statsborgere, skal begrænses til  \r\n\r\n sådanne, hvis navne i medfør af deres embedspligter er opført på en liste,  \r\n\r\n som er udarbejdet af bureauet eller generalsekretæren som dets behørigt  \r\n\r\n befuldmægtigede stedfortræder, og godkendt af Danmarks regering. </P>  \r\n\r\n<UL CLASS=PLAIN-LIST>  \r\n\r\n<LI>(2) Såfremt andre af organisationens embedsmænd indkaldes til værne-  \r\n\r\n eller arbejdspligt, skal Danmarks regering efter anmodning fra bureauet eller  \r\n\r\n generalsekretæren som dets behørigt befuldmægtigede stedfortræder bistå  \r\n\r\n sådanne udsættelser med indkaldelsen af de pågældende, som måtte være  \r\n\r\n påkrævet for at undgå alvorlig forstyrrelse i betydningsfuldt arbejde. </LI>  \r\n\r\n</UL>  \r\n\r\n<P>Afsnit 4. Foruden de immuniteter og forrettigheder, som er angivet i denne  \r\n\r\n artikels afsnit 2 og 3, tilstås der generalsekretæren for hans egen person,  \r\n\r\n hans ægtefælle og mindreårige børn de samme forrettigheder, immuniteter,  \r\n\r\n fritagelser og lettelser, som efter folkeretten tilstås diplomatiske  \r\n\r\n udsendinge. </P>  \r\n\r\n<P>Afsnit 5. Forrettigheder og immuniteter tilstås embedsmænd i  \r\n\r\n organisationens interesse og ikke til deres egen personlige fordel. Bureauet  \r\n\r\n eller generalsekretæren som dets behørigt befuldmægtigede stedfortræder har  \r\n\r\n ret og pligt til at give afkald på enhver embedsmands immunitet i ethvert  \r\n\r\n tilfælde, hvor han skønner, at immuniteten vil hindre, at retfærdigheden sker  \r\n\r\n fyldest, og at immuniteten kan frafaldes uden skade for organisationens  \r\n\r\n interesser. </P>  \r\n\r\n<P>Afsnit 6. Organisationen skal til enhver tid samarbejde med vedkommende  \r\n\r\n danske myndigheder for at lette den behørige retspleje, sikre overholdelse af  \r\n\r\n politiske forskrifter og forhindre misbrug af de i denne artikel nævnte  \r\n\r\n forrettigheder, immuniteter og lettelser. </P>  \r\n\r\n<P>Artikel IX </P>  \r\n\r\n<P> <I>Visa, opholdstilladelser</I>  </P>  \r\n\r\n<P>Afsnit 1. (1) Danmarks regering skal tage alle nødvendige forholdsregler  \r\n\r\n til at lette indrejse til, ophold i og afrejse fra Danmark for alle personer,  \r\n\r\n som rejser i officielle anliggender, der angår organisationen, d.v.s. (a)  \r\n\r\n medlemmernes repræsentanter, uden hensyn til forholdet mellem Danmark og det  \r\n\r\n pågældende medlem; (b) sagkyndige og rådgivere, der er udsendt af  \r\n\r\n organisationen, uanset deres nationalitet; (c) organisationens embedsmænd;  \r\n\r\n (d) sådanne andre personer, som indkaldes af organisationen, uanset deres  \r\n\r\n nationalitet. </P>  \r\n\r\n<UL CLASS=PLAIN-LIST>  \r\n\r\n<LI>(2) Politimæssige forskrifter, som tager sigte på at begrænse fremmedes  \r\n\r\n indrejse i Danmark eller fastsætte nærmere vilkår for deres ophold, skal ikke  \r\n\r\n finde anvendelse på de personer, som omfattes af dette stykke. </LI>  \r\n\r\n<LI>(3) Danmarks regering skal på forhånd udsende generelle instrukser til  \r\n\r\n sine repræsentationer i udlandet om, uden forsinkelse eller ventetid og uden  \r\n\r\n at kræve personligt fremmøde eller betaling af afgifter, at udstede visum til  \r\n\r\n enhver ansøger, som fremlægger gyldigt identitets- og rejselegitimation samt  \r\n\r\n et dokument, som godtgør hans officielle forhold til organisationen. </LI>  \r\n\r\n<LI>(4) Bestemmelserne i dette afsnit skal finde anvendelse på den  \r\n\r\n pågældendes ægtefælle og pårørende, såfremt de lever sammen med ham og ikke  \r\n\r\n driver selvstændig næring. </LI>  \r\n\r\n</UL>  \r\n\r\n<P>Afsnit 2. Under rejser i tjenstligt anliggende for organisationen skal  \r\n\r\n generalsekretæren indrømmes samme lettelser som tilstås diplomatiske  \r\n\r\n udsendinge. </P>  \r\n\r\n<P>Artikel X </P>  \r\n\r\n<P> <I>Den danske regerings sikkerhedsforanstaltninger</I>  </P>  \r\n\r\n<P>Intet i denne overenskomst skal være til hinder for, at den danske  \r\n\r\n regering indfører de til sikring af dens interesser fornødne  \r\n\r\n sikkerhedsforanstaltninger, der skal fastsættes ved overenskomst mellem den  \r\n\r\n danske regering og bureauet. </P>  \r\n\r\n<P>Artikel XI </P>  \r\n\r\n<P> <I>Afgørelse af tvister</I>  </P>  \r\n\r\n<P>Afsnit 1. Organisationen skal tilvejebringe hensigtsmæssige fremgangsmåder  \r\n\r\n til bilæggelse af (a) tvistigheder, der opstår i forbindelse med  \r\n\r\n kontraktforhold eller andre tvister af privatretlig karakter, i hvilke  \r\n\r\n organisationen er part; (b) tvister, der berører en embedsmand, som på grund  \r\n\r\n af sin officielle stilling i organisationen nyder immunitet, såfremt denne  \r\n\r\n ikke er frafaldet i overensstemmelse med bestemmelserne i artikel VIII,  \r\n\r\n afsnit 5. </P>  \r\n\r\n<P>Afsnit 2. Alle mellem organisationen og Danmarks regering opstående  \r\n\r\n uoverensstemmelser vedrørende fortolkningen eller anvendelsen af denne  \r\n\r\n overenskomst eller en supplerende aftale eller overenskomst, som ikke  \r\n\r\n bilægges ved forhandling, henvises til afgørelse af et nævn bestående af tre  \r\n\r\n voldgiftsmænd, hvoraf den første udpeges af Danmarks regering, den anden af  \r\n\r\n organisationens bureau og den tredje, der fører forsædet, af formanden for  \r\n\r\n Den mellemfolkelige Domstol, med mindre parterne i en konkret sag enes om en  \r\n\r\n anden bilæggelsesmåde. </P>  \r\n\r\n<P>Artikel XII </P>  \r\n\r\n<P> <I>Slutbestemmelser</I>  </P>  \r\n\r\n<P>Afsnit 1. Denne overenskomst træder i kraft efter en noteveksling mellem  \r\n\r\n de befuldmægtigede repræsentanter for Danmarks regering og organisationen, i  \r\n\r\n hvilken det fastslås, at den er godkendt af Danmarks regering, respektive  \r\n\r\n vedtaget af organisationens råd. </P>  \r\n\r\n<P>Afsnit 2. Ved overenskomstens ikrafttræden vil den af Danmarks regering  \r\n\r\n blive oversendt til De forenede Nationers generalsekretær til registrering i  \r\n\r\n medfør af artikel 102 i De forenede Nationers pagt, som blev vedtaget af De  \r\n\r\n forenede Nationers generalforsamling den 14. december 1946. </P>  \r\n\r\n<P>Afsnit 3. Hver af parterne kan kræve denne overenskomst revideret. I så  \r\n\r\n fald skal de to parter rådføre sig med hinanden om de ændringer, som skal  \r\n\r\n foretages i dens bestemmelser. Såfremt forhandlingerne ikke fører til en  \r\n\r\n forståelse i løbet af et år, kan denne overenskomst opsiges af hver af  \r\n\r\n parterne med to års varsel. En opsigelse til Danmarks regering kan afgives  \r\n\r\n til dennes repræsentant i organisationen, og en opsigelse til organisationen  \r\n\r\n kan afgives til bureauet. </P>  \r\n\r\n<P>Til bekræftelse heraf er denne overenskomst udfærdiget og undertegnet i  \r\n\r\n København den 24. juli 1968 i to eksemplarer på engelsk, hvoraf det ene  \r\n\r\n eksemplar blev overgivet til den danske regerings repræsentanter og det andet  \r\n\r\n til præsidenten for Det internationale Havundersøgelsesråd. </P>  \r\n\r\n<P>For Danmarks regering: </P>  \r\n\r\n<P> <B>Poul Hartling.</B>  </P>  \r\n\r\n<P>For Det internationale Havundersøgelsesråd: </P>  \r\n\r\n<P> <B>A.E.J. Went.</B>  </P>  \r\n\r\n<P>Præsident </P>  \r\n\r\n<P> <B>Hans Tambs-Lyehe.</B>  </P>  \r\n\r\n<P>Generalsekretær </P>  \r\n\r\n<P>DET INTERNATIONALE HAVUNDERSØGELSESRÅD </P>  \r\n\r\n<P>CHARLOTTENLUND SLOT. </P>  \r\n\r\n<P> <I>Den 24. juli 1968.</I>  </P>  \r\n\r\n<P>Sir, </P>  \r\n\r\n<P>Jeg har den ære at henvise til den dags dato i København undertegnede  \r\n\r\n overenskomst mellem Det internationale Havundersøgelsesråd og Danmarks  \r\n\r\n regering samt at meddele Dem, at nævnte overenskomst er blevet vedtaget af  \r\n\r\n Det internationale Havundersøgelsesråd. </P>  \r\n\r\n<P>I overensstemmelse med artikel XII, afsnit 1, foreslår jeg derfor, at  \r\n\r\n dette brev tilligemed Deres svar, hvori anføres, at overenskomsten er blevet  \r\n\r\n godkendt af Danmarks regering, udgør den i nævnte afsnit omhandlede  \r\n\r\n noteveksling, samt at overenskomsten træder i kraft på datoen for Deres svar.  \r\n\r\n</P>  \r\n\r\n<P>Jeg har den ære at forblive, Sir, </P>  \r\n\r\n<P>Deres ærbødige tjener </P>  \r\n\r\n<P> <B>A.E.J. Went</B>  </P>  \r\n\r\n<P>Til </P>  \r\n\r\n<P>Udenrigsminister </P>  \r\n\r\n<P>hr. Poul Hartling, </P>  \r\n\r\n<P>København. </P>  \r\n\r\n<P>UDENRIGSMINISTERIET </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 24.juli 1968. </I> </P>  \r\n\r\n<P CLASS=UNDERSKREVET-AF ALIGN=CENTER>Sir, </P>  \r\n\r\n<P>Jeg har modtaget Deres brev af 24. juli 1968 vedrørende overenskomsten  \r\n\r\n mellem Danmarks regering og Det internationale Havundersøgelsesråd, der blev  \r\n\r\n undertegnet samme dato i København. Jeg har bemærket, at Det internationale  \r\n\r\n Havundersøgelsesråd har vedtaget overenskomsten. </P>  \r\n\r\n<P>I besvarelse deraf har jeg den ære at meddele Dem, i overensstemmelse med  \r\n\r\n artikel XII, afsnit 1, at overenskomsten er blevet godkendt af Danmarks  \r\n\r\n regering og følgelig er trådt i kraft dags dato. </P>  \r\n\r\n<P>Jeg har den ære at forblive, Sir, </P>  \r\n\r\n<P>Deres ærbødige tjener </P>  \r\n\r\n<P> <B>Poul Hartling.</B>  </P>  \r\n\r\n<P>Dr. A.E.J. Went, </P>  \r\n\r\n<P>Præsident for Det internationale </P>  \r\n\r\n<P>Havundersøgelsesråd, </P>  \r\n\r\n<P>Charlottenlund Slot, </P>  \r\n\r\n<P>Charlottenlund. </P>  \r\n\r\n<P>Overenskomsten er i medfør af artikel XII, afsnit 1 trådt i kraft den 24.  \r\n\r\n juli 1968. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 16. januar  \r\n\r\n 1969. </I> </P>  \r\n\r\n<P CLASS=UNDERSKREVET-AF ALIGN=CENTER> <B>Poul Hartling.</B>  </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/03/1969"
        },
        {
            "displayName": "Accession",
            "displayValue": "L19690000864"
        },
        {
            "displayName": "Entydig dokumentidentifikation",
            "displayValue": "CM029504"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "8"
        },
        {
            "displayName": "År for udstedelse",
            "displayValue": "1969"
        },
        {
            "displayName": "Dato for underskrift",
            "displayValue": "16/01/1969"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr.41.C.5.c"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}