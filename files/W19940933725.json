{
    "id": 156975,
    "title": "Ankestyrelsens principafgørelse O-59-94 om opholdskommune - definitivt opgivet tidligere bolig - flytning",
    "documentTypeId": "240",
    "isSagsforlobPeriodValid": true,
    "shortName": "KEN nr 9337 af 15/06/1994",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-59-94 om opholdskommune - definitivt opgivet tidligere bolig - flytning</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen fandt i 2 sager, at personer som henvendte sig om hjælp i nye kommuner, måtte anses for at have fået opholdskommune i den nye kommune, uanset at de kun havde opholdt sig der i kortere tid. Ankestyrelsen lagde vægt på, at der ikke var noget på ansøgningstidspunktet, der tydede på, at opholdet ville være af rent midlertidig karakter.</p>\r\n   <p class=\"TekstGenerel\">I den 1. sag lagde Ankestyrelsen således vægt på, at ansøger måtte anses for definitivt at have opgivet sin tidligere bolig, og at han rent faktisk opholdt sig i C kommune på ansøgningstidspunktet.</p>\r\n   <p class=\"TekstGenerel\">I den 2. sag blev der lagt vægt på, at ansøger definitivt havde opgivet sin bolig i A kommune, at hun rent faktisk opholdt sig i B kommune, og at opholdet ikke kunne betegnes som ferie eller lignende rent midlertidigt ophold.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>08-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 829 af 1. oktober 1992 - § 10, stk. 1</p>\r\n<p>\r\n   <span class=\"Bold\">Sagsfremstilling 1:</span>\r\n</p>\r\n<p>Sag nr. 1 - j.nr. 20624-93</p>\r\n<p>Det fremgik af sagen, at klienten mødte uanmeldt og søgte økonomisk hjælp i C kommune. Han oplyste, at han kom fra A kommune, hvor han havde modtaget bistandshjælp. Han oplyste, at han opholdt sig i et sommerhus i C kommune.</p>\r\n<p>Det fremgik endvidere, at han var tilmeldt folkeregistret i B kommune, men at han der havde fået afslag på bistandshjælp og hjælp til bolig. Han var blevet henvist til forsorgshjem, hvilket han ikke kunne klare psykisk.</p>\r\n<p>C kommune udbetalte \"overlevelseshjælp\", men fandt under henvisning til SM O-48-92 ikke at være opholdskommune for manden, da han kun havde haft kortvarigt ophold i kommunen.</p>\r\n<p>Ankenævnet pålagde C kommune at udbetale ansøgeren kontanthjælp i den periode, han faktisk havde ophold i kommunen.</p>\r\n<p>Nævnet anførte ved sagens indbringelse for Ankestyrelsen, at der var opstået nogen usikkerhed om fortolkningen af SM O-48-92, idet kommunerne ikke mente sig forpligtet til at yde hjælp efter bistandsloven med henvisning til SM'en i tilfælde, hvor enlige personer kun havde haft kortvarigt ophold i kommunen. Nævnet var af den opfattelse, at det var klienten, der havde bevisbyrden for, at han faktisk opholdt sig i kommunen.</p>\r\n<p>Nævnet fandt imidlertid, at klienten i denne sag havde løftet bevis byrden, da han i perioden 8. marts til 20. marts 1993, hvor han oplyste at have opholdt sig hos bekendte, rent faktisk henvendte sig i kommunen og ansøgte om hjælp til underhold den 8. marts 1993, den 15. marts 1993 og den  17. marts 1993, og da han i denne periode samtidig ansøgte kommunen om hjælp til indskud i en bolig i kommunen.</p>\r\n<p>Endvidere var nævnet af den opfattelse, at der var så væsentlig forskel mellem de faktiske forhold i denne sag og i SM O-48-92, at SM'en ikke var direkte anvendelig i dette tilfælde.</p>\r\n<p>Endelig lagde nævnet vægt på, at pågældendes ophold i C kommune varede 12 dage, og at pågældende i denne periode ansøgte kommunalbestyrelsen om hjælp til indskud i en bolig, medens opholdet for det samlevende par i SM'en kun varede 3 dage.</p>\r\n<p>Sagen blev behandlet i principielt møde til afklaring af hvilken kommune, der var opholdskommune for den pågældende på ansøgningstidspunktet.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at C kommune var opholdskommune for ansøgeren ved pågældendes henvendelse den 8. marts 1993, jf. § 10, stk. 1.</p>\r\n<p>Ankestyrelsen lagde vægt på, at han måtte anses for definitivt at have opgivet sin tidligere bolig, og at han rent faktisk opholdt sig i C kommune på ansøgningstidspunktet.</p>\r\n<p>Ankestyrelsen bemærkede, at det ikke var afgørende, om personen havde opholdt sig i den nye kommune i kortere eller længere tid, men om opholdet havde en rent midlertidig eller mere permanent karakter ved opholdets start.</p>\r\n<p>Ankestyrelsen tiltrådte således nævnets afgørelse.</p>\r\n<p>_________________________________________________</p>\r\n<p>\r\n   <span class=\"Bold\">Sagsfremstilling 2:</span>\r\n</p>\r\n<p>Sag nr. 2 - J.nr. 20645-93</p>\r\n<p>Det fremgik af sagen, at en kvinde med sine 2 børn den 5. november 1992 tog ophold hos sine forældre i B kommune. Hun havde indtil den 5. november 1992 boet sammen med sin ægtefælle i A kommune.</p>\r\n<p>Den 9. november 1992 meddelte hun A kommune, at hun var flyttet ind hos sine forældre, som boede i B kommune.</p>\r\n<p>Den 12. november 1992 søgte hun A kommune om hjælp til indskud og første måneds husleje i forbindelse med flytning til C kommune.</p>\r\n<p>Nævnet fandt, at kvinden på tidspunktet for sin henvendelse i A kommune henholdsvis den 9. og den 12. november ikke længere kunne anses at have opholdskommune i A kommune, idet hun fra den 5. november 1992 havde taget ophold sammen med sine 2 børn hos sine forældre i forbindelse med forestående separation. A kommune fandtes derfor at have været berettiget til at afslå at yde hende hjælp til det ansøgte indskud m.v. og henviste hende til B kommune, hvor hun på det tidspunkt havde taget ophold sammen med de 2 børn.</p>\r\n<p>Sagen blev behandlet i principielt møde til afklaring af hvilken kommune, der var opholdskommune, efter at ansøgeren den 5. november 1992 havde forladt ægtefællen i det fælles hjem og havde taget ophold hos sine forældre i en anden kommune.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at B kommune havde været opholdskommune jf. bistandslovens § 10, på tidspunktet for kvindens ansøgning om flyttehjælp.</p>\r\n<p>Ankestyrelsen lagde vægt på, at samlivet mellem hende og hendes ægtefælle måtte anses for at være ophørt, at hun definitivt havde opgivet sin bolig i A kommune, at hun rent faktisk opholdt sig i B kommune, og at opholdet ikke kunne betegnes som ferie eller lignende rent midlertidigt ophold.</p>\r\n<p>Ankestyrelsen tiltrådte således nævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19940933725"
        },
        {
            "displayName": "Entydig dokumentidentifikation",
            "displayValue": "BS009765"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9337"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "15/06/1994"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20624-932064593"
        },
        {
            "displayName": "Stikord",
            "displayValue": "O-59-94"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}