{
    "id": 28388,
    "title": "Uhjemlede regionale regler om uddannelsestilbud. Ulovlig skønsbegrænsning. Regelfastsættelse i cirkulære - eller bekendtgørelsesform.",
    "documentTypeId": "300",
    "isSagsforlobPeriodValid": true,
    "shortName": "FOU nr 1993.46",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n Resumé  \r\n\r\n<BR>  \r\n\r\n</B>  \r\n\r\n A klagede over, at Arbejdsformidlingen (AF) og senere Arbejdsmarkedsnævnet  \r\n\r\n (AMN) havde afslået hendes ansøgning om at gennemføre en uddannelse til  \r\n\r\n kosmetolog som et uddannelsestilbud (UTB). Myndighederne havde i afgørelsen  \r\n\r\n henvist til et særlig regionalt fastsat regelsæt. Regelsættet var udstedt af  \r\n\r\n nævnet, men ikke offentliggjort. Det var heri bl.a. bestemt, at varigheden af  \r\n\r\n et individuelt UTB skulle være mellem 13 og 26 uger. Afslaget til A var  \r\n\r\n begrundet i, at hendes uddannelse ikke opfyldte denne tidsnorm. Efter at A  \r\n\r\n havde indbragt sagen for ombudsmanden, begrundede AMN i en udtalelse tillige  \r\n\r\n afgørelsen med, at et UTB ikke kan godkendes, efter at uddannelsen er  \r\n\r\n startet.  \r\n\r\n Nævnet henviste herved til et cirkulære af 14. december 1989 udstedt af  \r\n\r\n Arbejdsmarkedsstyrelsen (AMS).  \r\n\r\n</P>  \r\n\r\n<P class=\"Resume\">  \r\n\r\n Ombudsmanden var afskåret fra at tage stilling til myndighedernes  \r\n\r\n afgørelser i den konkrete sag, da den administrative rekurs ikke var  \r\n\r\n udnyttet.  \r\n\r\n Vedrørende de generelle spørgsmål om regelfastsættelse mv., som sagen rejste,  \r\n\r\n meddelte ombudsmanden, at han kunne tilslutte sig den opfattelse, som AMS og  \r\n\r\n Arbejdsministeriet (AM) havde givet udtryk for, hvorefter den regionale  \r\n\r\n regelfastsættelse var sket uden hjemmel. Ombudsmanden fandt dette forhold  \r\n\r\n uheldigt. Ombudsmanden kunne endvidere tilslutte sig AMS' og AM's opfattelse,  \r\n\r\n hvorefter den begrænsning af den maksimale varighed af et individuelt UTB,  \r\n\r\n som  \r\n\r\n den regionale regel indeholdt, begrænsede rammerne for det lovfastsatte  \r\n\r\n pligtmæssige skøn. Ombudsmanden fandt dette kritisabelt. Ombudsmanden var  \r\n\r\n imidlertid ikke enig med AM i, at AMS' cirkulære udelukkende var en  \r\n\r\n tjenestebefaling og derfor ikke indeholdt bestemmelser, der selvstændigt  \r\n\r\n regulerede borgernes retsstilling. Ombudsmanden henstillede, at AM  \r\n\r\n foranledigede, at den nævnte regel blev udsendt i bekendtgørelsesform. (J.  \r\n\r\n nr.  \r\n\r\n 1990-1900-021).  \r\n\r\n</P>  \r\n\r\n<P class=\"Resume\">  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Uhjemlede regionale regler om uddannelsestilbud. Ulovlig  \r\n\r\n skønsbegrænsning. Regelfastsættelse i cirkulære - eller bekendtgørelsesform.  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n A klagede den 10. december  \r\n\r\n 1990 over, at Arbejdsformidlingen i X by og Arbejdsmarkedsnævnet i X Amt i  \r\n\r\n afgørelser af henholdsvis 17. september og 30. oktober 1990 havde afslået  \r\n\r\n hendes ansøgning om at gennemføre en uddannelse som kosmetolog som et  \r\n\r\n uddannelsestilbud (UTB).  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Af sagen fremgik det, at A den  \r\n\r\n 6. august 1990 påbegyndte en 13 måneders uddannelse som kosmetolog på Y  \r\n\r\n Kosmetologskole. Forinden havde A senest den 10. oktober 1989 afsluttet et  \r\n\r\n arbejdstilbud. Den 18. juli 1990 havde arbejdsformidlingen efter ansøgning  \r\n\r\n bevilget A uddannelsesydelse til kosmetologuddannelsen. Da hun startede på  \r\n\r\n kosmetologskolen, erfarede hun, at nogle af de andre studerende gennemførte  \r\n\r\n uddannelsen som uddannelsestilbud. På den baggrund ansøgte A den 20. august  \r\n\r\n 1990 arbejdsformidlingen om at få bevilget uddannelsen som uddannelsestilbud.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Arbejdsformidlingen i X by og  \r\n\r\n senere - efter anke - Arbejdsmarkedsnævnet i X amt afslog A's ansøgning. Som  \r\n\r\n begrundelse for afslaget henviste myndighederne  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n til, at der efter en særlig  \r\n\r\n regionalt fastsat regel ikke kunne godkendes individuelle uddannelsestilbud  \r\n\r\n til  \r\n\r\n uddannelser over 26 ugers varighed. Arbejdsmarkedsnævnet formulerede dette på  \r\n\r\n følgende måde:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;I følge de  \r\n\r\n retningslinier som Arbejdsformidlingen i (X by) skal godkende individuelle  \r\n\r\n UTB-forløb udfra, skal der for et individuelt UTB-forløb være tale om, at  \r\n\r\n uddannelsen skal være arbejdsmarkedsrettet og give større kompetence, og  \r\n\r\n uddannelsen skal være af 13 til 26 ugers varighed.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Arbejdsmarkedsnævnet ser  \r\n\r\n ingen grund til at ændre på den afgørelse, der er truffet af  \r\n\r\n Arbejdsformidlingen i (X by), idet disse retningslinier som  \r\n\r\n Arbejdsformidlingen  \r\n\r\n i (X by) har fulgt, er udstukket af Arbejdsmarkedsnævnet.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Nævnet gjorde endvidere A  \r\n\r\n opmærksom på, at dets afgørelse &quot;(var) den endelige administrative  \r\n\r\n afgørelse, der er således ikke mulighed for at anke sagen videre i det  \r\n\r\n administrative system.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I en udtalelse af 7. februar  \r\n\r\n 1991 til mig henviste arbejdsmarkedsnævnet som en yderligere begrundelse for  \r\n\r\n sin afgørelse til, at et uddannelsestilbud ikke kunne godkendes, efter at  \r\n\r\n uddannelsen var startet. En bestemmelse herom findes i indledningen til  \r\n\r\n kapitel  \r\n\r\n 4 i Arbejdsmarkedsstyrelsens cirkulære nr. 179 af 14. december 1989 om  \r\n\r\n retningslinjer for den regionale administration af uddannelsestilbud (UTB).  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I en skrivelse af 12.  \r\n\r\n september 1991 anmodede jeg Arbejdsministeriet om en udtalelse om de  \r\n\r\n generelle  \r\n\r\n spørgsmål, som A's sag rejste. Jeg anmodede ministeriet om at afgive sin  \r\n\r\n udtalelse efter forud indhentede erklæringer fra Arbejdsmarkedsstyrelsen og  \r\n\r\n Arbejdsformidlingsregionen i X by.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I min skrivelse havde jeg forinden  \r\n\r\n anført følgende om de regler, der i øvrigt havde betydning for A's sag:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Kapitel 3 i  \r\n\r\n<I>  \r\n\r\n lov om arbejdstilbud til ledige  \r\n\r\n</I>  \r\n\r\n (lovbekendtgørelse  \r\n\r\n nr. 122 af 24. februar 1989 med senere ændring) indeholder nærmere regler om  \r\n\r\n uddannelsesydelse og uddannelsestilbud til ledige over 25 år. De nærmere  \r\n\r\n regler  \r\n\r\n om uddannelsestilbud findes i lovens § 10, stk. 8-12.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I lovens § 10, stk. 9, er det  \r\n\r\n bestemt, at ledige, som er under 50 år, og som har haft et arbejdstilbud  \r\n\r\n efter  \r\n\r\n § 1, stk. 1 eller stk. 3, efter 6 måneders ledighed har ret til at modtage et  \r\n\r\n uddannelsestilbud med uddannelsesydelse, jf. § 9.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I § 10, stk. 10, er det  \r\n\r\n bestemt, at Arbejdsformidlingen giver uddannelsestilbud efter stk. 8 og 9, og  \r\n\r\n uddannelsens art og længde fastlægges ud fra den lediges forudsætninger og  \r\n\r\n ønsker og ud fra arbejdsmarkedets behov. Arbejdsministeren fastsætter ifølge  \r\n\r\n bestemmelsen de nærmere regler om ret til uddannelsestilbud efter stk. 8 og 9  \r\n\r\n og kan herunder bestemme, at administrationen af de fastsatte regler skal  \r\n\r\n varetages i et samarbejde mellem Arbejdsformidlingen og Arbejdsmarkedsnævnet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Under henvisning til  \r\n\r\n bemyndigelsen i lovens § 10, stk. 10, har arbejdsministeren udfærdiget  \r\n\r\n<I>  \r\n\r\n bekendtgørelse nr. 403 af 30. maj 1989 om  \r\n\r\n arbejdstilbud m.v.  \r\n\r\n</I>  \r\n\r\n Med hensyn til uddannelsestilbud efter 1. arbejdstilbud  \r\n\r\n er det i bekendtgørelsens § 32, stk. 4, bestemt, at disse uddannelsestilbud  \r\n\r\n er  \r\n\r\n af &quot;mindst 3 måneders og op til 1 år og 6 måneders varighed. Perioden  \r\n\r\n kan  \r\n\r\n forlænges op til 2 år, hvis uddannelsens varighed nødvendiggør dette&quot;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I  \r\n\r\n<I>  \r\n\r\n cirkulære nr. 103 af 6. juli 1989  \r\n\r\n</I>  \r\n\r\n har Arbejdsministeriet fastsat  \r\n\r\n bestemmelser om den regionale administration af uddannelsestilbud (UTB).  \r\n\r\n Cirkulærets § 5 indeholder følgende bestemmelse om prioritering:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Inden for en udmeldt  \r\n\r\n økonomisk rammebevilling til regionen og centralt fastsatte afregningstakster  \r\n\r\n fordeles pengene i henhold til den fastlagte planlægning, idet der sker  \r\n\r\n refusion til uddannelsesinstitutionerne. Til brug for prioriteringen kan der  \r\n\r\n -  \r\n\r\n på baggrund af centrale retningslinjer herfor - fastsættes nærmere kriterier  \r\n\r\n og  \r\n\r\n vejledende regler for oprettelse af nye undervisningshold, uddannelsens  \r\n\r\n længde  \r\n\r\n og de lediges valg af uddannelse.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Yderligere har  \r\n\r\n Arbejdsmarkedsstyrelsen efter bemyndigelse fra arbejdsministeren i  \r\n\r\n<I>  \r\n\r\n cirkulære nr. 179 af 14. december 1989  \r\n\r\n</I>  \r\n\r\n fastsat retningslinjer for den regionale administration af uddannelsestilbud  \r\n\r\n (UTB). I cirkulærets kapitel 4, 2. afsnit, er det anført, at de fleste  \r\n\r\n uddannelsestilbud, der tilbydes de ledige, vil have en varighed på mellem 3  \r\n\r\n og  \r\n\r\n 6 måneder, men at der er mulighed for, at et uddannelsestilbud kan være af  \r\n\r\n længere varighed. Uddannelsestilbud efter 1. arbejdstilbud kan have en  \r\n\r\n varighed  \r\n\r\n på op til 2 år.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Fra Arbejdsmarkedsnævnet for  \r\n\r\n (X) Amt har jeg modtaget et eksemplar af de særlige  \r\n\r\n<I>  \r\n\r\n regionalt fastsatte regler for Arbejdsformidlingsregion (X).  \r\n\r\n</I>  \r\n\r\n Reglerne er efter det oplyste ikke offentliggjort nogen steder, men anvendes  \r\n\r\n internt af arbejdsformidlingsmyndighederne i regionen. I reglernes s. 3 er  \r\n\r\n det  \r\n\r\n bestemt, at varigheden af &quot;et individuelt UTB skal være mellem 13 og 26  \r\n\r\n uger, idet almindelige UTB-forløb er fastlagt til at opfylde denne  \r\n\r\n tidsnorm&quot;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I skrivelsen præsenterede jeg  \r\n\r\n de nævnte generelle spørgsmål på følgende måde:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;1)  \r\n\r\n<I>  \r\n\r\n Den regionale regelfastsættelse:  \r\n\r\n</I>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Som det fremgår af det  \r\n\r\n foranstående, indebærer den regionalt fastsatte regel en væsentlig  \r\n\r\n begrænsning  \r\n\r\n af varigheden af et uddannelsestilbud i forhold til den bestemmelse, som  \r\n\r\n findes  \r\n\r\n i § 32, stk. 4, i Arbejdsministeriets bekendtgørelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n På den baggrund anmoder jeg  \r\n\r\n Arbejdsministeriet om en udtalelse om, hvorvidt ministeriets lovbestemte  \r\n\r\n beføjelse  \r\n\r\n til regelfastsættelse på området helt eller delvis er blevet delegeret til de  \r\n\r\n regionale arbejdsformidlingsmyndigheder. I givet fald anmoder jeg om at  \r\n\r\n modtage  \r\n\r\n nærmere oplysninger om omfanget af en sådan delegation, herunder hvorvidt  \r\n\r\n delegationen omfatter adgang til for de regionale myndigheder at fastsætte  \r\n\r\n regler, der fraviger bestemmelser, som er fastsat i Arbejdsministeriets  \r\n\r\n bekendtgørelse, jf. eksemplet i den konkrete sag.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I givet fald anmoder jeg  \r\n\r\n endvidere om oplysning om, hvilke regionale myndigheder delegationen er  \r\n\r\n foretaget til, og om, hvorvidt disse myndigheder indgår i sædvanligt  \r\n\r\n administrativt hierarki i forhold til arbejdsministeren. Endvidere udbeder  \r\n\r\n jeg  \r\n\r\n mig en nærmere redegørelse for retsgrundlaget for delegationen. Jeg henviser  \r\n\r\n i  \r\n\r\n den forbindelse til, at loven alene tillægger arbejdsministeren beføjelse til  \r\n\r\n at fastsætte nærmere regler (§ 10, stk. 10, 2. pkt.) og til de begrænsninger,  \r\n\r\n der følger af de almindelige ulovbestemte regler om delegation, jf. f.eks.  \r\n\r\n Bent  \r\n\r\n Christensen Forvaltningsret, Forvaltningens opgaver og organisation 1987, 3.  \r\n\r\n del, Organisationsmagten, s. 123 ff (især s. 140 ff). I den forbindelse  \r\n\r\n bemærker jeg, at en delegation af regelfastsættelse til regionale myndigheder  \r\n\r\n -  \r\n\r\n med baggrund i den deraf afledede mulighed for forskellige regelgrundlag  \r\n\r\n regionerne imellem - må forudsætte en særlig sikker hjemmel, uanset om de  \r\n\r\n pågældende regionale myndigheder indgår i det sædvanlige administrative  \r\n\r\n hierarki under ministeren.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 2)  \r\n\r\n<I>  \r\n\r\n Reglernes indhold:  \r\n\r\n</I>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Endvidere anmoder jeg  \r\n\r\n ministeriet om en udtalelse om, hvorvidt den begrænsning af den maksimale  \r\n\r\n varighed af et uddannelsestilbud, som den regionale regel indeholder, fuldt  \r\n\r\n ud  \r\n\r\n er i overensstemmelse med lovens forudsætninger om udøvelse af et konkret  \r\n\r\n skøn  \r\n\r\n i de enkelte sager om uddannelsestilbud, jf. navnlig bestemmelsen i lovens §  \r\n\r\n 10, stk. 10, 1. pkt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 3)  \r\n\r\n<I>  \r\n\r\n Reglernes form:  \r\n\r\n</I>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I Justitsministeriets  \r\n\r\n vejledning nr. 153 af 22. september 1987 om udarbejdelse af administrative  \r\n\r\n forskrifter, pkt. 4 og 6, er anført følgende om anvendelse af  \r\n\r\n bekendtgørelses-  \r\n\r\n henholdsvis cirkulæreform:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Bekendtgørelsesformen skal  \r\n\r\n således anvendes, hvis reglerne skal normere retsstillingen mellem borgere  \r\n\r\n indbyrdes eller pålægge borgere pligter over for det offentlige. Endvidere  \r\n\r\n bør  \r\n\r\n bekendtgørelse også anvendes, hvis reglerne går ud på at tillægge borgerne  \r\n\r\n rettigheder over for det offentlige.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Cirkulæreformen anvendes for  \r\n\r\n generelle tjenestebefalinger, dvs. bindende generelle forskrifter, der alene  \r\n\r\n retter sig til myndigheder. Cirkulærer og cirkulæreskrivelser må ikke  \r\n\r\n indeholde  \r\n\r\n forskrifter, der direkte normerer borgernes retsstilling.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den konkrete sag viser, at  \r\n\r\n såvel de regionalt fastsatte bestemmelser fra Arbejdsformidlingsregion (X)  \r\n\r\n som  \r\n\r\n Arbejdsmarkedsstyrelsens cirkulære af 14. december 1989 indeholder  \r\n\r\n bestemmelser, som selvstændigt normerer retsstillingen for de personer, som  \r\n\r\n søger om uddannelsestilbud. På den baggrund anmoder jeg ministeriet om en  \r\n\r\n udtalelse om, hvorvidt ministeriet er indstillet på at søge formen for disse  \r\n\r\n regler ændret, så de udsendes og offentliggøres i bekendtgørelsesform.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I et brev af 25. september  \r\n\r\n 1991 - som jeg først den 19. januar 1993 modtog fra Arbejdsministeriet -  \r\n\r\n skrev  \r\n\r\n regionschef B, AF-region (X), følgende til Arbejdsmarkedsstyrelsen:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;De har ved skrivelse af  \r\n\r\n den 20. september 1991, jfr. journalnr. ..., anmodet om yderligere  \r\n\r\n kommentarer  \r\n\r\n til afslag på individuelt UTB til (A) ...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Sagen er for regionen af  \r\n\r\n principiel karakter, idet der som beskrevet i sagens akter er tale om en  \r\n\r\n uddannelse af 13 måneders varighed, med ringe beskæftigelsesmuligheder  \r\n\r\n kombineret  \r\n\r\n med at regionen vil pålægges en betaling på 36.000 kr. af UTB-bevillingen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Problemerne i regionen med at  \r\n\r\n finde de nødvendige ressourcer til UTB-indsatsen, har medført, at der i  \r\n\r\n (X)-regionen blev indført visse begrænsninger for UTB-indsatsen. Således blev  \r\n\r\n det blandt andet besluttet at begrænse længden af individuelle UTB til 13-26  \r\n\r\n uger. Denne specielle regel har ramt (A) - og afslaget på UTB er begrundet  \r\n\r\n med  \r\n\r\n uddannelsens længde.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Regionalt har der dog været  \r\n\r\n opmærksomhed omkring begrænsningen af individuelle UTB til højst 26 uger,  \r\n\r\n idet  \r\n\r\n denne begrænsning rammer UTB-berettigede, der ønsker at påbegynde  \r\n\r\n individuelle  \r\n\r\n UTB, uden økonomisk belastning for regionen, af mere end 26 ugers varighed.  \r\n\r\n Det  \r\n\r\n er derfor blevet besluttet, at individuelle UTB kan bevilges efter de  \r\n\r\n retningslinier, der er udstukket i loven, at individuelle UTB kan have en  \r\n\r\n varighed op til 2 år. Regionen har dog fortsat den klausul, at individuelle  \r\n\r\n UTB, der medfører økonomisk belastning for regionen (UTB-bevillingen), ikke  \r\n\r\n kan  \r\n\r\n være længere end 26 uger. Der er således ikke regionalt sket ændringer, der  \r\n\r\n kan  \r\n\r\n medføre genvurdering af (A's) sagsforløb.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det er afslutningsvis  \r\n\r\n regionens opfattelse, at der er sket en forsvarlig vejledning af (A), idet  \r\n\r\n hendes uddannelsesvalg var afklaret, og at den konkrete sagsbehandler ikke  \r\n\r\n kunne tilbyde (A) individuelt UTB, men kun selvvalgt uddannelse med  \r\n\r\n uddannelsesydelse.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Arbejdsmarkedsstyrelsen  \r\n\r\n kommenterede de rejste generelle spørgsmål i et brev af 13. januar 1992 til  \r\n\r\n Arbejdsministeriet, som jeg ligeledes modtog den 19. januar 1993. Styrelsen  \r\n\r\n skrev bl.a. således:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Angående det 1. spørgsmål kan  \r\n\r\n styrelsen oplyse, at arbejdsministeren med hjemmel i ATB-lovens § 6, stk. 1,  \r\n\r\n og  \r\n\r\n § 13 samt i § 8, stk. 3, i lov om arbejdsformidling og  \r\n\r\n arbejdsløshedsforsikring  \r\n\r\n m.v. ved udstedelse af Arbejdsministeriets cirkulære af 6. juli 1989 om den  \r\n\r\n regionale administration af uddannelsestilbud (UTB) har fastsat henholdsvis  \r\n\r\n AF's og AMN'enes [arbejdsmarkedsnævnenes; min bemærkning] virksomhed i  \r\n\r\n forbindelse med regionaliseringen af administrationen af UTB-ordningen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I henhold til cirkulærets § 1  \r\n\r\n nedsættes i tilknytning til hvert af de regionale AMN et rådgivende  \r\n\r\n UTB-udvalg.  \r\n\r\n Udvalgets sammensætning fremgår af § 9, og udvalgets og AF-regionschefens  \r\n\r\n ansvar (dvs. afgrænsning af den uddelegerede bemyndigelse i forbindelse med  \r\n\r\n regionaliseringen af administrationen af UTB-ordningen) er fastsat i § 10,  \r\n\r\n stk.  \r\n\r\n 1. Efter denne bestemmelse forudsættes det, at AF-regionschefen følger  \r\n\r\n udvalgets råd og indstillinger, medmindre disse råd og indstillinger efter  \r\n\r\n AF-regionschefens vurdering fører til en administration, der  \r\n\r\n</P>  \r\n\r\n<P class=\"Litra\" style='margin-left:37.85pt;text-indent:-18.0pt;mso-list:l1  \r\n\r\n level1 lfo3;tab-stops:19.85pt list 37.85pt'>  \r\n\r\n ligger uden for ATB-lovens rammer,  \r\n\r\n</P>  \r\n\r\n<P class=\"Litra\" style='margin-left:37.85pt;text-indent:-18.0pt;mso-list:l1  \r\n\r\n level1 lfo3;tab-stops:19.85pt list 37.85pt'>  \r\n\r\n strider mod arbejdsministerens retningslinier, herunder  \r\n\r\n retningslinier om uddannelsernes længde samt holdstørrelse og sammensætning,  \r\n\r\n eller  \r\n\r\n</P>  \r\n\r\n<P class=\"Litra\" style='margin-left:37.85pt;text-indent:-18.0pt;mso-list:l1  \r\n\r\n level1 lfo3;tab-stops:19.85pt list 37.85pt'>  \r\n\r\n i øvrigt går ud over de rammer, herunder  \r\n\r\n bevillingsmæssige, der centralt er lagt for den regionale UTB-administration.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Cirkulæret indeholder  \r\n\r\n endvidere på et overordnet plan de arbejdsopgaver, som de regionale  \r\n\r\n arbejdsmarkedsmyndigheder har fået overdraget. Der kan eksempelvis nævnes §  \r\n\r\n 5,  \r\n\r\n der vedrører prioriteringen inden for den regionalt udmeldte økonomiske  \r\n\r\n rammebevilling. Det fremgår bl.a., at til brug for prioriteringen kan der -  \r\n\r\n på  \r\n\r\n baggrund af centrale retningslinier herfor - fastsættes nærmere kriterier og  \r\n\r\n vejledende regler for oprettelse af nye undervisningshold, uddannelsernes  \r\n\r\n længde og de lediges valg af uddannelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Arbejdsmarkedsstyrelsens  \r\n\r\n AF-cirkulære nr. 18/89 af 14. december 1989 om retningslinier for den  \r\n\r\n regionale  \r\n\r\n administration af uddannelsestilbud (UTB), der er udsendt af  \r\n\r\n Arbejdsmarkedsstyrelsen efter bemyndigelse fra arbejdsministeren, supplerer  \r\n\r\n og  \r\n\r\n uddyber det af Arbejdsministeriet udsendte cirkulære af 6. juli 1989 for så  \r\n\r\n vidt angår retningslinierne for og indholdet i de arbejdsopgaver, der er  \r\n\r\n udlagt  \r\n\r\n i forbindelse med regionaliseringen af administrationen af UTB-ordningen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I AF-cirkulærets kapitel 2 er  \r\n\r\n fastsat grænserne for den uddelegerede bemyndigelse via en henvisning til §§  \r\n\r\n 1  \r\n\r\n og 10 i Arbejdsministeriets cirkulære af 6. juli 1989.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I henhold til den regionalt udlagte  \r\n\r\n administration af UTB-ordningen er Det regionale UTB-udvalg og  \r\n\r\n AF-regionschefen  \r\n\r\n bl.a. ansvarlig for, at uddannelseskapaciteten, dvs. udbuddet af  \r\n\r\n UTB-kurser/pladser i AF-regionen holder sig inden for de fra centralt hold  \r\n\r\n udmeldte økonomiske rammer og retningslinier, jf. AF-cirkulærets kapitel 4,  \r\n\r\n punkt 8.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det følger heraf, at  \r\n\r\n arbejdsministerens lovbestemte beføjelse til regelfastsættelse hverken helt  \r\n\r\n eller delvis er uddelegeret til de regionale arbejdsmarkedsmyndigheder.  \r\n\r\n Regionalt udstedte interne retningslinier skal - for at være gyldige - have  \r\n\r\n den  \r\n\r\n fornødne hjemmel i enten fastsatte regler i ATB-loven/ATB-bekendtgørelsen  \r\n\r\n eller  \r\n\r\n i de tjenestebefalinger, der i øvrigt er udstedt af centraladministrationen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n For så vidt angår det 2.  \r\n\r\n spørgsmål skal styrelsen indledningsvis bemærke, at de af AMN-(X) internt  \r\n\r\n fastsatte retningslinier for godkendelse af individuelle UTB, herunder de  \r\n\r\n efterfølgende modificerede retningslinier, ikke er i overensstemmelse med  \r\n\r\n UTB-ordningens regelsæt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Styrelsen er derudover enig med  \r\n\r\n Ombudsmanden i, at selv om de regionale arbejdsmarkedsmyndigheder havde haft  \r\n\r\n hjemmel i UTB-regelsættet til at fastsætte sådanne (indskrænkende) regler for  \r\n\r\n godkendelse af individuelle UTB, så er den valgte fremgangsmåde, dvs.  \r\n\r\n udsendelsen af interne retningslinier til den regionale og lokale AF, ud fra  \r\n\r\n almindelige forvaltningsretlige principper ikke bindende i forhold til de  \r\n\r\n borgere som reglerne reelt retter sig mod. Forvaltningsakter - forpligtende  \r\n\r\n såvel som berettigende - der retter sig mod borgerne, skal fremgå af lov  \r\n\r\n eller  \r\n\r\n bekendtgørelse (udstedt med hjemmel i en lov), der er kundgjort.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I sit brev antog styrelsen om  \r\n\r\n baggrunden for de regionalt fastsatte regler, &quot;at de økonomiske overslag  \r\n\r\n har været en medvirkende faktor til, at de regionale  \r\n\r\n arbejdsmarkedsmyndigheder  \r\n\r\n i AF-region (X) har fastsat en særlig begrænsning for godkendelse af  \r\n\r\n individuelle UTB. En begrænsning, der dog er uforenelig med  \r\n\r\n ATB-bekendtgørelsen.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Om den konkrete sag anførte  \r\n\r\n Arbejdsmarkedsstyrelsen bl.a. følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Godkendelse/afslag på  \r\n\r\n en ledigs ønske om deltagelse i et bestemt UTB-kursus eller anmodning om et  \r\n\r\n individuelt UTB skal således altid bero på en konkret vurdering af den  \r\n\r\n lediges  \r\n\r\n ønsker og forudsætninger samt arbejdsmarkedets behov.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Styrelsen skal i denne  \r\n\r\n forbindelse henvise til den seneste høring af AF-regionen i denne sag, jf.  \r\n\r\n regionens skrivelse af 25. september 1991. I denne udtalelse anføres, at  \r\n\r\n sagen  \r\n\r\n for AF-regionen er af principiel karakter, da der er tale om en uddannelse af  \r\n\r\n 13 måneders varighed med ringe beskæftigelsesmuligheder. Regionen har nu på  \r\n\r\n baggrund af en konkret vurdering i forhold til det ansøgte skønnet, at der på  \r\n\r\n det regionale arbejdsmarked ikke er behov for at uddanne ledige inden for  \r\n\r\n dette  \r\n\r\n erhvervsområde, da beskæftigelsesmuligheder for uddannede kosmetologer  \r\n\r\n regionalt er ringe. Denne skønsmæssige afgørelse er i overensstemmelse med  \r\n\r\n såvel formelle som materielle regler, jf. eksempelvis ATB-lovens § 10, stk.  \r\n\r\n 10,  \r\n\r\n 1. pkt.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Arbejdsmarkedsstyrelsen  \r\n\r\n anførte desuden følgende om klagereglerne på området:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;I AF-cirkulærets  \r\n\r\n kapitel 9 er angivet klagereglerne. Klager over eksempelvis UTB og UDY følger  \r\n\r\n reglerne i kapitel 24 i ATB-bekendtgørelsen. Det vil sige, at afgørelser  \r\n\r\n truffet af AF vedrørende UTB/UDY kan påklages til Arbejdsmarkedsstyrelsen.  \r\n\r\n Undtaget herfra er dog § 8, stk. 3, i ATB-bekendtgørelsen, der kan ankes til  \r\n\r\n AMN. Klagers anke af 11. oktober 1990 skulle således være behandlet af  \r\n\r\n styrelsen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Selv om det ikke eksplicit  \r\n\r\n fremgår af Ombudsmandens skrivelse af 12. september 1991, må styrelsen  \r\n\r\n opfatte  \r\n\r\n henvendelsen således, at Ombudsmanden af egen drift har valgt at tage sagen  \r\n\r\n under behandling, selv om rekursadgangen formelt set ikke er udnyttet grundet  \r\n\r\n årsager, der ikke kan tilskrives klagers forhold.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Arbejdsmarkedsstyrelsen  \r\n\r\n konkluderede følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;På baggrund af  \r\n\r\n nærværende sag finder styrelsen, at det over for AF-region (X) bør  \r\n\r\n tilkendegives, at de regionalt fastsatte interne regler for godkendelse af  \r\n\r\n individuelle UTB er uforenelig med UTB-regelsættet, og at de derfor skal  \r\n\r\n ophæves. Endvidere finder styrelsen, at det bør indskærpes over for de  \r\n\r\n regionale arbejdsmarkedsmyndigheder, at afgørelser om afgivelse af UTB,  \r\n\r\n herunder individuelt UTB, altid skal træffes på baggrund af en konkret  \r\n\r\n vurdering af den lediges ønsker og forudsætninger samt arbejdsmarkedets  \r\n\r\n behov.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Styrelsen skal afslutningsvis  \r\n\r\n anbefale, at ATB-bekendtgørelsen ændres, således at borgernes retsstilling på  \r\n\r\n UTB-området tydeliggøres.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Arbejdsministeriet besvarede  \r\n\r\n min skrivelse den 15. april 1992 og konkluderede,  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n -  \r\n\r\n<I>  \r\n\r\n at  \r\n\r\n</I>  \r\n\r\n der ikke på UTB-området var tale om delegation af ministerens  \r\n\r\n lovbestemte beføjelse til regelfastsættelse,  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n -  \r\n\r\n<I>  \r\n\r\n at  \r\n\r\n</I>  \r\n\r\n den regelfastsættelse, der på området var foretaget af AF-region  \r\n\r\n X, således måtte antages at være sket med baggrund i en retsvildfarelse,  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n -  \r\n\r\n<I>  \r\n\r\n at  \r\n\r\n</I>  \r\n\r\n det pligtmæssige skøn med disse regler - i uoverensstemmelse med  \r\n\r\n UTB-regelsættet - reelt var afskåret,  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n -  \r\n\r\n<I>  \r\n\r\n at  \r\n\r\n</I>  \r\n\r\n disse regler - hvis de havde haft hjemmel i lov eller  \r\n\r\n bekendtgørelse - burde have været udsendt i bekendtgørelsesform (og at den  \r\n\r\n anvendte cirkulæreform i så fald ville have haft den konsekvens, at disse  \r\n\r\n regler ikke havde været bindende i forhold til ansøgere), og endelig  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n -  \r\n\r\n<I>  \r\n\r\n at  \r\n\r\n</I>  \r\n\r\n ministeriet fandt Arbejdsmarkedsstyrelsens anvendelse af  \r\n\r\n cirkulæreformen korrekt, idet styrelsens cirkulære af 14. december 1989 ikke  \r\n\r\n indeholder bestemmelser, der selvstændigt regulerer borgerens retsstilling.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ministeriet oplyste  \r\n\r\n afslutningsvis, at ministeriet &quot;overfor AF-regionerne generelt vil  \r\n\r\n indskærpe, at man ikke anvender interne regler, der afskærer den skønsmæssige  \r\n\r\n afvejning.&quot; Ministeriet anførte endvidere, at &quot;det specielt overfor  \r\n\r\n AF (X) (er) tilkendegivet, at de regionalt fastsatte regler ikke er i  \r\n\r\n overensstemmelse med UTB-regelsættet&quot;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det fremgik af materialet,  \r\n\r\n som jeg modtog den 19. januar 1993 fra Arbejdsministeriet - sammen med  \r\n\r\n udtalelserne fra AF-regionen og Arbejdsmarkedsstyrelsen - at  \r\n\r\n Arbejdsmarkedsstyrelsen i en skrivelse af 22. maj 1992 til AF-region X havde  \r\n\r\n anmodet regionen om, &quot;at den interne regel om individuelle UTB's  \r\n\r\n varighed  \r\n\r\n ændres fra en fast til en vejledende regel, således at der i hvert enkelt  \r\n\r\n tilfælde foretages  \r\n\r\n<I>  \r\n\r\n et individuelt skøn.  \r\n\r\n</I>  \r\n\r\n &quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I skrivelsen havde styrelsen  \r\n\r\n supplerende om den konkrete sag bemærket, at &quot;klageren (blev) ikke  \r\n\r\n oprindeligt orienteret om muligheden for at gennemføre uddannelsen som et  \r\n\r\n individuelt UTB på grund af - som ministeriet ligeledes anfører - at den  \r\n\r\n interne regel administreres som  \r\n\r\n<I>  \r\n\r\n en fast  \r\n\r\n regel  \r\n\r\n</I>  \r\n\r\n , hvorved det pligtmæssige skøn om den lediges ønsker og  \r\n\r\n forudsætninger samt arbejdsmarkedets behov udelades, og dette er ikke i  \r\n\r\n overensstemmelse med UTB-regelsættet.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det fremgik endelig af det  \r\n\r\n nævnte materiale, at Arbejdsmarkedsstyrelsen samtidig med tilkendegivelsen  \r\n\r\n over  \r\n\r\n for AF-region X udsendte et cirkulære til arbejdsformidlingen som sådan med  \r\n\r\n det  \r\n\r\n samme indhold.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I et brev til A udtalte jeg  \r\n\r\n herefter følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Foranlediget af  \r\n\r\n Arbejdsmarkedsstyrelsens bemærkninger om, at den konkrete sag kunne have  \r\n\r\n været  \r\n\r\n indbragt for styrelsen i medfør af Arbejdsministeriets ATB-bekendtgørelse,  \r\n\r\n kapitel 24, skal jeg indledningsvis bemærke, at min stillingtagen i sagen  \r\n\r\n alene  \r\n\r\n vedrører de principielle spørgsmål, som er nævnt ovenfor, og ikke den  \r\n\r\n konkrete  \r\n\r\n afgørelse i Deres sag. Jeg henviser i den forbindelse til ombudsmandslovens §  \r\n\r\n 6, stk. 3, som er sålydende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Klage over afgørelser,  \r\n\r\n der kan ændres af højere administrativ myndighed, kan ikke indgives til  \r\n\r\n ombudsmanden, forinden den højere myndighed har truffet afgørelse i sagen.  \r\n\r\n Den  \r\n\r\n i stk. 2 nævnte frist regnes da fra denne myndigheds afgørelse.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ved modtagelsen af Deres  \r\n\r\n klage over arbejdsmarkedsnævnets afgørelse i skrivelsen af 30. oktober 1990  \r\n\r\n burde jeg have afvist at indlede en undersøgelse af klagen, da betingelsen om  \r\n\r\n udnyttelse af muligheden for at klage til højere myndighed ikke var opfyldt.  \r\n\r\n Når jeg ikke afviste at undersøge Deres klage over afgørelsen, skyldtes det,  \r\n\r\n at  \r\n\r\n arbejdsmarkedsnævnet i afgørelsen havde anført, at nævnets afgørelse var den  \r\n\r\n endelige administrative afgørelse i sagen, hvilket var underbygget af, at  \r\n\r\n nævnet ikke havde angivet nogle klagemuligheder, jf. forvaltningslovens § 25.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Da Arbejdsmarkedsstyrelsen  \r\n\r\n heller ikke under det senere sagsforløb har taget stilling til de konkrete  \r\n\r\n afgørelser fra arbejdsformidlingen og arbejdsmarkedsnævnet i skrivelser af  \r\n\r\n henholdsvis 17. september og 30. oktober 1990, må jeg som nævnt undlade at  \r\n\r\n udtale mig herom.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Som det fremgår af den  \r\n\r\n foranstående sagsfremstilling, har såvel Arbejdsmarkedsstyrelsen som  \r\n\r\n Arbejdsministeriet i anledning af min skrivelse af 12. september 1991 dog  \r\n\r\n udtalt sig generelt om retsgrundlaget for de regionale  \r\n\r\n arbejdsmarkedsmyndigheders afgørelser og herved underkendt disses  \r\n\r\n retsopfattelse  \r\n\r\n på væsentlige punkter. Jeg har derfor samtidig hermed meddelt  \r\n\r\n Arbejdsministeriet og Arbejdsmarkedsstyrelsen, at jeg går ud fra, at  \r\n\r\n myndighederne nu vil foranledige, at Deres sag bliver behandlet på ny.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Med henblik herpå har jeg  \r\n\r\n samtidig hermed oversendt Deres klage af 10. december 1990 og Deres øvrige  \r\n\r\n breve til mig til Arbejdsmarkedsstyrelsen sammen med sagens akter. Jeg beder  \r\n\r\n Dem afvente resultatet af den fornyede behandling, før De tager stilling til,  \r\n\r\n om der igen er grundlag for at indbringe sagen for mig.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Om myndighedernes besvarelse  \r\n\r\n af de generelle spørgsmål, som jeg rejste i skrivelsen af 12. september 1991,  \r\n\r\n skal jeg i øvrigt bemærke følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Vedrørende den regionale  \r\n\r\n regelfastsættelse:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den opfattelse, som  \r\n\r\n Arbejdsmarkedsstyrelsen og ministeriet har givet udtryk for, hvorefter den  \r\n\r\n regionale regelfastsættelse i AF-region (X) er sket uden hjemmel, kan jeg  \r\n\r\n tilslutte mig. Jeg finder dette forhold uheldigt og har gjort de regionale  \r\n\r\n myndigheder bekendt med min opfattelse. Jeg har endvidere noteret mig, at  \r\n\r\n Arbejdsmarkedsstyrelsen - på ministeriets foranledning - direkte over for  \r\n\r\n regionen har tilkendegivet, at regelfastsættelsen er uhjemlet, og foretager  \r\n\r\n på  \r\n\r\n denne baggrund ikke videre vedrørende dette spørgsmål.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n Vedrørende reglernes indhold:  \r\n\r\n</I>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg kan tilslutte mig  \r\n\r\n Arbejdsmarkedsstyrelsens og ministeriets opfattelse, hvorefter den  \r\n\r\n begrænsning  \r\n\r\n af den maksimale varighed af et individuelt UTB, som den regionale regel  \r\n\r\n indeholder, begrænser rammerne for det pligtmæssige skøn, der er fastsat i  \r\n\r\n lovens § 10, stk. 10, jf. dagældende bekendtgørelses § 32, stk. 4. Jeg finder  \r\n\r\n dette forhold kritisabelt og har gjort de regionale myndigheder bekendt med  \r\n\r\n min  \r\n\r\n opfattelse. Da Arbejdsmarkedsstyrelsen har gjort regionen opmærksom på  \r\n\r\n forholdet, foretager jeg ikke videre vedrørende dette spørgsmål. Jeg bemærker  \r\n\r\n i  \r\n\r\n den forbindelse, at jeg ikke har taget stilling til indholdet af det  \r\n\r\n cirkulære  \r\n\r\n af 22. maj 1992 (AF 5/92), som styrelsen - med baggrund i Deres sag - har  \r\n\r\n udsendt til arbejdsformidlingen som sådan.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n Vedrørende reglernes form:  \r\n\r\n</I>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I indledningen til kapitel 4  \r\n\r\n i Arbejdsmarkedsstyrelsens cirkulære nr. 179 af 14. december 1989 er som  \r\n\r\n tidligere refereret bl.a. anført følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Det skal understreges,  \r\n\r\n at et påbegyndt eller gennemført uddannelsesforløb ikke efterfølgende kan  \r\n\r\n godkendes som et UTB&quot;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Arbejdsmarkedsstyrelsens og  \r\n\r\n ministeriets generelle bemærkninger om, hvornår henholdsvis bekendtgørelses-  \r\n\r\n og  \r\n\r\n cirkulæreformen skal anvendes, giver mig ikke anledning til bemærkninger.  \r\n\r\n Derimod kan jeg ikke være enig med ministeriet i, at Arbejdsmarkedsstyrelsens  \r\n\r\n cirkulære af 14. december 1989 udelukkende er en tjenestebefaling og derfor  \r\n\r\n ikke indeholder bestemmelser, der selvstændigt regulerer borgernes  \r\n\r\n retsstilling. Jeg henviser herved - som i min skrivelse af 12. september 1991  \r\n\r\n -  \r\n\r\n til den bestemmelse, som er citeret ovenfor, hvorefter et uddannelsestilbud  \r\n\r\n ikke kan godkendes, efter at uddannelsen er startet. Jeg henviser tillige  \r\n\r\n til,  \r\n\r\n at Arbejdsmarkedsnævnet i (X) Amt som en yderligere begrundelse for afslaget  \r\n\r\n til Dem har henvist hertil. Jeg har gjort Arbejdsmarkedsstyrelsen og  \r\n\r\n ministeriet bekendt med min opfattelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n På baggrund af det anførte  \r\n\r\n har jeg henstillet til ministeriet at foranledige, at den nævnte regel  \r\n\r\n bekendtgøres i overensstemmelse med de retningslinier, som er indeholdt i  \r\n\r\n Justitsministeriets vejledning om udarbejdelse af administrative forskrifter.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I skrivelse af 9. juli 1993  \r\n\r\n kommenterede Arbejdsministeriet min henstilling. Ministeriet anførte bl.a.,  \r\n\r\n at  \r\n\r\n det var ministeriets opfattelse, at Arbejdsmarkedsstyrelsens cirkulære af 14.  \r\n\r\n december 1989 ikke selvstændigt regulerer borgernes retsstilling og som sådan  \r\n\r\n ikke forudsætter bekendtgørelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I mit svar til ministeriet  \r\n\r\n fastholdt jeg den opfattelse, jeg havde givet udtryk for i min udtalelse i  \r\n\r\n sagen. Da reglerne om UTB - efter at de afgørelser, der dannede grundlag for  \r\n\r\n min udtalelse og henstilling var truffet - var ændret, foretog jeg imidlertid  \r\n\r\n ikke videre i sagen.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/06/2003"
        },
        {
            "displayName": "Accession",
            "displayValue": "O19930004670"
        },
        {
            "displayName": "Entydig dokumentidentifikation",
            "displayValue": "AX004783"
        },
        {
            "displayName": "Dato for førstegangsindlæggelse",
            "displayValue": "23/06/2003"
        },
        {
            "displayName": "Dato for indlæggelse",
            "displayValue": "13/03/2007"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "46"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Beskæftigelsesministeriet"
        },
        {
            "displayName": "Underskriftdato",
            "displayValue": "01/01/1993"
        }
    ],
    "pdfLink": {
        "isPdfAvailable": false
    },
    "documentFobTagGroup": [
        {
            "tag": "Krav til hjemmelsgrundlaget",
            "parents": [
                "Forvaltningsret",
                "Almindelige emner",
                "Hjemmelsspørgsmål"
            ]
        },
        {
            "tag": "Skønsafvejningen",
            "parents": [
                "Forvaltningsret",
                "Almindelige emner",
                "Hjemmelsspørgsmål",
                "Udfyldning"
            ]
        },
        {
            "tag": "Arbejdsformidling og arbejdsmarkedsuddannelser, se også forvaltningsret 261.5",
            "parents": [
                "Forvaltningsret",
                "Enkelte forvaltningsområder",
                "Andre forvaltningsområder"
            ]
        },
        {
            "tag": "Andre spørgsmål",
            "parents": [
                "Statsforfatningsret"
            ]
        }
    ],
    "hasFobTags": true
}