{
    "id": 185369,
    "title": "Bekendtgørelse om tivolitog",
    "documentTypeId": "60",
    "isSagsforlobPeriodValid": true,
    "shortName": "BEK nr 1502 af 06/12/2016",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om tivolitog</p>\r\n<p class=\"Indledning2\">I medfør af § 68, stk. 1, § 83, § 84, stk. 1, § 118, stk. 8, 1. pkt., og § 134 a i færdselsloven, jf. lovbekendtgørelse nr. 1386 af 11. december 2013, som senest ændret ved lov nr. 660 af 8. juni 2016, fastsættes:</p>\r\n<p class=\"ParagrafGruppeOverskrift\">\r\n   <span>Anvendelsesområde</span>\r\n</p>\r\n<p class=\"Paragraf\" id=\"id8d7439f3-cd17-4706-aa38-c0c0b2792610\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Bekendtgørelsen finder anvendelse ved kørsel med tivolitog på vej omfattet af færdselsloven.</p>\r\n<p class=\"Stk2\">\r\n   <span class=\"StkNr\" id=\"id25b251cd-0ee3-4b78-8103-3913c8604269\">Stk. 2.</span> Ved et tivolitog forstås et vogntog alene til personbefordring, som kendes fra forlystelsesparker, og hvor ind- og udstigning sker for hver enkelt sæderække, og som er godkendt af en synsvirksomhed efter de i § 6 angivne retningslinjer.</p>\r\n<p class=\"ParagrafGruppeOverskrift\">\r\n   <span>Kørsel med tivolitog</span>\r\n</p>\r\n<p class=\"Paragraf\" id=\"id0ad7bce0-eb40-4a28-8904-fd005604dc70\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Kørsel med tivolitog må kun finde sted på vej, der er omfattet af færdselsloven, efter tilladelse fra politiet.</p>\r\n<p class=\"Stk2\">\r\n   <span class=\"StkNr\" id=\"ida710801b-27c5-4a71-ab4d-5e2654d9ac5d\">Stk. 2.</span> Politiet skal ved behandling af ansøgninger efter stk. 1 høre de relevante vejmyndigheder.</p>\r\n<p class=\"Paragraf\" id=\"id0ef5a085-1c04-40d1-92ae-27d034090549\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Meddelelse af tilladelse til kørsel med tivolitog skal afgøres ud fra en konkret vurdering af de færdselsmæssige forhold på de områder, hvortil der ønskes tilladelse til kørsel med tivolitog. I den forbindelse skal det færdselssikkerhedsmæssige hensyn til øvrige trafikanter samt passagererne tillægges væsentlig betydning.</p>\r\n<p class=\"Stk2\">\r\n   <span class=\"StkNr\" id=\"id776d52c4-0893-4515-a24d-47d0417ffe97\">Stk. 2.</span> En tilladelse skal gives til kørsel på områder, hvor der i det væsentligste kun færdes gående og cyklister. Dette vil sige områder, som på betryggende måde er afmærket eller afspærret fra steder, hvor der foregår almindelig færdsel med motorkøretøjer, eller områder, hvor almindelig færdsel med motorkøretøjer er væsentligt begrænset, for eksempel opholds- og legeområder, gågader m.v.</p>\r\n<p class=\"Stk2\">\r\n   <span class=\"StkNr\" id=\"id56439e7c-7df4-41e4-9643-36701c6cbb37\">Stk. 3.</span> Der skal endvidere gives tilladelse til kørsel i tættere bebygget område, hvor den tilladte hastighed efter færdselsloven ikke må overstige 50 km i timen, hvis vejens indretning og faktiske trafikale forhold, herunder trafikkens art og sammensætning, samt færdselsforholdene i øvrigt gør det færdselssikkerhedsmæssigt forsvarligt.</p>\r\n<p class=\"Stk2\">\r\n   <span class=\"StkNr\" id=\"idb0729a79-114f-48e8-8be4-43d253628de3\">Stk. 4.</span> I forbindelse med tilladelsen skal politiet godkende den konkrete rute, som tivolitoget kan benytte. Tilladelse kan gives til enkeltstående begivenheder og for længere perioder. Tilladelsen kan begrænses til kun at gælde på bestemte tidspunkter af året, ligesom tilladelsen kan begrænses til ikke at gælde på tidspunkter med særlig trafikal belastning (myldretid).</p>\r\n<p class=\"Paragraf\" id=\"id6302b5d1-a7e2-46a4-bd01-9ed1a7fce973\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> I forbindelse med politiets meddelelse af tilladelse skal følgende forhold være opfyldt:</p>\r\n<p class=\"Liste1\">\r\n   <span class=\"Liste1Nr\" id=\"idca8819ae-dd8c-4db9-aefc-3000874fd28b\">1)</span> såvel det trækkende køretøj som påhængsvogne skal være synet og godkendt sammen i henhold til § 6 af en synsvirksomhed inden for det sidste år, og dokumentation herfor skal forevises, og</p>\r\n<p class=\"Liste1\">\r\n   <span class=\"Liste1Nr\" id=\"id60545007-6d2c-450f-bc57-cd164f0905c5\">2)</span> der skal forevises dokumentation for, at der for vogntoget er tegnet en ansvarsforsikring i overensstemmelse med bestemmelserne i færdselslovens § 105, stk. 1 og 2.</p>\r\n<p class=\"Stk2\">\r\n   <span class=\"StkNr\" id=\"idddbf7aec-0e84-4c3c-9172-1d0a33d58783\">Stk. 2.</span> Politiet kan fastsætte yderligere vilkår for tilladelsen.</p>\r\n<p class=\"Stk2\">\r\n   <span class=\"StkNr\" id=\"idd989c20e-cb53-4692-bb60-05f79d5bb0f5\">Stk. 3.</span> Tilladelsen skal indeholde oplysninger om:</p>\r\n<p class=\"Liste1\">\r\n   <span class=\"Liste1Nr\" id=\"idf105cab2-878d-4547-a0a5-6fb9df3ae78d\">1)</span> det trækkende køretøjs mærke og stelnummer,</p>\r\n<p class=\"Liste1\">\r\n   <span class=\"Liste1Nr\" id=\"idd06e49e7-fd52-47e5-ad88-241a44a6d779\">2)</span> mærke og stelnummer på de påhængsvogne, som indgår i vogntoget,</p>\r\n<p class=\"Liste1\">\r\n   <span class=\"Liste1Nr\" id=\"id933d7e87-8f0b-4c42-aab3-ab5c75133cc9\">3)</span> ejers navn og adresse,</p>\r\n<p class=\"Liste1\">\r\n   <span class=\"Liste1Nr\" id=\"ide8adcca9-a7cc-4a6f-8d56-a3e6c8c63925\">4)</span> kørselsrute,</p>\r\n<p class=\"Liste1\">\r\n   <span class=\"Liste1Nr\" id=\"ide7346a34-d568-49ad-ac5b-d65d678e8aa8\">5)</span> gyldighedsperiode,</p>\r\n<p class=\"Liste1\">\r\n   <span class=\"Liste1Nr\" id=\"ide5d1eb27-cbd4-40e5-98ff-f131c0df6294\">6)</span> de almindelige betingelser, der gælder for tivolitogets anvendelse, jf. § 8, og</p>\r\n<p class=\"Liste1\">\r\n   <span class=\"Liste1Nr\" id=\"id5a4e5d33-f19b-4bba-a573-21b043250550\">7)</span> særlige vilkår for tilladelsen.</p>\r\n<p class=\"Paragraf\" id=\"idf00494cb-129e-40a6-9118-8782e5b7bf52\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Politiet kan til enhver tid tilbagekalde en tilladelse, hvis den tilladte kørsel viser sig ikke at kunne gennemføres færdselssikkerhedsmæssigt forsvarligt eller giver anledning til større trængselsproblemer.</p>\r\n<p class=\"Stk2\">\r\n   <span class=\"StkNr\" id=\"id403ba14c-f0ac-4ebf-bd05-3a10a237ec1e\">Stk. 2.</span> Tilladelsen kan endvidere tilbagekaldes i tilfælde af misbrug, herunder overtrædelse af de af politiet fastsatte vilkår, ligesom tilladelsen kan tilbagekaldes, hvis der foretages konstruktive ændringer af vogntogets styretøj, bremser eller bærende konstruktioner, medmindre det fremgår af tilsynsattesterne, at ændringerne er godkendt af en synsvirksomhed.</p>\r\n<p class=\"ParagrafGruppeOverskrift\">\r\n   <span>Synsvirksomhedens godkendelse</span>\r\n</p>\r\n<p class=\"Paragraf\" id=\"id3b912414-6b85-49f5-86b1-cea15e6f1f08\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Synsvirksomheder skal godkende køretøjerne efter følgende retningslinjer:</p>\r\n<p class=\"Liste1\">\r\n   <span class=\"Liste1Nr\" id=\"id661edeb0-2c37-4d88-9dbf-8bf3606c7a4a\">1)</span> det trækkende køretøj skal opfylde bestemmelserne om indretning og udstyr for registreret traktor,</p>\r\n<p class=\"Liste1\">\r\n   <span class=\"Liste1Nr\" id=\"id82f6eb4c-3d59-46a7-909b-61388f22f178\">2)</span> det trækkende køretøj skal være forsynet med sidespejle på højre og venstre side,</p>\r\n<p class=\"Liste1\">\r\n   <span class=\"Liste1Nr\" id=\"id8663cdaa-5021-4256-aa10-0bf1ffd59881\">3)</span> det trækkende køretøj skal være forsynet med en ildslukker, der er anbragt i nærheden af førerens plads,</p>\r\n<p class=\"Liste1\">\r\n   <span class=\"Liste1Nr\" id=\"id5140f8c8-5b1c-47c8-ba07-acaddf5cd630\">4)</span> påbudt lydsignalapparat kan suppleres med manuelt betjent klokke,</p>\r\n<p class=\"Liste1\">\r\n   <span class=\"Liste1Nr\" id=\"idc8dbc011-c9cd-49d5-a3d3-05bcaafe5b93\">5)</span> køretøjets konstruktivt bestemte maksimalhastighed skal være begrænset til 10 km i timen,</p>\r\n<p class=\"Liste1\">\r\n   <span class=\"Liste1Nr\" id=\"id090a98a5-ca42-4339-a355-61284d84e883\">6)</span> påhængsvogne skal opfylde bestemmelserne om indretning og udstyr for påhængsvogn til registreringspligtig traktor,</p>\r\n<p class=\"Liste1\">\r\n   <span class=\"Liste1Nr\" id=\"iddf53e104-167e-4f97-a07d-4e1fd126388e\">7)</span> vogntoget må bestå af et trækkende køretøj og højst 2 påhængsvogne. Vogntogets samlede længde må ikke overstige 18,75 m. Ved vogntogslængde over 14 m skal samtlige påhængsvognsaksler være tvangsstyrede. Bremserne på påhængsvogne skal være automatisk virkende ved betjeningen af bremsen på det trækkende køretøj,</p>\r\n<p class=\"Liste1\">\r\n   <span class=\"Liste1Nr\" id=\"id96837d2b-e6bf-41e8-a922-d2d1577d3d16\">8)</span> vogntoget skal være opbygget således, at fodgængere og andre trafikanter ikke udsættes for unødig fare (påkørsel/klemning). Såfremt det skønnes påkrævet, skal der mellem de enkelte køretøjer i vogntoget være udspændt kæder eller lignende til afbødelse af denne fare. Udragende dele som trinbrætter og lignende må ikke forefindes,</p>\r\n<p class=\"Liste1\">\r\n   <span class=\"Liste1Nr\" id=\"id8117a4bc-9513-4007-ae2e-b78ce4d9dae0\">9)</span> føreren skal ved hjælp af spejle kunne overskue vogntoget, både under kørslen og i forbindelse med ind- og udstigning af passagerer,</p>\r\n<p class=\"Liste1\">\r\n   <span class=\"Liste1Nr\" id=\"id5cfba419-f6af-4169-980b-fda737bca7e9\">10)</span> motoren skal være forsynet med forureningsbegrænsende udstyr svarende til personbil M1 af samme årgang som tivolitogets første ibrugtagning,</p>\r\n<p class=\"Liste1\">\r\n   <span class=\"Liste1Nr\" id=\"idcb848a84-8eae-4229-a480-99b4629d59ff\">11)</span> overdækninger, reklameskilte m.v. skal være solidt fastgjorte og anbragt således, at førerens overblik over vogntoget ikke hindres,</p>\r\n<p class=\"Liste1\">\r\n   <span class=\"Liste1Nr\" id=\"idd9ad1721-5787-4ca2-a6ac-c24f9bea99b8\">12)</span> passagerantallet fastsættes af synsvirksomheden. Der skal til hver passager være en siddeplads med en bredde på mindst 425 mm. Ved beregning af det tilladte antal siddepladser forudsættes en vægt på 75 kg pr. passager. Tilladt totalvægt og akseltryk (fabrikantoplysninger) må ikke overskrides, og</p>\r\n<p class=\"Liste1\">\r\n   <span class=\"Liste1Nr\" id=\"id2ff8832a-b046-4292-a083-7ed59c97f3b3\">13)</span> ståpladser kan ikke godkendes, ligesom løse stole og bænke ikke må forefindes.</p>\r\n<p class=\"Stk2\">\r\n   <span class=\"StkNr\" id=\"id10218e5a-1394-48b2-8142-f5f5315e22ff\">Stk. 2.</span> Synsvirksomheden afgør i hvert enkelt tilfælde, om sædeplacering, vognopbygning m.v. yder passagererne eller andre den fornødne sikkerhed. Synsvirksomheden skal herved tage hensyn til, om tivolitoget alene skal anvendes til kørsel på områder omfattet af § 3, stk. 2, med undtagelse af krydsning af vej og lignende, eller om tivolitoget skal anvendes til kørsel på områder omfattet af § 3, stk. 3.</p>\r\n<p class=\"Paragraf\" id=\"ide761e9fb-b864-4efb-b60b-e4a50add9606\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Tilsynsattesterne for tivolitog skal ud over køretøjernes data indeholde godkendelsespåtegning(er) fra synsvirksomheden. På det trækkende køretøjs tilsynsattest anføres, hvilke påhængsvogne det er godkendt til sammenkobling med.</p>\r\n<p class=\"ParagrafGruppeOverskrift\">\r\n   <span>Tivolitogets anvendelse</span>\r\n</p>\r\n<p class=\"Paragraf\" id=\"idef0b9c5d-c36b-49ca-a266-3bb94fc60eae\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Der gælder følgende betingelser for vogntogets anvendelse:</p>\r\n<p class=\"Liste1\">\r\n   <span class=\"Liste1Nr\" id=\"id750cf7a6-3855-460a-abd4-62458dfb3547\">1)</span> føreren skal være i besiddelse af kørekort til kategori B,</p>\r\n<p class=\"Liste1\">\r\n   <span class=\"Liste1Nr\" id=\"id66c070d1-b4a2-4154-8f30-31386440499e\">2)</span> hvis tivolitoget skal anvendes til kørsel på områder omfattet af § 3, stk. 3, skal føreren have haft og gjort brug af sin førerret til kategori B i de seneste 3 år,</p>\r\n<p class=\"Liste1\">\r\n   <span class=\"Liste1Nr\" id=\"iddba0f2cb-402c-4ed8-a481-610ffe13f222\">3)</span> tilladelsen og registreringsattesterne eller de af en synsvirksomhed udfærdigede tilsynsattester skal medbringes under kørslen og på given foranledning forevises politiet, eventuelt i elektronisk form, hvorved der forstås, at hele dokumentet skal være downloadet på det pågældende medie og være umiddelbart tilgængeligt og læsbart,</p>\r\n<p class=\"Liste1\">\r\n   <span class=\"Liste1Nr\" id=\"id662e5ad4-12b5-4e09-9d29-d63b7ad9bdc3\">4)</span> føreren skal nøje efterkomme politiets eventuelle anvisninger,</p>\r\n<p class=\"Liste1\">\r\n   <span class=\"Liste1Nr\" id=\"id0476c659-3753-4eb7-80c0-4783a8e2a8c8\">5)</span> tivolitoget skal være forsynet med påskrift om det tilladte passagerantal, og</p>\r\n<p class=\"Liste1\">\r\n   <span class=\"Liste1Nr\" id=\"idae6f52fc-6c27-4a8b-b51a-f01b3de8d71c\">6)</span> tivolitoget må ikke benyttes til befordring af flere personer, end det er godkendt til. Herved ses der bort fra børn på 4 år eller derunder, og 3 børn i alderen 5 til og med 12 år regnes som 2 voksne personer.</p>\r\n<p class=\"ParagrafGruppeOverskrift\">\r\n   <span>Administrative bestemmelser</span>\r\n</p>\r\n<p class=\"Paragraf\" id=\"id8dfc216c-c187-423c-ac43-d620dcb53408\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Politiets afgørelser efter denne bekendtgørelse kan indbringes for Færdselsstyrelsen. Klage skal være indgivet skriftligt til Færdselsstyrelsen inden 4 uger efter, at afgørelsen er meddelt.</p>\r\n<p class=\"Stk2\">\r\n   <span class=\"StkNr\" id=\"id4210864c-5e73-4f29-a666-de0c96d63ed9\">Stk. 2.</span> Færdselsstyrelsens afgørelser kan ikke indbringes for anden administrativ myndighed.</p>\r\n<p class=\"ParagrafGruppeOverskrift\">\r\n   <span>Straf, betaling m.v.</span>\r\n</p>\r\n<p class=\"Paragraf\" id=\"idce84c472-7bab-4a7a-8009-f580e60dcac4\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Med bøde straffes den, der overtræder § 2, stk. 1, og § 8.</p>\r\n<p class=\"Stk2\">\r\n   <span class=\"StkNr\" id=\"ida3e39b95-b80e-41c9-8521-1c81e936e47d\">Stk. 2.</span> På samme måde straffes efter færdselslovens § 118, stk. 1, nr. 2, den, der tilsidesætter vilkår for en tilladelse meddelt efter denne bekendtgørelse.</p>\r\n<p class=\"ParagrafGruppeOverskrift\">\r\n   <span>Ikrafttrædelse</span>\r\n</p>\r\n<p class=\"Paragraf\" id=\"id69c038fc-5e05-4b57-9c2e-bc66fa3a8ba0\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Bekendtgørelsen træder i kraft den 1. januar 2017.</p>\r\n<p class=\"Stk2\">\r\n   <span class=\"StkNr\" id=\"ideae3ad75-1c06-4acf-be65-ae8d09884b9c\">Stk. 2.</span> Bekendtgørelse nr. 1035 af 5. december 1996 om tivolitog ophæves.</p>\r\n<p class=\"Stk2\">\r\n   <span class=\"StkNr\" id=\"idcbf73170-414f-4b78-930e-a7228f960c41\">Stk. 3.</span> Tilladelser, som er udstedt inden den 31. december 2016 i henhold til bekendtgørelse nr. 1035 af 5. december 1996 om tivolitog, er fortsat gældende, og kørsel omfattet af tilladelsen kan foretages i henhold til reglerne i bekendtgørelse nr. 1035 af 5. december 1996 om tivolitog.</p>\r\n<p class=\"Stk2\">\r\n   <span class=\"StkNr\" id=\"idf31f3b15-6296-471f-99ec-32e8695ed1ab\">Stk. 4.</span> Ansøgninger om tilladelse til kørsel med tivolitog, som er indgivet til politiet senest den 31. december 2016, men ikke færdigbehandlet, behandles efter reglerne i denne bekendtgørelse.</p><div class=\"Givet\" id=\"Givet\"><p class=\"Givet\" align=\"center\">Transport-, Bygnings- og Boligministeriet, den 6. december 2016</p><p class=\"Sign1\" align=\"center\">Ole Birk Olesen</p><p class=\"Sign2\" align=\"right\">/ Lisa Pontoppidan Chahil</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/12/2016"
        },
        {
            "displayName": "Accession",
            "displayValue": "B20160150205"
        },
        {
            "displayName": "Entydig dokumentidentifikation",
            "displayValue": "CX000028"
        },
        {
            "displayName": "Dato for førstegangsindlæggelse",
            "displayValue": "08/12/2016"
        },
        {
            "displayName": "Dato for indlæggelse",
            "displayValue": "08/12/2016"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1502"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "06/12/2016"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Transport-, Bygnings- og Boligmin., j.nr. 2015-2832"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}