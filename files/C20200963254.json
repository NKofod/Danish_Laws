{
    "id": 216303,
    "title": "Orientering om generelle midlertidige besøgsrestriktioner på en række sociale tilbud beliggende i flere sjællandske kommuner (Til Egedal, Furesø, Greve, Hillerød, Hørsholm, Roskilde, Rudersdal og Slagelse kommuner og sociale tilbud beliggende i kommunerne samt øvrige relevante myndigheder og organisationer m.v.)",
    "documentTypeId": "200",
    "isSagsforlobPeriodValid": true,
    "shortName": "SKR nr 9632 af 15/09/2020",
    "documentHtml": "<div class=\"bjelke\">Den fulde tekst</div><p class=\"Titel2\">Orientering om generelle midlertidige besøgsrestriktioner på en række sociale tilbud beliggende i flere sjællandske kommuner</p>\r\n<p class=\"UnderTitel2\">(Til Egedal, Furesø, Greve, Hillerød, Hørsholm, Roskilde, Rudersdal og Slagelse kommuner og sociale tilbud beliggende i kommunerne samt øvrige relevante myndigheder og organisationer m.v.)</p>\r\n<p>Styrelsen for Patientsikkerhed har den 15. september 2020 udstedt påbud til kommunalbestyrelserne i Egedal, Furesø, Greve, Hillerød, Hørsholm, Roskilde, Rudersdal og Slagelse kommuner om omgående at udstede midlertidige restriktioner for besøgendes adgang til samtlige kommunale og private plejecentre m.v., der er beliggende i kommunerne, da det af styrelsen vurderes at være nødvendigt for at forebygge eller inddæmme udbredelse af Coronavirussygdom/Covid-19.</p>\r\n<p>Styrelsen for Patientsikkerhed har anbefalet, at lignende besøgsrestriktioner indføres på sociale tilbud beliggende i kommunerne, og hvor der på tilbuddet er beboere, der tilhører en risikogruppe i forhold til smitte med Coronavirussygdom/Covid-19.</p>\r\n<p>På baggrund af anbefalingen fra Styrelsen for Patientsikkerhed har Social- og Indenrigsministeriet udstedt <a href=\"eli/accn/B20200135205#A\">bekendtgørelse nr. 1352 af 15. september 2020 om ændring af bekendtgørelse om mulighed for lokalt at fastsætte midlertidige besøgsrestriktioner på anbringelsessteder og botilbud m.v. på socialområdet i forbindelse med håndtering af Corona-virussygdom 2019 (COVID-19)</a>.</p>\r\n<p>Med ændringsbekendtgørelsen indføres der et generelt forbud mod besøg på indendørs arealer på sociale tilbud beliggende i ovennævnte kommuner. Besøgsrestriktionerne omfatter dog kun sociale tilbud, <span class=\"Italic\">som har beboere eller medarbejdere, som tilhører en risikogruppe</span>, og som er omfattet af <a href=\"eli/accn/B20200092705#P1\">§ 1 i bekendtgørelse nr. 927 af 22. juni 2020 om mulighed for lokalt at fastsætte midlertidige besøgsrestriktioner på anbringelsessteder og botilbud m.v. på socialområdet i forbindelse med håndtering af Corona-virussygdom 2019 (COVID-19)</a>. Restriktionerne træder i kraft den 15. september 2020, kl. 15.00.</p>\r\n<p>Besøgsrestriktionerne indføres for i forbindelse med den øgede smitterisiko i ovennævnte kommuner at beskytte udsatte beboere og ansatte på sociale tilbud i kommunerne mod smitte med COVID-19.</p>\r\n<p class=\"BilagtekstListe\">Følgende typer af tilbud beliggende i ovennævnte kommuner med beboere eller ansatte i en risikogruppe er omfattet af besøgsrestriktionerne:</p>\r\n<p class=\"Liste1\">\r\n   <span class=\"Liste1Nr\">1.</span> Særlige dagtilbud efter § 32 i lov om social service.</p>\r\n<p class=\"Liste1\">\r\n   <span class=\"Liste1Nr\">2.</span> Særlige klubtilbud efter § 36 i lov om social service.</p>\r\n<p class=\"Liste1\">\r\n   <span class=\"Liste1Nr\">3.</span> Egne værelser, kollegier eller kollegielignende opholdssteder efter § 66, stk. 1, nr. 5, i lov om social service.</p>\r\n<p class=\"Liste1\">\r\n   <span class=\"Liste1Nr\">4.</span> Opholdssteder for børn og unge efter § 66, stk. 1, nr. 6, i lov om social service.</p>\r\n<p class=\"Liste1\">\r\n   <span class=\"Liste1Nr\">5.</span> Døgninstitutioner, herunder delvis lukkede døgninstitutioner og delvis lukkede afdelinger på døgninstitutioner samt sikrede døgninstitutioner og særligt sikrede afdelinger efter § 66, stk. 1, nr. 7, i lov om social service.</p>\r\n<p class=\"Liste1\">\r\n   <span class=\"Liste1Nr\">6.</span> Midlertidige botilbud til voksne efter § 107 i lov om social service.</p>\r\n<p class=\"Liste1\">\r\n   <span class=\"Liste1Nr\">7.</span> Længerevarende botilbud efter § 108 i lov om social service.</p>\r\n<p class=\"Liste1\">\r\n   <span class=\"Liste1Nr\">8.</span> Kvindekrisecentre efter § 109 i lov om social service.</p>\r\n<p class=\"Liste1\">\r\n   <span class=\"Liste1Nr\">9.</span> Forsorgshjem, herberger m.v. efter § 110 i lov om social service.</p>\r\n<p class=\"Liste1\">\r\n   <span class=\"Liste1Nr\">10.</span> Botilbudslignende tilbud omfattet af § 4, stk. 1, nr. 3, i lov om socialtilsyn.</p>\r\n<p>Hvorvidt der på det enkelte tilbud er beboere eller medarbejdere, der er i en risikogruppe, vurderes af det enkelte tilbuds ledelse ud fra sundhedsfaglige retningslinjer, jf. nedenfor.</p>\r\n<p>På tilbud, der bliver omfattet af disse besøgsrestriktioner, vil det fortsat være muligt at foretage besøg på indendørs arealer i såkaldte <span class=\"Italic\">kritiske situationer</span>, herunder bl.a. forældres besøg hos børn. Det samme gælder for <span class=\"Italic\">besøg af 1-2 faste besøgspersoner</span>, i det omfang tilbuddets ledelse efter de generelle regler i ovennævnte bekendtgørelse nr. 927 af 22. juni 2020 har tilladt, at besøg fra faste besøgspersoner kan ske indendørs i beboernes egen del af tilbuddet (værelset/boligen).</p>\r\n<p>Reglerne om besøgsrestriktioner på sociale tilbud i ovennævnte kommuner vil blive ophævet i samråd med Styrelsen for Patientsikkerhed, når restriktionerne ikke længere vurderes nødvendige.</p>\r\n<p>Der henvises i øvrigt til Social- og Indenrigsministeriets orienteringsskrivelse af 22. juni 2020 om ophævelse af det generelle besøgsforbud på sociale tilbud og om mulighed for at indføre midlertidige lokale restriktioner for besøg, som kan ses her: <a href=\"eli/accn/C20200936454#A\">https://www.retsinformation.dk/eli/retsinfo/2020/9364</a>.</p>\r\n<p>Orienteringsskrivelsen indeholder bl.a. en nærmere beskrivelse af reglerne om besøg i kritiske situationer og besøg af 1-2 faste besøgspersoner samt beskrivelse af, hvordan besøg kan tilrettelægges.</p>\r\n<p>Sundhedsmyndighedernes retningslinjer for, hvem der tilhører en risikogruppe kan ses her: https://www.sst.dk/da/corona/personer-i-oeget-risiko.</p>\r\n<p>Hvis ledelsen på et tilbud er i tvivl om, hvorvidt beboere eller medarbejdere på tilbuddet tilhører en risikogruppe, kan tilbuddet kontakte Styrelsen for Patientsikkerhed på tlf. 70 20 02 66 (alle hverdage 9-20).</p><div class=\"Givet\" id=\"Givet\"><p class=\"Givet\" align=\"center\">Social- og Indenrigsministeriet, den 15. september 2020</p><p class=\"Sign1\" align=\"center\">Anita Hørby</p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/09/2020"
        },
        {
            "displayName": "Accession",
            "displayValue": "C20200963254"
        },
        {
            "displayName": "Entydig dokumentidentifikation",
            "displayValue": "CY000675"
        },
        {
            "displayName": "Dato for førstegangsindlæggelse",
            "displayValue": "16/09/2020"
        },
        {
            "displayName": "Dato for indlæggelse",
            "displayValue": "21/04/2021"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9632"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "15/09/2020"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Social- og Indenrigsmin., j.nr. 2020-8832"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}