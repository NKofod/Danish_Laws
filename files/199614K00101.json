{
    "id": 108341,
    "title": "1996 BTL 101   BETÆNKNING OVER FORSLAG TIL LOV OM ÆNDRING AF LOV OM EN AKTIV   ARBEJDSMARKEDSPOLITIK (PRÆMIERINGSORDNING, PULJEJOB, OMLÆGNING AF KOMMUNAL   JOBTRÆNING M.V.)    NR L 101 1996-97, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1996/1 BTL 101",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 101 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om en aktiv  \r\n\r\n arbejdsmarkedspolitik (Præmieringsordning, puljejob, omlægning af kommunal  \r\n\r\n jobtræning m.v.) <BR>  \r\n\r\n Nr L 101 1996-97, 1. samling </P>  \r\n\r\n<P></P>  \r\n\r\n<P>Afgivet af Arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19961213 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til arbejdsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Der er af arbejdsministeren stillet ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Det Radikale Venstres, Enhedslistens og Centrum-Demokraternes  \r\n\r\n medlemmer af udvalget) lovforslaget til <I>vedtagelse</I> med de stillede  \r\n\r\n ændringsforslag. </P>  \r\n\r\n<P>Et <I>mindretal</I> (Venstres og Det Konservative Folkepartis medlemmer af  \r\n\r\n udvalget) indstiller lovforslaget til <I>forkastelse</I> ved 3. behandling.  \r\n\r\n</P>  \r\n\r\n<P>Lovforslagets bestemmelse om en præmieringsordning på 25.000 kr. for at  \r\n\r\n fastansætte en person, som kommer fra puljejob eller jobtræning i et ordinært  \r\n\r\n kommunalt job, er med til at trække arbejdsmarkedet i den forkerte retning  \r\n\r\n med flere offentligt ansatte. </P>  \r\n\r\n<P>Mindretallet er ligeledes imod omlægningen af den nuværende  \r\n\r\n finansieringsordning, så finansieringen indgår under de økonomiske rammer for  \r\n\r\n den aktive arbejdsmarkedspolitik. Det vil medføre yderligere træk på og nye  \r\n\r\n udgifter for dagpengefondene, hvorved bruttoskatten fortsat vil stige. </P>  \r\n\r\n<P>Lovforslaget koncentrerer sig om offentlig beskæftigelse på trods af, at  \r\n\r\n regeringen gentagne gange har fokuseret på, at privat jobtræning giver de  \r\n\r\n bedste resultater. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse</I> ved 3. behandling. </P>  \r\n\r\n<P>ÆndringsforslagAf <I>arbejdsministeren,</I> tiltrådt af et <I>flertal</I>  \r\n\r\n (S, SF, RV, EL og CD): </P>  \r\n\r\n<P>Til § 1 <B>1)</B>  <I>Nr. 2</I> affattes således: </P>  \r\n\r\n<P> <B>&#187;2.</B>  <I>§ 14, stk. 2,</I> affattes således: </P>  \r\n\r\n<P> <I>&#187;Stk. 2.</I> Løntilskuddet efter stk. 1 udgør 43 kr. pr. time (1.  \r\n\r\n januar 1994) og fastsættes for et år ad gangen regnet fra den 1. januar. Ved  \r\n\r\n ansættelse af ledige dagpengemodtagere i jobtræning hos offentlige  \r\n\r\n arbejdsgivere udgør løntilskuddet efter stk. 1 dog 81 kr. pr. time (1. januar  \r\n\r\n 1994) tillagt feriepenge. Dette løntilskud reguleres procentuelt i  \r\n\r\n overensstemmelse med den gennemsnitlige regulering af de offentlige  \r\n\r\n lønskalaer. Arbejdsministeren fastsætter nærmere regler om reguleringen af  \r\n\r\n løntilskuddet.&#171;&#187; </P>  \r\n\r\n<P>Til § 3 <B>2)</B> Efter stk. 1 indsættes som nyt stykke: </P>  \r\n\r\n<P> <I>&#187;Stk. 2.</I> Arbejdsministeren fastsætter nærmere regler om  \r\n\r\n lediges muligheder for at få tilbud om puljejob efter de før den 1. januar  \r\n\r\n 1997 gældende regler.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 Der er tale om en redaktionel ændring, således at bestemmelsen  \r\n\r\n bringes i overensstemmelse med de persongrupper, som efter § 37, stk. 1, i  \r\n\r\n lov om en aktiv arbejdsmarkedspolitik har mulighed for at få tilbud om  \r\n\r\n jobtræning. </P>  \r\n\r\n<P>Til nr. 2 Bestemmelsen giver mulighed for, at der kan fastsættes en  \r\n\r\n overgangsordning for ledige, der inden lovens ikrafttræden den 1. januar 1997  \r\n\r\n enten er påbegyndt eller har fået et konkret tilbud om puljejob. </P>  \r\n\r\n<P>Jan Petersen (S) fmd. <I>Ole Vagn Christensen (S) Poul Erik Dyrlund (S)  \r\n\r\n Lone Møller (S) Jens Peter Vernersen (S) Aage Frandsen (SF)</I> nfmd.  \r\n\r\n<I>Vibeke Peschardt (RV) Jette Gottlieb (EL) Addi Andersen (CD) Helge Sander  \r\n\r\n (V) Charlotte Antonsen (V) Flemming Oppfeldt (V) Ulla Tørnæs (V) Bendt  \r\n\r\n Bendtsen (KF) Frank Dahlgaard (KF) Brian Mikkelsen (KF) Tom Behnke (FP) Dansk  \r\n\r\n Folkeparti havde ikke medlemmer i udvalget. </I></P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i nogle møder og har </P>  \r\n\r\n<P>herunder stillet spørgsmål til arbejdsministeren, som denne har </P>  \r\n\r\n<P>besvaret skriftligt. 4 af udvalgets spørgsmål og arbejdsministerens </P>  \r\n\r\n<P>svar herpå er optrykt som bilag til tillægsbetænkningen. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Det Radikale Venstres, Enhedslistens og Centrum-Demokraternes  \r\n\r\n medlemmer af udvalget) lovforslaget til <I>vedtagelse</I> i den affattelse,  \r\n\r\n hvori det foreligger efter 2. behandling. </P>  \r\n\r\n<P>Et <I>mindretal</I> (Venstres og Det Konservative Folkepartis medlemmer af  \r\n\r\n udvalget) indstiller lovforslaget til <I>forkastelse.</I>  </P>  \r\n\r\n<P>Mindretallet ser gerne, at udmøntningen af den nye hjemmel til  \r\n\r\n arbejdsministeren i lovforslagets § 1, nr. 1, sker på en så tilpas fleksibel  \r\n\r\n måde, at personer ikke afskæres fra tilskud i forbindelse med jobskifte  \r\n\r\n p.g.a. af rene bureaukratiske formkrav. Mindretallet har i den forbindelse  \r\n\r\n noteret sig, at ministeren ikke er helt afvisende over for at gøre brug af  \r\n\r\n hjemmelen til at gennemføre en lempelse af betingelserne om, at den  \r\n\r\n arbejdssøgende skal være tilmeldt arbejdsformidlingen og den ledige stilling  \r\n\r\n anmeldt til arbejdsformidlingen. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse.</I>  </P>  \r\n\r\n<P>Jan Petersen (S) fmd. <I>Ole Vagn Christensen (S) Poul Erik Dyrlund (S)  \r\n\r\n Lone Møller (S) Jens Peter Vernersen (S) Aage Frandsen (SF)</I> nfmd.  \r\n\r\n<I>Vibeke Peschardt (RV) Jette Gottlieb (EL) Addi Andersen (CD) Helge Sander  \r\n\r\n (V) Charlotte Antonsen (V) Flemming Oppfeldt (V) Ulla Tørnæs (V) Bendt  \r\n\r\n Bendtsen (KF) Frank Dahlgaard (KF) Brian Mikkelsen (KF) Tom Behnke (FP) Dansk  \r\n\r\n Folkeparti havde ikke medlemmer i udvalget.</I>  </P>  \r\n\r\n<P> <B>Bilag </B></P>  \r\n\r\n<P>Nogle af udvalgets spørgsmål til arbejdsministeren og dennes svar herpå  \r\n\r\n</P>  \r\n\r\n<P> <I>Spørgsmål nr. 1:</I>  </P>  \r\n\r\n<P>&#187;Hvilke overvejelser har ministeren gjort sig om brugen af den nye  \r\n\r\n hjemmel i § 1, nr. 1, til at lempe betingelserne for modtagelse af  \r\n\r\n fleksibilitetsfremmende ydelser?&#187; </P>  \r\n\r\n<P> <I>Svar:</I>  </P>  \r\n\r\n<P>Med den ny bekendtgørelse, som er omtalt i lovforslagets bemærkninger til  \r\n\r\n § 1, nr. 1, gennemføres der <I>administrativt</I> en række lempelser, som gør  \r\n\r\n ordningen mere attraktiv og dermed også et bedre instrument i  \r\n\r\n flaskehalsindsatsen. </P>  \r\n\r\n<P>Betingelsen om varig ansættelse og pligt for arbejdsgiveren til at betale  \r\n\r\n løn for mindst 3 måneder ændres til, at der skal være tale om en ansættelse,  \r\n\r\n som ikke på forhånd er bestemt til at være under 12 måneders varighed.  \r\n\r\n Lempelsen betyder bl.a., at visse tidsbegrænsede stillinger, f.eks.  \r\n\r\n vikarstillinger, kan komme ind under ordningen, når blot varigheden er  \r\n\r\n rimelig. </P>  \r\n\r\n<P>Dimittendreglen - dvs. reglen om, at ledige, der i forbindelse med  \r\n\r\n afslutning af en uddannelse overtager arbejde uden for uddannelsessystemet,  \r\n\r\n ikke kan få flyttehjælp før efter 6 måneders ledighed - ophæves. Der kan for  \r\n\r\n denne gruppe af personer også være behov for at dække flytteomkostninger,  \r\n\r\n idet nyuddannede typisk er økonomisk sårbare bl.a. som følge af, at de er på  \r\n\r\n dimittensats, hvilket ikke giver mulighed for de store økonomiske udgifter,  \r\n\r\n som en flytning kan kræve. </P>  \r\n\r\n<P>I dag skal ansøgning være indgivet, inden arbejdet overtages, dvs. inden  \r\n\r\n ansøgeren har truffet bindende aftale om overtagelse af arbejdet, og inden  \r\n\r\n flytning sker. Efter ændringen knyttes ansøgningen til selve flytningen,  \r\n\r\n således at ansøgning skal være indgivet senest 1 måned efter den faktiske  \r\n\r\n flytning og senest 6 måneder efter tiltrædelsen af stillingen. Folk får så  \r\n\r\n 1/2 år til at gøre op med sig selv, om de vil blive boende eller flytte hen  \r\n\r\n til deres nye arbejdsplads. </P>  \r\n\r\n<P>Endelig forhøjes den økonomiske ramme fra i dag 50.000 til 65.000 kr. </P>  \r\n\r\n<P>Landsarbejdsrådet har nu tiltrådt de ændringer, som jeg her har nævnt, og  \r\n\r\n en ny bekendtgørelse om den fleksibilitetsfremmende ydelse vil blive sat i  \r\n\r\n kraft pr. 1. januar 1997. </P>  \r\n\r\n<P>Jeg vil nøje følge virkningen af de nye regler med henblik på en eventuel  \r\n\r\n fortsat tilpasning af ordningen. </P>  \r\n\r\n<P>Med den ny hjemmel i § 1, nr. 1, tilvejebringes der mulighed for  \r\n\r\n eventuelle mere vidtgående ændringer, hvis en lempelse af betingelserne om,  \r\n\r\n at den arbejdssøgende skal være tilmeldt til AF og den ledige stilling  \r\n\r\n anmeldt til AF, bliver aktuel. Jeg har ikke på nuværende tidspunkt taget  \r\n\r\n endelig stilling til, om den ene eller begge disse betingelser bør fjernes.  \r\n\r\n</P>  \r\n\r\n<P> <I>Spørgsmål nr. 3:</I>  </P>  \r\n\r\n<P>&#187;Hvorledes kan man løse det problem, som blev rejst under  \r\n\r\n lovforslagets 2. behandling vedrørende fleksibilitetsfremmende ydelser til  \r\n\r\n arbejdssøgende, der flytter for at få et job, der ikke har været anmeldt til  \r\n\r\n arbejdsformidlingen?&#187; </P>  \r\n\r\n<P> <I>Spørgsmål nr. 4:</I>  </P>  \r\n\r\n<P>&#187;I tilfælde, hvor der sker en lempelse af betingelsen om, at det  \r\n\r\n ledige job skal være anmeldt til AF, hvorledes kan det da sikres, at ikke  \r\n\r\n alle ledige, der flytter for at få et nyt job, skal have flyttetilskud?&#187;  \r\n\r\n</P>  \r\n\r\n<P> <I>Spørgsmål nr. 5:</I>  </P>  \r\n\r\n<P>&#187;Hvilke nærmere overvejelser har ministeren gjort sig med hensyn til  \r\n\r\n at lempe betingelserne?&#187; </P>  \r\n\r\n<P> <I>Svar:</I>  </P>  \r\n\r\n<P>Under lovforslagets 2. behandling blev der nævnt et eksempel på  \r\n\r\n overtagelse af arbejde på Samsø, hvor en arbejdssøgende, som bor uden for  \r\n\r\n Samsø, får kendskab til den ledige stilling gennem et fagblad, uden at  \r\n\r\n stillingen er anmeldt til AF. Der blev spurgt, om den arbejdssøgende vil  \r\n\r\n kunne få flyttehjælp i den situation. </P>  \r\n\r\n<P>Jeg vil gerne hertil sige, at det også efter de administrative lempelser  \r\n\r\n pr. 1. januar 1997 vil være en betingelse for at få flyttehjælp, at den  \r\n\r\n arbejdssøgende er tilmeldt AF, og at den ledige stilling er anmeldt AF. </P>  \r\n\r\n<P>Med gennemførelsen af L 101 bliver der tilvejebragt lovhjemmel til  \r\n\r\n administrativt at fravige den ene eller begge disse betingelser, og  \r\n\r\n lovgrundlaget vil således være på plads for mere vidtgående ændringer, hvis  \r\n\r\n det skulle blive aktuelt. Jeg har ikke på nuværende tidspunkt taget stilling  \r\n\r\n til, om der bør ske yderligere lempelser end de, der allerede er besluttet,  \r\n\r\n og som gennemføres pr. 1. januar 1997. Der bruges offentlige midler, og der  \r\n\r\n må udvises påpasselighed med brugen af ordningen. </P>  \r\n\r\n<P>Hvis en arbejdsgiver forventer, at det er svært at få kvalificeret  \r\n\r\n arbejdskraft på stedet, og arbejdsgiveren forgæves har søgt efter  \r\n\r\n arbejdskraft i et afgrænset arbejdsmarked som f.eks. Samsø, mener jeg, at man  \r\n\r\n med rimelighed kan forvente, at arbejdsgiveren tager kontakt til det lokale  \r\n\r\n AF-kontor om bistand. Hvis AF får kendskab til en ledig stilling gennem  \r\n\r\n henvendelse fra en arbejdssøgende, vil AF kunne kontakte vedkommende  \r\n\r\n arbejdsgiver og spørge, om arbejdsgiveren ønsker AF's bistand ved  \r\n\r\n stillingsbesættelsen, eventuelt ved optagelse af annoncen i AF's åbne  \r\n\r\n formidling. Hvis arbejdsgiveren ønsker AF's medvirken, kan AF samtidig  \r\n\r\n behandle ansøgningen om fleksibilitetsfremmende ydelse fra en ansøger, der er  \r\n\r\n tilmeldt AF. Hvis arbejdsgiveren ikke ønsker AF's medvirken, vil dette ikke  \r\n\r\n være muligt. </P>  \r\n\r\n<P>AF, som har et landsdækkende billede af arbejdssituationen, kan  \r\n\r\n systematisk afsøge mulige emner til stillingen. Hvis AF ikke kan henvise  \r\n\r\n arbejdskraft fra det afgrænsede arbejdsmarked, som AF-kontoret betjener, så  \r\n\r\n kan AF-kontoret søge uden for lokalområdet. Det kan være AF-kontoret i Århus,  \r\n\r\n som finder den efterspurgte arbejdskraft, og hvis den pågældende opfylder  \r\n\r\n betingelserne for at få støtte i forbindelse med et bopælsskift til Samsø,  \r\n\r\n vil AF kunne udbetale flyttehjælp. </P>  \r\n\r\n<P>Til spørgsmålet om, hvilke nærmere overvejelser jeg har gjort mig med  \r\n\r\n hensyn til at lempe betingelserne, vil jeg gerne henvise til mit svar på  \r\n\r\n udvalgets spørgsmål nr. 1. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "07/02/1997"
        },
        {
            "displayName": "Accession",
            "displayValue": "199614K00101"
        },
        {
            "displayName": "Entydig dokumentidentifikation",
            "displayValue": "CL007529"
        },
        {
            "displayName": "Dato for førstegangsindlæggelse",
            "displayValue": "07/02/1997"
        },
        {
            "displayName": "Dato for indlæggelse",
            "displayValue": "07/02/1997"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "101"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}