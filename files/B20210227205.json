{
    "id": 227746,
    "title": "Bekendtgørelse om universitetsuddannelser tilrettelagt på deltid",
    "documentTypeId": "60",
    "isSagsforlobPeriodValid": true,
    "shortName": "BEK nr 2272 af 01/12/2021",
    "documentHtml": "<div class=\"bjelke\">Oversigt (indholdsfortegnelse)</div><div class=\"toc\">\r\n   <table class=\"Indholdsfortegnelse\">\r\n      <tr>\r\n         <td class=\"IndholdsfortegnelseId\">\r\n            <a href=\"#ida92250c7-ddc2-4344-8612-026ef9840712\">Kapitel 1</a>\r\n         </td>\r\n         <td class=\"IndholdsfortegnelseTekst\">Anvendelsesområde</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#idc96bb743-7047-4061-98b4-c98c763bc0c1\">Kapitel 2</a>\r\n         </td>\r\n         <td class=\"IndholdsfortegnelseTekst\">Tilrettelæggelse</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id4af646d2-f1c3-4024-ac37-5e3ac0dd07cd\">Kapitel 3</a>\r\n         </td>\r\n         <td class=\"IndholdsfortegnelseTekst\">Adgangskrav, indskrivning og frister</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id85035a54-4d80-4814-b310-ac9c6e08a6b3\">Kapitel 4</a>\r\n         </td>\r\n         <td class=\"IndholdsfortegnelseTekst\">Deltagerbetaling</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id2ad69d61-b5f7-4a87-806a-ac4e2620229c\">Kapitel 5</a>\r\n         </td>\r\n         <td class=\"IndholdsfortegnelseTekst\">Tilskud</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id4c0ba8e7-4030-4c48-8be0-72c4ca719869\">Kapitel 6</a>\r\n         </td>\r\n         <td class=\"IndholdsfortegnelseTekst\">Eksamensregler og studieaktivitetskrav</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#idcd43e195-e2db-4514-96a0-7da676eec261\">Kapitel 7</a>\r\n         </td>\r\n         <td class=\"IndholdsfortegnelseTekst\">Klageadgang</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id6fbcd509-a9da-49f5-b635-1269f1e2efdf\">Kapitel 8</a>\r\n         </td>\r\n         <td class=\"IndholdsfortegnelseTekst\">Ikrafttræden</td>\r\n      </tr>\r\n   </table>\r\n</div><div class=\"bjelke\">Den fulde tekst</div><p class=\"Titel2\">Bekendtgørelse om universitetsuddannelser tilrettelagt på deltid</p>\r\n<p class=\"Indledning2\">I medfør af § 8, stk. 1, § 19, stk. 7, og § 34, stk. 1, i lov om universiteter (universitetsloven), jf. lovbekendtgørelse nr. 778 af 7. august 2019, som ændret ved lov nr. 363 af 9. marts 2021, fastsættes efter bemyndigelse i henhold til § 7, nr. 12, 34 og 57, i bekendtgørelse nr. 1229 af 9. juni 2021 om delegation af uddannelses- og forskningsministerens beføjelser til Uddannelses- og Forskningsstyrelsen:</p>\r\n<p class=\"Kapitel\" id=\"ida92250c7-ddc2-4344-8612-026ef9840712\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Anvendelsesområde</p>\r\n<p class=\"Paragraf\" id=\"idcbfc639d-8736-4743-a134-c216314a9996\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Deltidsuddannelse efter universitetsloven er udbud af erhvervsrettet forskningsbaseret uddannelse til den voksne befolkning med delvist statstilskud og deltagerbetaling fastsat af universitetet.</p>\r\n<p class=\"Stk2\">\r\n   <span class=\"StkNr\" id=\"id4b85f277-2a25-40b3-9113-b72ae40808ce\">Stk. 2.</span> Deltidsuddannelse skal tilrettelægges på deltid, sådan at uddannelserne kan følges af personer med fuldtidsarbejde, jf. dog § 4, stk. 4.</p>\r\n<p class=\"Paragraf\" id=\"id8e954046-5016-4c2f-a146-b1242f8bdc6b\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Universitetet kan som deltidsuddannelse udbyde følgende forskningsbaserede uddannelsesaktiviteter:</p>\r\n<p class=\"Liste1\">\r\n   <span class=\"Liste1Nr\" id=\"id6539e834-77fb-4367-9584-f8e59458259c\">1)</span> Masteruddannelse.</p>\r\n<p class=\"Liste1\">\r\n   <span class=\"Liste1Nr\" id=\"id02cc974a-d2d0-4781-ae77-32aa7a4b73d6\">2)</span> Anden efter- og videreuddannelse.</p>\r\n<p class=\"Liste1\">\r\n   <span class=\"Liste1Nr\" id=\"idd7f0a631-9dbd-4287-95c1-c959ec6e26bd\">3)</span> Supplerende uddannelsesaktivitet med henblik på at opfylde adgangskrav til akademisk overbygningsuddannelse og kandidatuddannelse.</p>\r\n<p class=\"Liste1\">\r\n   <span class=\"Liste1Nr\" id=\"id915a59f1-89ca-4f70-a95d-d7b6bf54afe6\">4)</span> Heltidsuddannelse tilrettelagt på deltid.</p>\r\n<p class=\"Liste1\">\r\n   <span class=\"Liste1Nr\" id=\"id3576c348-6b83-411e-9c2c-6cb033d746ff\">5)</span> Enkeltfag.</p>\r\n<p class=\"Liste1\">\r\n   <span class=\"Liste1Nr\" id=\"idef1b9667-7d92-4a09-9f67-b8fff17de1aa\">6)</span> Fagspecifikke kurser.</p>\r\n<p class=\"Stk2\">\r\n   <span class=\"StkNr\" id=\"idaa6b2fb0-0227-44a3-ae55-10c447367246\">Stk. 2.</span> Universitetet kan tilbyde masteruddannelse som regulerede eller fleksible forløb, jf. lov om videregående uddannelse (videreuddannelsessystemet) for voksne.</p>\r\n<p class=\"Stk2\">\r\n   <span class=\"StkNr\" id=\"ide0609cdc-2e8a-446f-b779-13d4a2f3e64a\">Stk. 3.</span> Udbud af uddannelse efter stk. 1, nr. 1, for så vidt angår regulerede forløb, skal godkendes af Akkrediteringsrådet, jf. lov om akkreditering af videregående uddannelsesinstitutioner. Udbud af uddannelse efter stk. 1, nr. 2, der giver den studerende en selvstændig erhvervskompetence, skal godkendes af Akkrediteringsrådet. Udbud af uddannelse efter stk. 1, nr. 2, der ikke giver den studerende en selvstændig erhvervskompetence, samt udbud af uddannelse efter stk. 1, nr. 3, skal godkendes af Uddannelses- og Forskningsstyrelsen.</p>\r\n<p class=\"Paragraf\" id=\"id0a38dbb1-a971-428c-b28c-b6b9206529f1\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Universitetet kan uden statstilskud efter aftale med virksomheder el.lign. udbyde uddannelsesaktiviteter til disse efter reglerne om indtægtsdækket virksomhed.</p>\r\n<p class=\"Kapitel\" id=\"idc96bb743-7047-4061-98b4-c98c763bc0c1\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Tilrettelæggelse</p>\r\n<p class=\"Paragraf\" id=\"id4e41ba4b-301a-49c1-8aed-4416616d310f\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Universitetets udbud af uddannelse efter § 2, stk. 1, skal foruden reglerne i denne bekendtgørelse følge reglerne for de enkelte deltids- og heltidsuddannelser.</p>\r\n<p class=\"Stk2\">\r\n   <span class=\"StkNr\" id=\"idf4c6b83c-fcac-4f79-85f3-a67566f2d68d\">Stk. 2.</span> Universitetet tilrettelægger undervisningen inden for rammerne af de regler, der er nævnt i stk. 1, jf. dog stk. 4.</p>\r\n<p class=\"Stk2\">\r\n   <span class=\"StkNr\" id=\"idb86e54f2-40d8-4c6e-a302-b587f4fc5ef0\">Stk. 3.</span> 60 ECTS-point svarer til 1 års heltidsstudier.</p>\r\n<p class=\"Stk2\">\r\n   <span class=\"StkNr\" id=\"ide33a42e7-ea88-4ec5-89db-56f1f42669a7\">Stk. 4.</span> Uddannelse efter § 2, stk. 1, nr. 1-3, 5 og 6, kan tilrettelægges på heltid i op til 1 år.</p>\r\n<p class=\"Stk2\">\r\n   <span class=\"StkNr\" id=\"idc0ce3464-4abe-45ff-9140-e463231fed26\">Stk. 5.</span> Uddannelse efter § 2 kan tilrettelægges som fjernundervisning.</p>\r\n<p class=\"Stk2\">\r\n   <span class=\"StkNr\" id=\"id1ce4bef4-dda2-4df7-89fa-d9c42ceef0d5\">Stk. 6.</span> Er der ledige pladser på en heltidsuddannelse, kan universitetet efter reglerne om deltidsuddannelse (tompladsordningen) indskrive deltagere på enkeltfag eller afgrænsede dele af uddannelsen. Deltagere på tompladsordningen kan højst indskrives på enkeltfag eller afgrænsede dele af uddannelsen svarende til halvdelen af uddannelsens ECTS-point, heraf maksimalt 1 år tilrettelagt som heltidsuddannelse.</p>\r\n<p class=\"Paragraf\" id=\"id0d71902b-ad15-40ca-ae67-0630eff56b2b\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Enkeltfag er en fagligt afgrænset del af en forskningsbaseret uddannelse, hvortil der er knyttet en prøve, eksamen eller selvstændig bedømmelse i øvrigt.</p>\r\n<p class=\"Stk2\">\r\n   <span class=\"StkNr\" id=\"id05eadf5c-c67e-4e1d-9651-d35fc180c7d2\">Stk. 2.</span> Universitetet kan tilrettelægge et enkeltfag for deltagere med særlige forudsætninger med en kortere uddannelsestid end den normerede tid, men således at deltageren ved gennemførelse opnår samme antal ECTS-point.</p>\r\n<p class=\"Paragraf\" id=\"ide2acc7b6-2d0e-4d5c-86d6-a01c4ae0e4c5\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Fagspecifikke kurser er erhvervsrettede undervisningsforløb, som universitetet fastlægger på basis af de forskningsbaserede kompetencegivende uddannelser, som universitetet er godkendt til at udbyde, og som det modtager tilskud til. Kurserne skal bygge på elementer, som indgår i disse uddannelser. Nye uddannelseselementer, der i fremtiden vil indgå i de omfattede uddannelser, vil også kunne indgå i fagspecifikke kurser. Et kursus skal vare mindst 30 undervisningstimer fordelt over mindst 5 undervisningsdage. Kurset må højst vare 120 undervisningstimer.</p>\r\n<p class=\"Stk2\">\r\n   <span class=\"StkNr\" id=\"id09336f90-eb8b-4d98-be5f-da2a94cc81b9\">Stk. 2.</span> Fagspecifikke kurser skal være beskrevet i en kursusplan med angivelse af kursets mål, indhold, antal undervisningstimer og forudsætninger for deltagelse i kurset samt udvælgelseskriterier, i tilfælde af at universitetet ikke vil optage alle ansøgere.</p>\r\n<p class=\"Stk2\">\r\n   <span class=\"StkNr\" id=\"id90744ae6-33f6-4046-915a-7e361e19d2d7\">Stk. 3.</span> Fagspecifikke kurser skal afholdes i Danmark.</p>\r\n<p class=\"Kapitel\" id=\"id4af646d2-f1c3-4024-ac37-5e3ac0dd07cd\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Adgangskrav, indskrivning og frister</p>\r\n<p class=\"Paragraf\" id=\"id5c1d0ea5-85c7-4be1-a974-e75809f07a77\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Ved adgang til universitetets udbud af studieaktivitet efter deltidsreglerne gælder de adgangskrav, der finder anvendelse for optag på universitetets uddannelser tilrettelagt på heltid, medmindre andet følger af andre regler.</p>\r\n<p class=\"Stk2\">\r\n   <span class=\"StkNr\" id=\"idb8234efb-9520-4795-9983-ea71f1dec839\">Stk. 2.</span> Universitetet kan dispensere fra adgangskravene, hvis universitetet vurderer, at ansøgeren har de nødvendige faglige kvalifikationer.</p>\r\n<p class=\"Paragraf\" id=\"idfb416c8f-6088-4d3f-b084-041b41494885\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Universitetet kan fastsætte regler om, at eksamensbeviser m.v., der fremsendes ved ansøgning om optagelse og indskrivning på deltidsuddannelse, og som ikke er affattet på dansk, et andet nordisk sprog eller et eller flere andre sprog, som universitetet behersker, skal være vedlagt en oversættelse til ét af disse sprog. Regler om krav til oversættelse af eksamensbeviser m.v. offentliggøres på universitetets hjemmeside.</p>\r\n<p class=\"Paragraf\" id=\"idf1bfaba6-6818-4f8c-ad05-39a2c503be09\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Indskrivningen til deltidsuddannelse sker til et enkeltfag eller en uddannelse med dertil hørende eksamen el.lign. Har universitetet igangsat en uddannelsesaktivitet, har den studerende ret til at afslutte den påbegyndte aktivitet inden for det annoncerede tilrettelæggelsestidspunkt (begyndelses- og afslutningstidspunkt med det fastsatte antal ECTS-point).</p>\r\n<p class=\"Stk2\">\r\n   <span class=\"StkNr\" id=\"id3fb7bf4e-69ca-49ad-8a95-590217015ac6\">Stk. 2.</span> Uddannelsessøgende kan indskrive sig til flere deltidsuddannelser, enkeltfag og fagspecifikke kurser samtidig.</p>\r\n<p class=\"Stk2\">\r\n   <span class=\"StkNr\" id=\"id64c9ddf5-f3d2-4d18-bdac-04bbea855969\">Stk. 3.</span> Studerende ved en heltidsuddannelse kan ikke samtidig indskrive sig til et enkeltfag, der er en del af heltidsuddannelsen.</p>\r\n<p class=\"Stk2\">\r\n   <span class=\"StkNr\" id=\"ida35be4d1-23c1-494a-b8bc-19fd6e1cd40a\">Stk. 4.</span> Universitetet kan fastsætte, hvor lang tid den studerende må vente med at deltage i eksamen m.v. i et fag, efter at undervisningen i faget er afsluttet.</p>\r\n<p class=\"Paragraf\" id=\"id4e8fe800-8630-4fe1-b6ea-d4a0d44c3779\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Universitetet bestemmer selv, hvor mange studerende det vil optage, medmindre Uddannelses- og Forskningsstyrelsen fastsætter et årligt maksimumstal for optagelseskapaciteten.</p>\r\n<p class=\"Stk2\">\r\n   <span class=\"StkNr\" id=\"id12cde7d5-01fc-47e0-9643-cb4aa3b17775\">Stk. 2.</span> Kan universitetet af kapacitetsmæssige årsager ikke optage alle rettidigt tilmeldte ansøgere, skal optagelse ske efter kriterier, der på forhånd er fastsat af universitetet. Universitetet må alene anvende fagligt relevante kriterier samt tilmeldingstidspunkt som udvælgelseskriterier. Kriterierne skal være offentligt tilgængelige, fra det tidspunkt hvor universitetet annoncerer uddannelsesaktiviteten.</p>\r\n<p class=\"Paragraf\" id=\"id19f4239b-28d5-4d87-877b-9a42464a16d0\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Hvis en deltidsuddannelse eller væsentlige dele heraf udbydes på engelsk, skal ansøgeren inden studiestarten, dokumentere kundskaber i engelsk svarende til mindst engelsk på gymnasialt B-niveau. Universitetet kan fastsætte, at ansøgere skal bestå en særligt tilrettelagt prøve.</p>\r\n<p class=\"Stk2\">\r\n   <span class=\"StkNr\" id=\"id8acee2ee-ffe0-46b0-b986-69a1c91c0c13\">Stk. 2.</span> Krav til engelskkundskaber, herunder hvornår disse skal være dokumenteret, og hvilke krav der stilles til udenlandske eksamener, skal fremgå af universitetets hjemmeside. Skærpelser af krav til engelskkundskaber skal varsles med mindst 2 år. Det samme gælder for uddannelser, hvor der ikke tidligere har været krav om engelskkundskaber.</p>\r\n<p class=\"Paragraf\" id=\"idc674ae4f-55f0-4200-b759-851ab7917864\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Universitetet fastsætter frister for ansøgning om indskrivning og for betaling for deltagelse i undervisning.</p>\r\n<p class=\"Stk2\">\r\n   <span class=\"StkNr\" id=\"idf6ba1a01-112b-4f46-8f17-dc637d1c30b8\">Stk. 2.</span> Efter indskrivning på den relevante deltidsuddannelse, jf. § 2, er den studerende omfattet af de rettigheder og pligter, der følger af de regler, der gælder for studerende på den pågældende uddannelse på det pågældende universitet.</p>\r\n<p class=\"Stk2\">\r\n   <span class=\"StkNr\" id=\"id652f4603-6059-43b9-b3c9-d1b0e4ff3bd2\">Stk. 3.</span> Universitetet bringer indskrivningen til ophør, når den studerende har gennemført uddannelsen, eller når den studerende melder sig ud af uddannelsen.</p>\r\n<p class=\"Stk2\">\r\n   <span class=\"StkNr\" id=\"idbc2c1ee7-7bd5-4790-9efb-890e729063dc\">Stk. 4.</span> Universitetet kan bringe indskrivningen til ophør, når den studerende er afskåret fra at fortsætte uddannelsen som følge af</p>\r\n<p class=\"Liste1\">\r\n   <span class=\"Liste1Nr\" id=\"id295721bf-e64a-4e52-97d1-38cdbca8feca\">1)</span> reglerne for den pågældende uddannelse, herunder at den pågældende har opbrugt sine eksamensforsøg,</p>\r\n<p class=\"Liste1\">\r\n   <span class=\"Liste1Nr\" id=\"id21349922-c2a2-493f-9734-8ff9e53d8b17\">2)</span> udløbet af den periode, som deltagerbetalingen for uddannelsen omfatter, eller</p>\r\n<p class=\"Liste1\">\r\n   <span class=\"Liste1Nr\" id=\"idf252f0d2-091e-4b42-8330-622fbc5dc4d9\">3)</span> den pågældende er varigt bortvist fra universitetet efter regler fastsat af universitetet, jf. universitetslovens § 14, stk. 9.</p>\r\n<p class=\"Stk2\">\r\n   <span class=\"StkNr\" id=\"id5496c7f2-0a19-48ee-9e1e-29557896fb0d\">Stk. 5.</span> En studerende, der selv har meldt sig ud af uddannelsen, jf. stk. 3, eller hvis indskrivning er bragt til ophør, jf. stk. 4, kan efter universitets vurdering gives ret til at søge optagelse eller indskrivning på samme deltidsuddannelse. Ved vurderingen lægges vægt på den pågældendes faglige forudsætninger, hidtidige uddannelsesforløb og nuværende forudsætninger for at deltage i og gennemføre den søgte uddannelse. Gælder der særlige vilkår, skal universitetet meddele disse til den pågældende, samtidig med at der gives tilladelse til at søge.</p>\r\n<p class=\"Paragraf\" id=\"id2f93efe5-02fc-44ee-982b-7eb2f82dbbd5\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Universitetet kan efter ansøgningsfristens udløb undlade at igangsætte udbudt undervisning på grund af for ringe søgning eller særlige omstændigheder, hvis der er taget forbehold herom ved annonceringen, jf. dog § 9, stk. 1.</p>\r\n<p class=\"Paragraf\" id=\"id72cc91ec-b80a-45a7-8e09-a62c1893db80\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Den uddannelsessøgende har ret til at få udstedt bevis for bestået enkeltfag og til at få udstedt et samlet eksamensbevis for en uddannelse, hvis alle de eksamener, der indgår i uddannelsen, er bestået. Beviset udstedes af det universitet, hvor den sidste prøve er aflagt i henhold til de gældende regler herom.</p>\r\n<p class=\"Stk2\">\r\n   <span class=\"StkNr\" id=\"id6cfff796-aa49-429d-b31c-5c772730cc7a\">Stk. 2.</span> Den uddannelsessøgende har ret til at få udstedt en deklaration af et fagspecifikt kursus, som vedkommende har deltaget i. Universitetet informerer om muligheden herfor.</p>\r\n<p class=\"Stk2\">\r\n   <span class=\"StkNr\" id=\"id3ac5b21c-3ab3-46a9-8ce3-a2f403748624\">Stk. 3.</span> En deklaration efter stk. 2 skal som minimum indeholde følgende oplysninger</p>\r\n<p class=\"Liste1\">\r\n   <span class=\"Liste1Nr\" id=\"id9570eadd-fc6f-42af-8057-66ea6d0b1f78\">1)</span> kursusdeltagerens navn og CPR nr. eller anden tilsvarende entydig identifikation,</p>\r\n<p class=\"Liste1\">\r\n   <span class=\"Liste1Nr\" id=\"id1edcddcf-497d-4625-bb59-b2226a1d7e9d\">2)</span> dato for afviklingen af kurset,</p>\r\n<p class=\"Liste1\">\r\n   <span class=\"Liste1Nr\" id=\"idcf98a8df-1223-4c65-ae14-9293efd5dd69\">3)</span> kort beskrivelse af kursets indhold,</p>\r\n<p class=\"Liste1\">\r\n   <span class=\"Liste1Nr\" id=\"id1c434ecb-245a-4eac-a291-a5b4c9fedd1a\">4)</span> kursets læringsmål,</p>\r\n<p class=\"Liste1\">\r\n   <span class=\"Liste1Nr\" id=\"id4223f1a0-bfb2-4c17-9a33-b412beac63ef\">5)</span> anvendt litteratur,</p>\r\n<p class=\"Liste1\">\r\n   <span class=\"Liste1Nr\" id=\"id17ff2351-1982-4fb4-ad19-a2e333ce32f3\">6)</span> antal undervisningstimer,</p>\r\n<p class=\"Liste1\">\r\n   <span class=\"Liste1Nr\" id=\"id0ecfdb80-175a-4b1b-8d15-f291ef1767f1\">7)</span> anslået normering opgjort i ECTS-point,</p>\r\n<p class=\"Liste1\">\r\n   <span class=\"Liste1Nr\" id=\"ide835899b-9966-4ba0-9f78-72bdc6a185a2\">8)</span> forudsætninger for deltagelse,</p>\r\n<p class=\"Liste1\">\r\n   <span class=\"Liste1Nr\" id=\"id93306891-1897-49bb-a109-cc211cf7fb1c\">9)</span> hvilke elementer fra eksisterende uddannelser, det fagspecifikke kursus er baseret på og</p>\r\n<p class=\"Liste1\">\r\n   <span class=\"Liste1Nr\" id=\"id6fcd3e03-6309-463b-978a-716a57eee3ff\">10)</span> beskrivelse af eventuel prøve, eksamen eller dokumentation for aktiv kursusdeltagelse.</p>\r\n<p class=\"Kapitel\" id=\"id85035a54-4d80-4814-b310-ac9c6e08a6b3\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Deltagerbetaling</p>\r\n<p class=\"Paragraf\" id=\"id6c396aef-258f-459f-8259-59dc73e8f81d\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Universitetet opkræver betaling for deltagelse i undervisningen inkl. eksamen og anden bedømmelse. Betalingen omfatter det antal eksamensforsøg, der er mulighed for efter reglerne for den enkelte uddannelse, medmindre universitetet i vilkårene udtrykkeligt har fastsat, at betalingen kun omfatter et lavere antal, dog mindst to forsøg.</p>\r\n<p class=\"Stk2\">\r\n   <span class=\"StkNr\" id=\"idfa1589e9-c3b6-4199-a9b4-5370d7356396\">Stk. 2.</span> Universitetet skal udarbejde et beregningsgrundlag til brug ved fastsættelse af deltagerbetalingen. Uddannelses- og Forskningsstyrelsen kan indhente oplysninger om beregningsgrundlag.</p>\r\n<p class=\"Stk2\">\r\n   <span class=\"StkNr\" id=\"id9b37c6f4-65f9-47e5-bdd0-9f844dfb6379\">Stk. 3.</span> Universitetet opkræver deltagerbetaling for vejledning, uddannelsesplan samt afgangsprojekt i forbindelse med et fleksibelt forløb i henhold til lov om videregående uddannelse (videreuddannelsessystemet) for voksne.</p>\r\n<p class=\"Kapitel\" id=\"id2ad69d61-b5f7-4a87-806a-ac4e2620229c\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Tilskud</p>\r\n<p class=\"ParagrafGruppeOverskrift\">\r\n   <span>Tilskudsbetingelser</span>\r\n</p>\r\n<p class=\"Paragraf\" id=\"idcaf257f5-0229-4f98-aa64-2bb5969cffc9\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Følgende betingelser om deltagerbetaling, annoncering m.v. skal være opfyldt for, at universitetet kan få tilskud:</p>\r\n<p class=\"Liste1\">\r\n   <span class=\"Liste1Nr\" id=\"idf32c18ac-462c-40e5-967b-85d5fcb4bdce\">1)</span> Deltagerbetalingen er betalt mindst en gang halvårligt inden for frister, der fastsættes af Uddannelses- og Forskningsstyrelsen.</p>\r\n<p class=\"Liste1\">\r\n   <span class=\"Liste1Nr\" id=\"ida198ff13-0733-4735-9065-9c6711d56b25\">2)</span> Deltagerbetalingen er betalt med det fulde beløb for den periode, som deltagerbetalingen dækker.</p>\r\n<p class=\"Liste1\">\r\n   <span class=\"Liste1Nr\" id=\"idba13a7bd-5912-45d6-b6c7-7355b3be6bde\">3)</span> Deltagerbetalingen er den samme for alle deltagere i samme uddannelsesaktivitet, medmindre andet følger af andre regler, bortset fra tilfælde hvor der gives rabat til deltagere, der tilmelder sig til flere enkeltfag.</p>\r\n<p class=\"Liste1\">\r\n   <span class=\"Liste1Nr\" id=\"id1bd44d8a-65f4-4f29-a030-3c86727dc322\">4)</span> Universitetet modtager ikke andre offentlige driftstilskud, bortset fra tilskud fra EU og Nordisk Råd, til samme uddannelsesaktivitet.</p>\r\n<p class=\"Liste1\">\r\n   <span class=\"Liste1Nr\" id=\"id47a087e8-5d67-4f6f-a0e3-b459bfb89a00\">5)</span> Udbud af deltidsuddannelse er annonceret offentligt, og følgende oplysninger er offentligt tilgængelige på universitetets hjemmeside fra annonceringstidspunktet:</p>\r\n<p class=\"Liste2\">\r\n   <span class=\"Liste2Nr\" id=\"id2e3d7354-f36b-4085-8e86-59a1cd20a4d8\">a)</span> Uddannelsesaktivitetens navn eller benævnelse og eventuel uddannelseskode.</p>\r\n<p class=\"Liste2\">\r\n   <span class=\"Liste2Nr\" id=\"idce093153-3b3c-4ca7-8b93-6b15ee1e9d77\">b)</span> Afholdelsesform.</p>\r\n<p class=\"Liste2\">\r\n   <span class=\"Liste2Nr\" id=\"idad9b66f6-37ad-4659-82cb-10d53b3b0484\">c)</span> Sted.</p>\r\n<p class=\"Liste2\">\r\n   <span class=\"Liste2Nr\" id=\"id7485f9ae-d58c-464d-9b8e-7782b191b407\">d)</span> Tilmeldingsfrist.</p>\r\n<p class=\"Liste2\">\r\n   <span class=\"Liste2Nr\" id=\"id225389b1-ba36-42b3-9dd6-530587abcecf\">e)</span> Begyndelses- og afslutningstidspunkt, herunder tidspunkt for eventuel afsluttende eksamen eller prøve.</p>\r\n<p class=\"Liste2\">\r\n   <span class=\"Liste2Nr\" id=\"idd0aa2b5f-6224-41cd-92ca-3e7fe9a3f3ac\">f)</span> Eventuelle optagelsesbetingelser.</p>\r\n<p class=\"Liste2\">\r\n   <span class=\"Liste2Nr\" id=\"idfa2fc051-c76f-4994-a138-c0840d07c844\">g)</span> Antallet af ECTS-point, der følger af bekendtgørelse eller studieordning eller antallet af undervisningstimer for fagspecifikke kurser.</p>\r\n<p class=\"Liste2\">\r\n   <span class=\"Liste2Nr\" id=\"id046be814-2b84-45fd-bf39-46fab4c423d7\">h)</span> Oplysning om fravigelse af den normerede uddannelsestid, jf. § 5, stk. 2, med oplysning om den uddannelsestid, der træder i stedet for denne, og de forudsætninger hos deltagerne, dette nødvendiggør.</p>\r\n<p class=\"Liste2\">\r\n   <span class=\"Liste2Nr\" id=\"id64db788f-b293-4f29-9d28-c0a9c9ee5ee8\">i)</span> Deltagerbetalingens størrelse.</p>\r\n<p class=\"Liste2\">\r\n   <span class=\"Liste2Nr\" id=\"idd991fa4d-4bc8-4bf0-91c1-1313fdde1a58\">j)</span> For enkeltfagene oplysninger om, i hvilken uddannelse enkeltfaget indgår.</p>\r\n<p class=\"Liste1\">\r\n   <span class=\"Liste1Nr\" id=\"id9f7ea505-cd56-497c-8f98-c691ac1a7833\">6)</span> Uddannelsesaktiviteten er markedsført af universitetet som et selvstændigt tilbud, og deltagerbetalingen alene vedrører betaling herfor.</p>\r\n<p class=\"Paragraf\" id=\"id593ebdee-7fee-4531-a3b7-326056fda463\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Universitetets udbud af aktiviteter efter deltidsreglerne indberettes løbende til Undervisningsministeriet, uddannelsesguiden (www.ug.dk).</p>\r\n<p class=\"Stk2\">\r\n   <span class=\"StkNr\" id=\"id4ad9fe95-c2af-4cd9-8114-4a4ff2846ef0\">Stk. 2.</span> Indberetningen efter stk. 1 skal indeholde oplysninger om</p>\r\n<p class=\"Liste1\">\r\n   <span class=\"Liste1Nr\" id=\"idd8934d6e-af1c-44b1-ac94-badae3560ea0\">1)</span> udbudte uddannelser, enkeltfag og fagspecifikke kurser på det enkelte universitet, herunder udbudte tompladsordninger, omfattende uddannelsens eller fagets navn, indhold, varighed, eventuelle optagelsesbetingelser, deltagerbetalingens størrelse samt eventuelle støttemuligheder.</p>\r\n<p class=\"Liste1\">\r\n   <span class=\"Liste1Nr\" id=\"idef640d8a-6686-4bb7-a66e-dffc8dbf27b5\">2)</span> det enkelte universitets aktuelle udbud af hold (ved et hold forstås en gruppe studerende, der normalt undervises sammen i et fag eller på et fagspecifikt kursus gennem en på forhånd fastsat periode), herunder tid og sted for undervisningens gennemførelse, og</p>\r\n<p class=\"Liste1\">\r\n   <span class=\"Liste1Nr\" id=\"id60273011-552e-41c2-876c-2d8270753641\">3)</span> universitetets institutionsnummer, navn, adresse, kommune, telefonnummer, e-mailadresse og kontaktperson.</p>\r\n<p class=\"ParagrafGruppeOverskrift\">\r\n   <span>Andre tilskudsbestemmelser</span>\r\n</p>\r\n<p class=\"Paragraf\" id=\"id7c930c0b-08b3-47fb-9642-45b610bfc9da\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Antallet af årsstuderende beregnes ud fra antallet af betalende deltagere i uddannelsesaktiviteterne.</p>\r\n<p class=\"Stk2\">\r\n   <span class=\"StkNr\" id=\"id73289da1-7da5-4352-93fa-865b83e7fa90\">Stk. 2.</span> En årsstuderende svarer til en studerende, der har betalt for uddannelsesaktiviteter med et omfang på 60 ECTS-point, der svarer til 1 års heltidsstudier, jf. § 4, stk. 3. Hvis et enkeltfag er tilrettelagt i et tidsrum, der er kortere end den normerede uddannelsestid, jf. § 5, stk. 2, reduceres antallet af ECTS-point ved opgørelsen af årsstuderende ud fra forholdet mellem tilrettelæggelsestiden og den normerede uddannelsestid.</p>\r\n<p class=\"Stk2\">\r\n   <span class=\"StkNr\" id=\"id301a0631-bae1-410b-9d29-858e02cefb32\">Stk. 3.</span> Ved fagspecifikke kurser er den årsstuderende en studerende, der har betalt for undervisning i 1200 timer af mindst 45 minutters varighed.</p>\r\n<p class=\"Stk2\">\r\n   <span class=\"StkNr\" id=\"idd547585b-6ad9-40d5-9851-9575b4777791\">Stk. 4.</span> Når fagspecifikke kurser udbydes som fjernundervisning, fastsætter ministeriet, hvordan årsstuderende opgøres, før uddannelsesaktiviteten begynder.</p>\r\n<p class=\"Paragraf\" id=\"idbe3fbcd5-2e46-41d6-9793-2b636c8e4920\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> For delvist tilskud til deltidsuddannelse efter denne bekendtgørelse fastsættes taksterne på de årlige finanslove.</p>\r\n<p class=\"Stk2\">\r\n   <span class=\"StkNr\" id=\"idb18b2416-31aa-499e-93d9-554281a677f5\">Stk. 2.</span> For delvist tilskud til uddannelseselementer, vejledning, uddannelsesplan samt afgangsprojekter, der indgår i fleksible forløb under videreuddannelsessystemet for voksne, fastsættes taksterne på de årlige finanslove.</p>\r\n<p class=\"Paragraf\" id=\"idb51684e1-06f0-48ea-a123-fa6b5b844ae2\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> Uddannelses- og Forskningsstyrelsen kan kræve dokumentation for antallet af betalende deltagere.</p>\r\n<p class=\"Paragraf\" id=\"id6950e0d7-8749-4b18-8fbd-79fd479945c5\">\r\n   <span id=\"P21\">\r\n   </span>\r\n   <span class=\"ParagrafNr\" id=\"Par21\">§ 21.</span> Universitetet kan ikke få tilskud til egne ansattes deltagelse i universitetets fagspecifikke kurser.</p>\r\n<p class=\"Paragraf\" id=\"id0e1efd36-6dee-449b-b919-a98e40c47f0c\">\r\n   <span id=\"P22\">\r\n   </span>\r\n   <span class=\"ParagrafNr\" id=\"Par22\">§ 22.</span> Tilskud til fagspecifikke kurser udbetales for højst 30 undervisningstimer pr. 5 undervisningsdage.</p>\r\n<p class=\"Paragraf\" id=\"id6c2dec21-e269-452d-b48f-e16b670c44f2\">\r\n   <span id=\"P23\">\r\n   </span>\r\n   <span class=\"ParagrafNr\" id=\"Par23\">§ 23.</span> Tilskud til deltidsuddannelse skal indgå i universitetets regnskab og revideres i overensstemmelse med god offentlig revisionsskik efter de regler, der i øvrigt gælder for revision af universitetet.</p>\r\n<p class=\"Kapitel\" id=\"id4c0ba8e7-4030-4c48-8be0-72c4ca719869\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Eksamensregler og studieaktivitetskrav</p>\r\n<p class=\"Paragraf\" id=\"idfeb24d24-67d0-4641-92d3-96a024618762\">\r\n   <span id=\"P24\">\r\n   </span>\r\n   <span class=\"ParagrafNr\" id=\"Par24\">§ 24.</span> Bekendtgørelse om eksamen og prøver ved universitetsuddannelser finder anvendelse for universiteternes udbud på deltid, med de modifikationer der fremgår af nærværende bekendtgørelse.</p>\r\n<p class=\"Paragraf\" id=\"id9368249e-e2ef-4cda-9590-2ef98ab879fa\">\r\n   <span id=\"P25\">\r\n   </span>\r\n   <span class=\"ParagrafNr\" id=\"Par25\">§ 25.</span> Universitetet fastsætter interne regler om tilmelding til og framelding af eksamener og om adgangen til ny eksamen på grund af sygdom.</p>\r\n<p class=\"Paragraf\" id=\"ide7e67a12-58d5-4efb-9d19-3913e0ba65b2\">\r\n   <span id=\"P26\">\r\n   </span>\r\n   <span class=\"ParagrafNr\" id=\"Par26\">§ 26.</span> Eksamen i fag, der er udbudt efter deltidsbekendtgørelsen, skal bestås enkeltvist.</p>\r\n<p class=\"Paragraf\" id=\"idbafa519f-9516-4873-a698-448fdc4da226\">\r\n   <span id=\"P27\">\r\n   </span>\r\n   <span class=\"ParagrafNr\" id=\"Par27\">§ 27.</span> Universitetet kan godkende, at selvstuderende kan deltage i eksamen og anden bedømmelse, der indgår i udbudt deltidsuddannelse eller anden uddannelse på universitetet, uden at have deltaget i undervisningen, jf. dog stk. 3.</p>\r\n<p class=\"Stk2\">\r\n   <span class=\"StkNr\" id=\"id02913bb8-9ddf-4b03-ae18-cb5762a44245\">Stk. 2.</span> Universitetet kan fastsætte nærmere interne regler om selvstuderende og herunder bestemme, at eksamen og anden bedømmelse kan tilrettelægges særskilt for deltidsstuderende.</p>\r\n<p class=\"Stk2\">\r\n   <span class=\"StkNr\" id=\"id5cc48508-7ff9-4c26-9386-3760294e0b4b\">Stk. 3.</span> Selvstuderende kan ikke opnå flere eksamensforsøg end det antal, der følger af reglerne for den enkelte uddannelse.</p>\r\n<p class=\"Stk2\">\r\n   <span class=\"StkNr\" id=\"id597b444d-6f91-4c2f-8de5-f1c12660720b\">Stk. 4.</span> Universitetet opkræver betaling hos den selvstuderende for deltagelse i eksamen og anden bedømmelse.</p>\r\n<p class=\"ParagrafGruppeOverskrift\">\r\n   <span>Studieaktivitetskrav</span>\r\n</p>\r\n<p class=\"Paragraf\" id=\"idcc523540-cc14-4110-b49d-4a6062147799\">\r\n   <span id=\"P28\">\r\n   </span>\r\n   <span class=\"ParagrafNr\" id=\"Par28\">§ 28.</span> Bestemmelser om studieaktivitetskrav fastsat i bekendtgørelse om universitetsuddannelser tilrettelagt på heltid finder ikke anvendelse for studerende efter deltidsbekendtgørelsen.</p>\r\n<p class=\"Kapitel\" id=\"idcd43e195-e2db-4514-96a0-7da676eec261\">\r\n   <span id=\"K7\">\r\n   </span>\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Klageadgang</p>\r\n<p class=\"Paragraf\" id=\"idd5c47b68-d418-4a55-82f0-6393c5465a35\">\r\n   <span id=\"P29\">\r\n   </span>\r\n   <span class=\"ParagrafNr\" id=\"Par29\">§ 29.</span> Universitetets afgørelser efter denne bekendtgørelse kan indbringes for Uddannelses- og Forskningsstyrelsen, når klagen vedrører retlige spørgsmål. Fristen for indgivelse af klage er 2 uger fra den dag, afgørelsen er meddelt klageren.</p>\r\n<p class=\"Stk2\">\r\n   <span class=\"StkNr\" id=\"id32a1e9a7-02ba-48ce-af60-37171be8aa93\">Stk. 2.</span> Klagen indgives til universitetet, der afgiver en udtalelse. Klageren skal have lejlighed til at kommentere universitetets udtalelse inden for en frist af mindst 1 uge. Universitetet sender den samlede sag til behandling i styrelsen.</p>\r\n<p class=\"Kapitel\" id=\"id6fbcd509-a9da-49f5-b635-1269f1e2efdf\">\r\n   <span id=\"K8\">\r\n   </span>\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">Ikrafttræden</p>\r\n<p class=\"Paragraf\" id=\"id9915eb47-e996-48ad-8a32-2afde2ab9fb1\">\r\n   <span id=\"P30\">\r\n   </span>\r\n   <span class=\"ParagrafNr\" id=\"Par30\">§ 30.</span> Bekendtgørelsen træder i kraft den 1. september 2022.</p>\r\n<p class=\"Stk2\">\r\n   <span class=\"StkNr\" id=\"id7c59f0d5-8616-401a-af51-e38a6cbd8f8e\">Stk. 2.</span> Bekendtgørelse nr. 24 af 9. januar 2020 om deltidsuddannelse ved universiteterne (deltidsbekendtgørelsen) ophæves.</p><div class=\"Givet\" id=\"Givet\"><p class=\"Givet\" align=\"center\">Uddannelses- og Forskningsministeriet, den 1. december 2021</p><p class=\"Sign1\" align=\"center\">Niels Christian Beier</p><p class=\"Sign2\" align=\"right\">/ Charlotte Løchte</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "popularTitle": "Deltidsbekendtgørelsen",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/12/2021"
        },
        {
            "displayName": "Accession",
            "displayValue": "B20210227205"
        },
        {
            "displayName": "Entydig dokumentidentifikation",
            "displayValue": "CE001167"
        },
        {
            "displayName": "Dato for førstegangsindlæggelse",
            "displayValue": "04/12/2021"
        },
        {
            "displayName": "Dato for indlæggelse",
            "displayValue": "30/04/2022"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "2272"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "01/12/2021"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Uddannelses- og Forskningsstyrelsen"
        },
        {
            "displayName": "Ressortministeriets journalnummer",
            "displayValue": "Uddannelses- og Forskningsmin.,<br />Uddannelses- og Forskningsstyrelsen, jr.nr. 20/51893"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}