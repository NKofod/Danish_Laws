{
    "id": 88099,
    "title": "Skriftlig fremsættelse (24. november 2004) - L 127",
    "documentTypeId": "380",
    "isSagsforlobPeriodValid": true,
    "shortName": "2004/1 SF. L 127",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Skriftlig fremsættelse (24. november 2004)  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"PreTitel1\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n Justitsministeren  \r\n\r\n</B>  \r\n\r\n (Lene Espersen):  \r\n\r\n</P>  \r\n\r\n<P class=\"Tekst2\">  \r\n\r\n Herved tillader jeg mig for Folketinget at fremsætte:  \r\n\r\n</P>  \r\n\r\n<P class=\"Tekst2\">  \r\n\r\n<I>  \r\n\r\n Forslag til lov om  \r\n\r\n ændring af straffeloven og visse andre love (Berigelseskriminalitet rettet  \r\n\r\n mod  \r\n\r\n offentlige midler, kriminalitet i juridiske personer, klagebegrænsning og  \r\n\r\n hvidvaskning i spillekasinoer m.v.)  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Lovforslag nr. L 127).  \r\n\r\n</P>  \r\n\r\n<P class=\"NormalInd\">  \r\n\r\n Berigelseskriminalitet rettet mod offentlige midler kan  \r\n\r\n antage mange forskellige former. Der vil navnlig kunne være tale om  \r\n\r\n unddragelse  \r\n\r\n af forskellige former for skatter og afgifter, momsunddragelse, indsmugling  \r\n\r\n og  \r\n\r\n uberettiget modtagelse af forskellige former for offentlige tilskud, herunder  \r\n\r\n sociale ydelser.  \r\n\r\n</P>  \r\n\r\n<P class=\"NormalInd\">  \r\n\r\n Lovgivningen indeholder ikke i dag en samlet  \r\n\r\n straffebestemmelse, der omfatter alle former for berigelseskriminalitet  \r\n\r\n rettet  \r\n\r\n mod offentlige midler. I visse tilfælde straffes efter bestemmelser i  \r\n\r\n særlovgivningen, mens det i andre situationer er straffelovens bestemmelser  \r\n\r\n navnlig om bedrageri, der anvendes.  \r\n\r\n</P>  \r\n\r\n<P class=\"NormalInd\">  \r\n\r\n Den nuværende regulering indebærer, at tilfælde, hvor der  \r\n\r\n begås kriminalitet rettet mod offentlige midler, behandles efter forskellige  \r\n\r\n regler med forskellige strafferammer afhængigt af, hvilken type offentlige  \r\n\r\n midler det drejer sig om.  \r\n\r\n</P>  \r\n\r\n<P class=\"NormalInd\">  \r\n\r\n Et hovedformål med lovforslaget er at etablere en mere ensartet  \r\n\r\n strafferetlig beskyttelse mod berigelseskriminalitet rettet mod offentlige  \r\n\r\n midler. Denne del af lovforslaget bygger på betænkning nr. 1396/2001 fra  \r\n\r\n Justitsministeriets udvalg om økonomisk kriminalitet og datakriminalitet  \r\n\r\n (Brydensholt-udvalget).  \r\n\r\n</P>  \r\n\r\n<P class=\"NormalInd\">  \r\n\r\n Med lovforslaget indsættes en fælles overbygningsbestemmelse  \r\n\r\n i straffeloven, som skal omfatte alle grove tilfælde af svindel med  \r\n\r\n offentlige  \r\n\r\n midler. Herved sikres det, at den strafferetlige beskyttelse over for svig  \r\n\r\n rettet mod offentlige midler er den samme, uanset hvilken type midler der  \r\n\r\n svindles med i den konkrete sag.  \r\n\r\n</P>  \r\n\r\n<P class=\"NormalInd\">  \r\n\r\n Denne nye overbygningsbestemmelse skal kun finde anvendelse,  \r\n\r\n hvis der er tale om grove overtrædelser. Bestemmelsen skal endvidere kun  \r\n\r\n finde  \r\n\r\n anvendelse, hvis der i den særlovgivning, der nærmere regulerer forholdet, er  \r\n\r\n indsat en henvisning til straffelovens overbygningsbestemmelse. Det foreslås,  \r\n\r\n at strafferammen for overtrædelse heraf skal være fængsel indtil 8 år.  \r\n\r\n</P>  \r\n\r\n<P class=\"NormalInd\">  \r\n\r\n Med lovforslaget foreslås det desuden at ændre straffelovens  \r\n\r\n bestemmelse om EU-svig. Bestemmelsen regulerer i dag alene svig, der er  \r\n\r\n rettet  \r\n\r\n mod EU-midler eller midler, som består af både EU-midler og nationale midler.  \r\n\r\n Med henblik på at ligestille den strafferetlige beskyttelse af offentlige  \r\n\r\n midler, uanset om disse stammer fra EU eller fra danske myndigheder,  \r\n\r\n indeholder  \r\n\r\n lovforslaget en udvidelse af bestemmelsen, således at den også kommer til at  \r\n\r\n omfatte svig med nationale midler.  \r\n\r\n</P>  \r\n\r\n<P class=\"NormalInd\">  \r\n\r\n Efter lovforslaget skal denne bestemmelse kun finde  \r\n\r\n anvendelse i tilfælde, hvor der ikke i den relevante særlovgivning på området  \r\n\r\n er en tilsvarende strafferetlig regulering, således at særlovgivningen i sig  \r\n\r\n selv indeholder en fornøden strafferetlig beskyttelse.  \r\n\r\n</P>  \r\n\r\n<P class=\"NormalInd\">  \r\n\r\n Strafferammen for overtrædelse af bestemmelsen skal efter  \r\n\r\n forslaget være bøde eller fængsel indtil 1 år og 6 måneder. Er der tale om  \r\n\r\n særlig grove overtrædelser, kan forholdet henføres til den nye fælles  \r\n\r\n overbygningsbestemmelse med en strafferamme på fængsel indtil 8 år.  \r\n\r\n</P>  \r\n\r\n<P class=\"NormalInd\">  \r\n\r\n For det andet indeholder lovforslaget visse ændringer i  \r\n\r\n straffelovens bestemmelser om kriminalitet i tilknytning til juridiske  \r\n\r\n personer. Denne del af lovforslaget bygger på betænkning 1415/2002 fra  \r\n\r\n Brydensholt-udvalget og tager sigte på at etablere en forbedret strafferetlig  \r\n\r\n beskyttelse mod kriminalitet vedrørende bl.a. juridiske personers  \r\n\r\n kapitalforhold,  \r\n\r\n regnskabsaflæggelse m.v.  \r\n\r\n</P>  \r\n\r\n<P class=\"NormalInd\">  \r\n\r\n Det foreslås, at der i straffeloven indsættes en  \r\n\r\n overbygningsbestemmelse for grove overtrædelser af særlovgivning om visse  \r\n\r\n nærmere angivne forhold angående juridiske personer. Den foreslåede  \r\n\r\n bestemmelse  \r\n\r\n omfatter bl.a. tilfælde, hvor der udspredes urigtige eller vildledende  \r\n\r\n oplysninger, der kan påvirke prisen på værdipapirer, eller som indgår i bl.a.  \r\n\r\n lovpligtige regnskaber.  \r\n\r\n</P>  \r\n\r\n<P class=\"NormalInd\">  \r\n\r\n Lovforslaget indeholder desuden et forslag om ændring af  \r\n\r\n straffelovens nuværende bestemmelse om visse regnskabsforbrydelser.  \r\n\r\n Bestemmelsen foreslås ændret i overensstemmelse med systematikken i den  \r\n\r\n gældende bogføringslov, og således at overtrædelse af bogføringslovens regler  \r\n\r\n om bl.a. edb-bogføring med sikkerhed bliver omfattet af bestemmelsen.  \r\n\r\n</P>  \r\n\r\n<P class=\"NormalInd\">  \r\n\r\n Derudover indeholder lovforslaget visse ændringer af regler  \r\n\r\n om klageadgang til justitsministeren.  \r\n\r\n</P>  \r\n\r\n<P class=\"NormalInd\">  \r\n\r\n Lovforslaget indebærer for det første, at klager over de  \r\n\r\n afgørelser, som Rigspolitichefen træffer i sin egenskab af central  \r\n\r\n ansættelses-  \r\n\r\n og personalemyndighed for politiets ikke-juridiske personale, ikke skal kunne  \r\n\r\n påklages til justitsministeren. Der skal dog fortsat være mulighed for rekurs  \r\n\r\n til ministeren i sager om disciplinærforfølgning og i andre sager, hvor der  \r\n\r\n er  \r\n\r\n truffet afgørelse om afsked. For det andet foreslås det, at det ikke længere  \r\n\r\n skal være muligt at klage til justitsministeren over afgørelser om erstatning  \r\n\r\n i  \r\n\r\n anledning af strafferetlig forfølgning, som efter de gældende regler træffes  \r\n\r\n af  \r\n\r\n Rigsadvokaten som 1. instans. Samtidig foreslås en ændring af  \r\n\r\n kompetencefordelingen  \r\n\r\n mellem statsadvokaterne og Rigsadvokaten, således at statsadvokaterne som  \r\n\r\n udgangspunkt tillægges kompetencen til at træffe afgørelse i 1. instans i  \r\n\r\n alle  \r\n\r\n sager om erstatning i anledning af strafferetlig forfølgning.  \r\n\r\n</P>  \r\n\r\n<P class=\"NormalInd\">  \r\n\r\n Endelig indeholder lovforslaget visse ændringer i lov om  \r\n\r\n spillekasinoer. Formålet med denne del af lovforslaget er at gennemføre  \r\n\r\n Europa-Parlamentets og Rådets 2. hvidvaskningsdirektiv for så vidt angår  \r\n\r\n spillekasinoer. Dette indebærer bl.a., at dokumenter og registreringer  \r\n\r\n vedrørende  \r\n\r\n transaktioner i spillekasinoer skal opbevares i mindst 5 år, og at  \r\n\r\n kasinopersonalets pligt til at være opmærksom på transaktioner, som kan have  \r\n\r\n tilknytning til hvidvaskning af penge, skærpes.  \r\n\r\n</P>  \r\n\r\n<P class=\"NormalInd\">  \r\n\r\n Idet jeg i øvrigt henviser til lovforslaget og de ledsagende  \r\n\r\n bemærkninger, skal jeg hermed anbefale lovforslaget til Det Høje Tings  \r\n\r\n velvillige behandling.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2004/1 LF 127",
            "stateLabel": "Bortfaldet",
            "references": [
                {
                    "shortName": "2004/1 SF. L 127",
                    "title": "Skriftlig fremsættelse (24. november 2004) - L 127",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 88099,
                    "eliUri": "/eli/ft/20041XX00133",
                    "externalLink": ""
                },
                {
                    "shortName": "2004/1 LSF 127",
                    "title": "Forslag til Lov om ændring af straffeloven og visse andre love\\n(Berigelseskriminalitet rettet mod offentlige midler, kriminalitet i juridiske personer, klagebegrænsning og hvidvaskning i spillekasinoer mv.)1)",
                    "presentationName": "Lovforslag som fremsat",
                    "documentTypeId": 400,
                    "documentId": 88098,
                    "eliUri": "/eli/ft/200412L00127",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20041/lovforslag/l127/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "24/11/2004"
        },
        {
            "displayName": "Accession",
            "displayValue": "20041XX00133"
        },
        {
            "displayName": "Entydig dokumentidentifikation",
            "displayValue": "AA002674"
        },
        {
            "displayName": "Dato for førstegangsindlæggelse",
            "displayValue": "24/11/2004"
        },
        {
            "displayName": "Dato for indlæggelse",
            "displayValue": "24/11/2004"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 127"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}