{
    "id": 110333,
    "title": "1988 LSF 86   FORSLAG TIL LOV OM ÆNDRING AF LOV OM BØRNETILSKUD OG FORSKUDSVIS   UDBETALING AF BØRNEBIDRAG OG LOV OM EN BØRNEFAMILIEYDELSE ",
    "documentTypeId": "400",
    "isSagsforlobPeriodValid": false,
    "shortName": "1988/1 LSF 86",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 86 </P>  \r\n\r\n<P></P>  \r\n\r\n<P>Forslag til Lov om ændring af lov om børnetilskud og forskudsvis  \r\n\r\n udbetaling af børnebidrag og lov om en børnefamilieydelse </P>  \r\n\r\n<P></P>  \r\n\r\n<P>Fremsat af Agerschou (SF) Carsten Andersen (SF) Birthe Hansen (SF) Inger  \r\n\r\n Harms (SF) Ebba Strange (SF) </P>  \r\n\r\n<P></P>  \r\n\r\n<P>den 10. november 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov nr. 350 af 4. juni 1986 om børnetilskud og forskudsvis udbetaling af  \r\n\r\n børnebidrag, som ændret ved lov nr. 948 af 23. december 1986, foretages  \r\n\r\n følgende ændring: </P>  \r\n\r\n<P>1. I <I>§ 5, stk. 1, nr. 4,</I> udgår ordene &#187;eller i øvrigt  \r\n\r\n forsørges af offentlige midler&#171;. </P>  \r\n\r\n<P>§ 2 </P>  \r\n\r\n<P>I lov nr. 147 af 19. marts 1986 om en børnefamilieydelse foretages  \r\n\r\n følgende ændring: </P>  \r\n\r\n<P>1. I <I>§ 2, nr. 4,</I> udgår ordene &#187;eller i øvrigt forsørges af  \r\n\r\n offentlige midler&#171;. </P>  \r\n\r\n<P>Bemærkninger til lovforslaget </P>  \r\n\r\n<P>Lovforslaget er en genfremsættelse af to i folketingsåret 1987-88 (1.  \r\n\r\n samling) den 10. februar 1988 fremsatte lovforslag (L 205 og L 206), se  \r\n\r\n Folketingstidende 1987-88 (1. samling) forhandlingerne sp. 6176, 7330 og 7331  \r\n\r\n samt Tillæg A sp. 4011 og 4015. Lovforslagene nåede ikke at blive  \r\n\r\n færdigbehandlede. </P>  \r\n\r\n<P>I børnetilskudslovens § 5, stk. 1, er opregnet en række betingelser for at  \r\n\r\n opnå børnetilskud. Tilsvarende betingelser gælder for ret til forskudsvis  \r\n\r\n udbetaling af børnebidrag samt børnefamilieydelse. Blandt disse betingelser  \r\n\r\n er, at barnet ikke er anbragt uden for hjemmet efter bistandsloven, ikke  \r\n\r\n sammen med en indehaver af forældremyndigheden er optaget i en  \r\n\r\n døgnforanstaltning efter bistandsloven eller i øvrigt forsørges af offentlige  \r\n\r\n midler. Forslagsstillerne mener, at de nævnte betingelser generelt er  \r\n\r\n diskutable, men hensigten med dette lovforslag er kun at fjerne den  \r\n\r\n bestemmelse, der betyder, at familier med langtidssyge børn mister retten til  \r\n\r\n børneydelser. Det fremgår bl.a. af Sikringsstyrelsens vejledning om  \r\n\r\n bestemmelsen, at hvis et sygehusophold for et barn påregnes at blive af  \r\n\r\n længere varighed, efter praksis mere end ca. 2 måneder, anses barnet for  \r\n\r\n forsørget af det offentlige under hele indlæggelsen, og så bliver alle  \r\n\r\n børneydelser inddraget. </P>  \r\n\r\n<P>Konsekvensen er, at en enlig forsørger med et barn, der bliver indlagt i  \r\n\r\n længere tid på et sygehus, kan risikere at miste i alt 4.847 kr. for et  \r\n\r\n kvartal i form af manglende børnetilskud, forskudsvis udbetaling af  \r\n\r\n børnebidrag og børnefamilieydelse. Forslagsstillerne er vidende om, at det  \r\n\r\n faktisk er sket. Reglerne er oven i købet sådan, at retten til at modtage  \r\n\r\n tilskud skal være opfyldt ved begynelsen af det første døgn i kvartalet. Det  \r\n\r\n medfører, at hvis barnet f.eks. bliver udskrevet det tredje døgn i kvartalet,  \r\n\r\n så er ydelserne for perioden alligevel forsvundet. </P>  \r\n\r\n<P>Filosofien bag bestemmelsen er rimeligvis at undgå  \r\n\r\n &#187;dobbeltforsørgelse&#171; - et begreb, der kan udsættes for meget  \r\n\r\n juridisk spidsfindighed - jf. debatten, der fandt sted for godt et år siden  \r\n\r\n under behandlingen af et lovforslag om ændring af lov om social bistand (L  \r\n\r\n 75) i folketingsåret 1987-88 (1. samling), se Folketingstidende 1987-88 (1.  \r\n\r\n samling) forhandlingerne sp. 2432, 3849 og 4224, samt tillæg A sp. 1523,  \r\n\r\n tillæg B sp. 257 og tillæg C sp. 145. Men ikke engang denne diskutable  \r\n\r\n filosofi holder i forbindelse med børns indlæggelse på hospital. Her modtager  \r\n\r\n barnet kun kost, men børneydelserne er beregnet til mange andre udgifter som  \r\n\r\n f.eks. tøj, kontingenter, eventuelt daginstitutionsbetaling m.v., og i øvrigt  \r\n\r\n indgår beløbene naturligvis i familiens almindelige økonomi. Selv om dette  \r\n\r\n ikke var tilfældet, ville forslagsstillerne alligevel være imod bestemmelsen,  \r\n\r\n fordi der, hvordan man end vender og drejer det, er tale om en slags  \r\n\r\n brugerbetaling for sygehusophold. Hertil kommer det urimelige i, at familier  \r\n\r\n med langtidssyge børn oven i dette problem også skal have økonomiske  \r\n\r\n problemer. </P>  \r\n\r\n<P>Under udvalgsarbejdet i foråret 1988 af L 205 fremgik det, at bestemmelsen  \r\n\r\n bliver brugt i beskedent omfang. Det fremgik yderligere, at børneydelser til  \r\n\r\n børn, der indlægges for psykiatriske lidelser, inddrages i lidt større omfang  \r\n\r\n end ydelser til børn, der indlægges med somatiske lidelser. Dette forhold er  \r\n\r\n et yderligere argument for at afskaffe reglerne. </P>  \r\n\r\n<P>Af ovennævnte grunde foreslås bestemmelserne fjernet. De økonomiske  \r\n\r\n konsekvenser vil være helt beskedne, dels fordi det er relativt få børn, der  \r\n\r\n er langtidsindlagte, dels på grund af den hidtidige praksis. </P>  \r\n\r\n<P>Lovforslaget indebærer, at man heller ikke mister retten til børneydelser  \r\n\r\n ved visse andre former for ophold uden for hjemmet som f.eks. på en  \r\n\r\n observationsskole. Det er fuldt bevidst, da forældre også i disse tilfælde  \r\n\r\n stadig afholder udgifter, der har sammenhæng med børnene. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198812K00086"
        },
        {
            "displayName": "Entydig dokumentidentifikation",
            "displayValue": "CL004209"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "86"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}