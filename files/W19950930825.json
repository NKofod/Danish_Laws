{
    "id": 157099,
    "title": "Ankestyrelsens principafgørelse O-60-95 om nødvendige uddannelsesbetingede udgifter - rammebeløb - attesteret bogliste - revalidering",
    "documentTypeId": "240",
    "isSagsforlobPeriodValid": true,
    "shortName": "KEN nr 9308 af 15/05/1995",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-60-95 om nødvendige uddannelsesbetingede udgifter - rammebeløb - attesteret bogliste - revalidering</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Udgifter til bøger og materialer udbetales på grundlag af en af uddannelsesstedet attesteret liste over nødvendigt undervisningsmateriale. Udgifterne kan ikke begrænses til et af kommunen fastsat rammebeløb.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 1024 af 13. december 1994 - § 43</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning nr. 211 af 30. november 1994 om hjælp efter bistandslovens kapitel 10 (§§ 43-45) - pkt. 47</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sagen drejede sig om en 32-årig tømrer, som på grund af en ryglidelse havde fået bevilget revalideringshjælp til en uddannelse til bygningskonstruktør. I de første 2 år fik han uddannelsesydelse fra arbejdsløshedskassen, hvorfor han fik hjælp til de uddannelsesbetingede udgifter efter bistandslovens § 43, stk. 7, mens han i det sidste 1 1/2 år af uddannelsen skulle have hjælp efter § 43, stk. 2.</p>\r\n<p>Hvad angik størrelsen af de uddannelsesbetingede udgifter, blev det fra uddannelsesstedet oplyst, at man ikke havde en egentlig bogliste, men man gik ud fra et rammebeløb på 5.000 kr. til 1. semester og 2.500 kr. til de følgende semestre. Kommunen bevilgede herefter hjælp til de uddannelsesbetingede udgifter i overensstemmelse med rammebeløbene.</p>\r\n<p>Skolen fremsendte senere en bogliste, som var underskrevet af de enkelte faglærere og skolens inspektør. Ifølge denne liste skulle der i 1. semester anvendes knap 10.000 kr. på bøger og materialer. Kommunen ville dog ikke ændre den tidligere trufne afgørelse.</p>\r\n<p>Nævnet tiltrådte kommunens afgørelse, idet nævnet ikke fandt grundlag for at tilsidesætte kommunens skøn vedrørende omfanget af det ansøgtes rimelighed og nødvendighed.</p>\r\n<p>Sagen blev behandlet i principielt møde med henblik på afklaring af, hvad der er nødvendige og rimelige uddannelsesudgifter, herunder om bevilling af uddannelsesudgifter kan ske i henhold til et rammebeløb.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen ændrede nævnets afgørelse således, at ansøger var berettiget til hjælp til den af skolen attesterede liste, opgjort til 9.625,50 kr., over nødvendige bøger og materialer.</p>\r\n<p>Ankestyrelsen fandt således ikke, at der havde været hjemmel til at begrænse hjælp til særlige uddannelsesudgifter efter § 43, stk. 7, og opgjort som anført i punkt 47, nr. 4, i vejledningen ved at yde et rammebeløb på 5.000 kr. der var mindre end det opgjorte, attesterede behov.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19950930825"
        },
        {
            "displayName": "Entydig dokumentidentifikation",
            "displayValue": "BS009889"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9308"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "15/05/1995"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20724-94"
        },
        {
            "displayName": "Stikord",
            "displayValue": "O-60-95"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}