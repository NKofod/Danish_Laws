{
    "id": 126497,
    "title": "Forseelser, ikke oplyst om indtjening ved boksekampe og kontrakt hos [navn udeladt], refusion",
    "documentTypeId": "240",
    "isSagsforlobPeriodValid": true,
    "shortName": "KEN nr 10273 af 27/11/2008",
    "documentHtml": "<div class=\"bjelke\">Den fulde tekst</div><p class=\"Titel2\">Forseelser, ikke oplyst om indtjening ved boksekampe og kontrakt hos [navn udeladt], refusion</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>A-kassen godkendte medlemmets ansøgning om dagpenge den 1. august 2005.</div>\r\n        </p>\r\n        <p class=\"Tekst2\">\r\n          <div>Medlemmet modtog dagpenge fra den 4. maj 2005.</div>\r\n        </p>\r\n        <p class=\"Tekst2\">\r\n          <div>Medlemmet deltog i en 6 måneders samtale hos a-kassen den 29. november 2005. Det aftales her, at medlemmet skulle indsende et jobsøgningsskema.</div>\r\n        </p>\r\n        <p class=\"Tekst2\">\r\n          <div>Den 13. december 2005 havde medlemmet ikke indsendt jobsøgningsskemaet, hvorfor sagen blev forelagt a-kassens hovedkontor på grund af tvivl om rådigheden.</div>\r\n        </p>\r\n        <p class=\"Tekst2\">\r\n          <div>A-kassen sendte den 19. maj 2006 brev til medlemmet. Det fremgik heraf, at a-kassen under behandlingen af medlemmets rådighedssag var blevet opmærksom på, at medlemmet havde en aktiv karriere som professionel bokser, og at medlemmet havde bokset kampe i udlandet.</div>\r\n        </p>\r\n        <p class=\"Tekst2\">\r\n          <div>A-kassen traf herefter afgørelse om tilbagebetaling og karantæne for svig.</div>\r\n        </p>\r\n        <p class=\"Tekst2\">\r\n          <div>Arbejdsdirektoratet ændrede a-kassens sanktion til alene at være uagtsomhed.</div>\r\n        </p>\r\n        <p class=\"Tekst2\">\r\n          <div>Ankenævnet lagde vægt på, at medlemmet var vejledt om udfyldelse af dagpengekort og retten til dagpenge, og at medlemmet til trods for, at det af dagpengekortene fremgik, at al arbejde skulle oplyses, havde skrevet 0 i periode, hvor medlemmet arbejdede og modtog honorar for boksekampe.</div>\r\n        </p>\r\n        <p class=\"Tekst2\">\r\n          <div>Ankenævnet lagde videre vægt på, at medlemmet ej heller oplyste om ophold i udlandet, til trods for, det også af vejledningen til dagpengekortene fremgik, at man skulle oplyse om ophold i udlandet.</div>\r\n        </p>\r\n        <p class=\"Tekst2\">\r\n          <div>Endvidere havde medlemmet skrevet under på tro og love, at oplysningerne på dagpengekortene var korrekte.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at det måtte have stået medlemmet klart, at han skulle oplyse om alle indtægter/aktiviteter og ophold i udlandet, og at medlemmet måtte vide, at han ikke var berettiget til ydelser, når han arbejdede, og når han var i udlandet.</div>\r\n        </p>\r\n        <p class=\"Tekst2\">\r\n          <div>Ankenævnet fandt herefter, at medlemmet havde handlet svigagtigt og skulle have en effektiv karantæne på 962 timer.</div>\r\n        </p>\r\n      </div>\r\n      <p class=\"TekstV\">Ankenævnet har behandlet a-kassens klage på møde den 27. november 2008.</p>\r\n      <p class=\"TekstV\">Nævnet traf denne</p>\r\n      <p class=\"TekstV\">A F G Ø R E L S E</p>\r\n      <p class=\"TekstV\">X anses for at have handlet svigagtigt og skal som følge heraf have en effektiv karantæne på 962 timer for svig.</p>\r\n      <p class=\"TekstV\">Ankenævnet ændrer således Arbejdsdirektoratets afgørelse af den 2. april 2008, vedrørende spørgsmålet om uagtsomhed og sanktion.</p>\r\n      <p class=\"TekstV\">B E G R U N D E L S E</p>\r\n      <p class=\"TekstV\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> a-kassen den 1. august 2005 godkendte Xs ansøgning om dagpenge,</p>\r\n        <p class=\"Liste1\"><span class=\"Liste1Nr\" id=\"\">–</span> X ansøgte og modtog dagpenge i perioden den 4. maj 2005 til den 23. april 2006,</p>\r\n        <p class=\"Liste1\"><span class=\"Liste1Nr\" id=\"\">–</span> X boksede henholdsvis den 30. september 2005 i A, den 14. januar 2006 i B og den 28. januar 2006 i C i USA,</p>\r\n        <p class=\"Liste1\"><span class=\"Liste1Nr\" id=\"\">–</span> X på dagpengekortene har skrevet 0, og dermed ikke oplyst om indtægterne ved boksningen, og ej heller oplyst om udrejse/ophold i udlandet, og</p>\r\n        <p class=\"Liste1\"><span class=\"Liste1Nr\" id=\"\">–</span> X på tro og love har skrevet under på, at oplysningerne på dagpengekortene var korrekte.</p>\r\n      </p>\r\n      <p class=\"TekstV\">Ankenævnet har videre lagt til grund, at Arbejdsdirektoratet har truffet afgørelse om, at X ikke anses for at have stået til rådighed for arbejdsmarkedet i perioden den 4. maj 2005 til den 23. april 2006, og at X herefter ikke har været berettiget til at modtage dagpengeydelser i perioden. X skal derefter tilbagebetale de med urette modtagne ydelser, og have en effektiv karantæne på 37 timer for uagtsomhed.</p>\r\n      <p class=\"TekstV\">Ifølge lovgivningen skal et medlem, der har gjort sig skyldig i svig over for a-kassen gennemgå en effektiv karantæne på højst 962 timer.</p>\r\n      <p class=\"TekstV\">For at et forhold anses for svig, skal der være tale om en forsætlig handling. Der er tale om en forsætlig handling, når et medlem ved eller anser det for overvejende sandsynligt, at de urigtige oplysninger, medlemmet har givet til a-kassen, eller de oplysninger, som medlemmet har undladt at give til a-kassen, kan medføre, at medlemmet får en ydelse fra a-kassen med urette.</p>\r\n      <p class=\"TekstV\">Af vejledningen til dagpengekortene fremgår, at et medlem har pligt til at oplyse om et hvert forhold, der har betydning for bedømmelsen af retten til dagpenge, herunder arbejde og lønindtægter. Det fremgår af dagpengekortene, at alt arbejde skal oplyses, samt at ophold i udlandet skal oplyses. Endvidere fremgår det, at man på tro og love skriver under på, at oplysningerne på dagpengekortene er korrekte.</p>\r\n      <p class=\"TekstV\">Ankenævnet har lagt vægt på, at X til trods for, at det af dagpengekortene fremgik at alt arbejde skal oplyses, har skrevet 0 på dagpengekortene i perioder, hvor X har arbejdet/modtaget honorar for boksekampe.</p>\r\n      <p class=\"TekstV\">Ankenævnet har videre lagt vægt på, at X ej heller har oplyst om ophold i udlandet, til trods for, det også af vejledningen til dagpengekortene fremgår, at man skal oplyse om ophold i udlandet.</p>\r\n      <p class=\"TekstV\">X har således udfyldt dagpengekortet med 0 og ikke oplyst om ophold i udlandet, samtidig med X har skrevet under på, at oplysningerne på dagpengekortene var korrekte.</p>\r\n      <p class=\"TekstV\">Ankenævnet finder, det må have stået X klart, at han skulle oplyse om alle indtægter/aktiviteter og ophold i udlandet, og at X måtte vide, at han ikke var berettiget til ydelser, når han arbejdede, og når han var i udlandet.</p>\r\n      <p class=\"TekstV\">Ankenævnet finder herefter, at X har handlet svigagtigt og skal have en effektiv karantæne på 962 timer.</p>\r\n      <p class=\"TekstV\">Det faktum at X tidligere har arbejdet mere end fuldtid som selvstændig og samtidig bokset, kan ikke føre til en ændret vurdering, da det af vejledningen til dagpengekortene, som anvendes af såvel lønmodtagere som selvstændigerhvervsdrivende, fremgår, at der skal oplyses om alle indtægter og ophold i udlandet.</p>\r\n      <p class=\"TekstV\">Beregningen af den effektive karantæne foretages ud fra det af a-kassen opgjorte tilbagebetalingsbeløb. Det vil sige 160.616 kr. divideret med omregningssatsen (for 2006 var denne 173,24) gange 3,5, hvilket i dette tilfælde svarer til, at X skal have en effektiv karantæne for svig på i alt 3245 timer.</p>\r\n      <p class=\"TekstV\">Der kan dog efter reglerne alene pålægges en karantæne på i alt 962 timer</p>\r\n      <p class=\"TekstV\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 87, stk. 1-2 i lov om arbejdsløshedsforsikring mv., jf. lovbekendtgørelse nr. 874 af 11. september 2005, og</p>\r\n        <p class=\"Liste1\"><span class=\"Liste1Nr\" id=\"\">–</span> § 1, § 3 og § 5 i Arbejdsdirektoratets bekendtgørelse nr. 470 af 4. juni 2003 om sanktion til medlemmer af en arbejdsløshedskasse.</p>\r\n      </p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"TekstV\">På ankenævnets vegne</p>\r\n      <p class=\"TekstV\">xx</p>\r\n      <p class=\"TekstV\">fuldmægtig</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">Medlemmet</p>\r\n      <p class=\"TekstV\">Arbejdsdirektoratet</p>\r\n      <p class=\"TekstV\"><span class=\"Bold\">Regler</span></p>\r\n      <p class=\"TekstV\"><span class=\"Bold\">Lov om arbejdsløshedsforsikring mv., jf. lovbekendtgørelse nr. 874 af 11. september 2005</span></p>\r\n      <p class=\"TekstV\"><span class=\"Bold\">§ 87.</span> Har et medlem gjort sig skyldig i svig eller forsøg på svig over for kassen, kan direktøren for Arbejdsdirektoratet bestemme, at medlemmet skal gennemgå en effektiv karantæne på mindst 74 og højst 962 timer. Hvis beløbet, der er udbetalt eller søgt udbetalt med urette, højst svarer til 5 gange dagpengenes højeste beløb for en uge, jf. § 47, træffer arbejdsløshedskassen dog afgørelse. Er medlemmet tidligere pålagt en sanktion for svig, kan direktøren bestemme, at pågældende slettes som medlem af kassen, hvis den seneste forseelse er begået mindre end 5 år efter den første administrative afgørelse i den tidligere sag. Et medlem, som slettes af kassen, kan genoptages som nyt medlem.</p>\r\n      <p class=\"TekstV\"><span class=\"Italic\">Stk. 2.</span> Har et medlem gjort sig skyldig i anden forseelse over for kassen, kan kassen bestemme, at medlemmet skal gennemgå en effektiv karantæne på højst 37 timer.</p>\r\n      <p class=\"TekstV\">...</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 470 af 4. juni 2003 om sanktion til medlemmer af en arbejdsløshedskasse</span></p>\r\n      <p class=\"TekstV\"><span class=\"Bold\">§ 1.</span> Denne bekendtgørelse skal bruges, når et medlem eller et tidligere medlem af en a-kasse ved svig med urette har beholdt, har fået eller har forsøgt at få udbetalt en ydelse fra a-kassen. Den skal også bruges, når et medlem eller et tidligere medlem ved uagtsomhed med urette har beholdt eller har fået udbetalt en ydelse fra a-kassen. Bekendtgørelsen bruges ikke på VEU-godtgørelse.</p>\r\n      <p class=\"TekstV\"><span class=\"Italic\">Stk. 2.</span> Bekendtgørelsen skal også bruges, når et medlem med rette har fået ydelsen, men forudsætningerne for udbetalingen senere brister, og medlemmet ved svig eller uagtsomhed beholder ydelsen.</p>\r\n      <p class=\"TekstV\"><span class=\"Italic\">Stk. 3.</span> Bekendtgørelsens §§ 3-8 skal også bruges, når et medlem ved svig eller uagtsomhed med urette har fået udbetalt dagpenge efter artikel 69 i forordning (EØF) nr. 1408/71.</p>\r\n      <p class=\"TekstV\"><span class=\"Bold\">§ 3.</span> Sanktionen ved svig og uagtsomhed er en effektiv karantæne bortset fra gentagelsestilfælde, jf. § 6.</p>\r\n      <p class=\"TekstV\"><span class=\"Italic\">Stk. 2.</span> En effektiv karantæne betyder, at retten til ydelser, bortset fra VEU-godtgørelse og feriedagpenge, falder bort for et antal timer, hvor medlemmet ellers ville have ret til ydelser fra a-kassen.</p>\r\n      <p class=\"TekstV\"><span class=\"Italic\">Stk. 3.</span> En effektiv karantæne træder i kraft fra konstateringstidspunktet.</p>\r\n      <p class=\"TekstV\"><span class=\"Italic\">Stk. 4.</span> Er en karantæne ikke udstået senest 2 år efter, den er trådt i kraft, bortfalder den.</p>\r\n      <p class=\"TekstV\"><span class=\"Italic\">Stk. 5.</span> Er et medlem pålagt flere karantæner i medfør af §§ 5 og 7, skal den karantæne, der forældes først, afvikles først. En karantæne efter §§ 5 og 7 kan ikke afvikles i perioder, hvor et medlem afvikler karantæne fastsat efter lov om arbejdsløshedsforsikring m.v. (loven) § 63, stk. 5, § 68, stk. 5, eller § 78, stk. 6.</p>\r\n      <p class=\"TekstV\"><span class=\"Bold\">§ 5.</span> Et medlem, der har begået svig, skal have en effektiv karantæne. Karantænen kan højst være på 962 timer.</p>\r\n      <p class=\"TekstV\"><span class=\"Italic\">Stk. 2.</span> Karantænen beregnes ved at omregne tilbagebetalingsbeløbet til timer. Det sker ved at dividere beløbet med den omregningssats, der gælder på konstateringstidspunktet. Medlemmet skal herefter have en effektiv karantæne på 3,5 gange det beregnede timetal, dog mindst 37 timer. Karantænen rundes op til nærmeste hele tal.</p>\r\n      <p class=\"TekstV\"><span class=\"Italic\">Stk. 3.</span> Et medlem, der har forsøgt at begå svig, skal have en effektiv karantæne på 37 timer.</p>\r\n      <p class=\"TekstV\"><span class=\"Italic\">Stk. 4.</span> Et medlem, der har begået svig ved komplot eller dokumentfalsk, skal have en effektiv karantæne på 962 timer.</p>\r\n      <p class=\"TekstV\"><span class=\"Italic\">Stk. 5.</span> Hvis der er objektivt konstaterbare forhold, der kan betragtes som formildende omstændigheder, skal en karantæne efter stk. 1-4 sættes ned med 1/3. Den nedsatte karantæne rundes op til nærmeste hele tal. Det er en betingelse, at medlemmet har betalt gælden tilbage eller har indgået et skriftligt, frivilligt forlig om at betale gælden tilbage.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/08/2009"
        },
        {
            "displayName": "Accession",
            "displayValue": "W20081027325"
        },
        {
            "displayName": "Entydig dokumentidentifikation",
            "displayValue": "BE003571"
        },
        {
            "displayName": "Dato for indlæggelse",
            "displayValue": "22/08/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10273"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "27/11/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j. nr. 5100224-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}