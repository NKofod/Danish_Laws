{
    "id": 106636,
    "title": "1995 BSF 33   FORSLAG TIL FOLKETINGSBESLUTNING OM EN SÆRLIG FÆDREORLOV ",
    "documentTypeId": "480",
    "isSagsforlobPeriodValid": false,
    "shortName": "1995/1 BSF 33",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 33 </P>  \r\n\r\n<P></P>  \r\n\r\n<P>Forslag til folketingsbeslutning om en særlig fædreorlov </P>  \r\n\r\n<P></P>  \r\n\r\n<P>Fremsat af Anne Baastrup (SF) Aage Frandsen (SF) Steen Gade (SF) </P>  \r\n\r\n<P></P>  \r\n\r\n<P>den 31. oktober 1995 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til i folketingsåret 1996-97 at </P>  \r\n\r\n<P>fremsætte lovforslag om en særlig fædreorlov efter følgende </P>  \r\n\r\n<P>principper: </P>  \r\n\r\n<P>- Den gældende orlov for fædre på 14 dage inden for de første 14 uger  \r\n\r\n udvides til 4 uger. </P>  \r\n\r\n<P>- Den gældende orlov for mødre på 4 uger inden fødslen og 14 uger efter  \r\n\r\n fødslen bevares. </P>  \r\n\r\n<P>- Den gældende orlov på 10 uger herefter udvides til 16 uger med mulighed  \r\n\r\n for forældrene til frit at dele den i måneder og hele uger. Moderens samlede  \r\n\r\n orlov kan dog ikke overstige 24 uger. </P>  \r\n\r\n<P>- Faderen skal have mulighed for 4 ugers orlov alene. Vælger han ikke at  \r\n\r\n tage disse ugers orlov, bortfalder de. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Erfaringerne med udvidelsen af barselorloven i 1982 viste, at der var stor  \r\n\r\n interesse herfor. Næppe mange børn sendes i daginstitution eller lignende,  \r\n\r\n før de er 6-7 måneder. </P>  \r\n\r\n<P>En af intentionerne med udvidelsen af orloven var imidlertid også, at  \r\n\r\n faderen skulle få mulighed for at tage barselorlov. </P>  \r\n\r\n<P>Kun få fædre benytter sig af denne mulighed. 50 pct. af fædrene tager de  \r\n\r\n første 14 dage helt eller delvis, men kun 5-6 pct. tager orlov i de sidste  \r\n\r\n måneder. </P>  \r\n\r\n<P>Årsagen hertil er formentlig hensynet til amning af barnet. I takt med den  \r\n\r\n stigende forurening er der næppe mange sundhedsplejersker, som ikke gør meget  \r\n\r\n ud af at overtale mødrene til at amme, så længe barnet skal leve af mælk.  \r\n\r\n</P>  \r\n\r\n<P>Men erfaringerne fra børnepasningsorloven viser dog, at det ikke alene er  \r\n\r\n hensynet til amning, der betyder, at det er moderen, der tager barselorlov.  \r\n\r\n</P>  \r\n\r\n<P>Det kan også handle om, hvilke rammer der er lagt, når beslutningen skal  \r\n\r\n tages. </P>  \r\n\r\n<P>Undersøgelser i Sverige viser f.eks., at en mere fleksibel barselorlov  \r\n\r\n virker langt mere attraktiv på fædre. </P>  \r\n\r\n<P>Det skyldes ifølge disse undersøgelser især hensynet til arbejdspladsen og  \r\n\r\n fædrenes placering på denne. Men det skyldes også, at de fleste mænd har  \r\n\r\n svært ved at se sig selv i rollen som den, der går hjemme alene med et barn i  \r\n\r\n en længere periode. </P>  \r\n\r\n<P>Vi kan i dag se en stadig større interesse fra mænds side for at få en  \r\n\r\n solid placering i farrollen. Og da det fra forskellige forskeres side gang på  \r\n\r\n gang er blevet påvist, hvor vigtigt det er for børn af begge køn at få et  \r\n\r\n nært og stabilt forhold også til deres far, er det måske på tide at sætte  \r\n\r\n dette tema på dagsordenen. </P>  \r\n\r\n<P>Mænd og kvinder har forskellige måder at være sammen med deres børn på.  \r\n\r\n Disse er dybtliggende og ganske ubeviste i udgangspunktet og kan næppe  \r\n\r\n ændres, hvis omgangen med barnet skal være naturlig. Børn har brug for begge  \r\n\r\n slags måder at være sammen med deres forældre på. </P>  \r\n\r\n<P>For at sikre, at faderen får en rolle at spille fra barnets helt spæde  \r\n\r\n tid, fremsættes dette forslag til folketingsbeslutning om en udvidelse af  \r\n\r\n barselorloven. </P>  \r\n\r\n<P>Forslagsstillerne regner slet ikke med, at den udvidede barselorlov for  \r\n\r\n faderen vil blive et tilløbsstykke. Dertil er forestillingerne om  \r\n\r\n &#187;rigtige mænd&#171; for indgroede. </P>  \r\n\r\n<P>Det vil derfor være et relativt billigt forslag at gennemføre. I Sverige  \r\n\r\n har det således taget 20 år at få 50 pct. af fædrene til at tage i gennemsnit  \r\n\r\n 6 uger ud over de første 14 dage. </P>  \r\n\r\n<P>Det er derfor først og fremmest forslagsstillernes intention at give de  \r\n\r\n nybagte fædre en mulighed, som kan indgå i familiens planlægning af barnets  \r\n\r\n overgang til institutionstilværelsen eller eventuelt moderens overgang fra  \r\n\r\n barselorlov til børnepasningsorlov. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "31/10/1995"
        },
        {
            "displayName": "Accession",
            "displayValue": "19951BA00033"
        },
        {
            "displayName": "Entydig dokumentidentifikation",
            "displayValue": "CL000033"
        },
        {
            "displayName": "Dato for førstegangsindlæggelse",
            "displayValue": "31/10/1995"
        },
        {
            "displayName": "Dato for indlæggelse",
            "displayValue": "31/10/1995"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "33"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}