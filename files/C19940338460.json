{
    "id": 80859,
    "title": "At-anvisning nr. 5.1.0.1, november 1994 Trafikselskabers planlægning af arbejdstid og pauser for buschauffører, der ikke er omfattet af EF-reglerne på området ",
    "documentTypeId": "180",
    "isSagsforlobPeriodValid": false,
    "shortName": "VEJ nr 3384 af 01/11/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>At-anvisning nr. 5.1.0.1, november 1994  \r\n\r\n Trafikselskabers planlægning af arbejdstid og pauser for buschauffører, der  \r\n\r\n ikke er omfattet af EF-reglerne på området </H1>  \r\n\r\n<P></P>  \r\n\r\n<BR>  \r\n\r\n<P> <B>Indledning</B>  </P>  \r\n\r\n<P>Trafikselskabers planlægning af arbejdstid og pauser for buschauffører  \r\n\r\n skal foregå således, at arbejdet kan tilrettelægges og udføres sikkerheds- og  \r\n\r\n sundhedsmæssigt fuldt forsvarligt, jf. arbejdsmiljølovens § 38. Ifølge  \r\n\r\n arbejdsmiljølovens § 33, jf. bekendtgørelse nr. 501 af 5. oktober 1978 om  \r\n\r\n projekterendes og rådgiveres pligter m.v. efter lov om arbejdsmiljø skal den,  \r\n\r\n der leverer et projekt til bl.a. en arbejdsgang, arbejdsproces eller -metode,  \r\n\r\n i projektet tage hensyn til sikkerhed og sundhed og sikre, at reglerne i  \r\n\r\n arbejdsmiljølovgivningen kan overholdes i forbindelse med projektets  \r\n\r\n gennemførelse. Dette gælder også planlægning af arbejdstid og pauser for  \r\n\r\n buschauffører. </P>  \r\n\r\n<P>Et projekt er efter bekendtgørelsen de planer, angivelser m.m., der er det  \r\n\r\n direkte grundlag for fremstilling af et produkt eller for udførelse af et  \r\n\r\n arbejde. </P>  \r\n\r\n<P>Der henvises endvidere til Arbejdsministeriets bekendtgørelse nr. 1182 af  \r\n\r\n 18. december 1992 om arbejdets udførelse, der indeholder nærmere regler om  \r\n\r\n forsvarlig udførelse af arbejde, herunder pauser. </P>  \r\n\r\n<P>Denne anvisning giver nærmere retningslinier for forsvarlige køreplaner,  \r\n\r\n forsvarlig tilrettelæggelse af arbejdstid og pauser i vagtplaner og de  \r\n\r\n ansattes inddragelse i planlægningen. </P>  \r\n\r\n<P>Trafikselskabernes planlægning af busruter starter med en offentlig  \r\n\r\n trafikplan og andre behovsanalyser, hvorefter man beslutter, hvor der skal  \r\n\r\n ligge en busrute. </P>  \r\n\r\n<P>I næste fase lægges køreplanen i princippet, idet det dels fastsættes,  \r\n\r\n hvornår der afgår en bus fra endestationen, og dels hvor lang tid bussen er  \r\n\r\n om at gennemkøre ruten. </P>  \r\n\r\n<P>På basis af en vognplan skal der udarbejdes en vagtplan, og det er i denne  \r\n\r\n vagtplan, der skal tages hensyn til pauser og arbejdstid. Det er typisk, at  \r\n\r\n køreplaner og eventuelt vognplaner udarbejdes af et trafikselskab, men  \r\n\r\n såfremt det er en entreprenør (busejer), der foretager buskørslen, vil denne  \r\n\r\n være forpligtet til, som arbejdsgiver efter arbejdsmiljølovens § 15, at sørge  \r\n\r\n for, at arbejdsforholdene er sikkerheds- og sundhedsmæssigt fuldt  \r\n\r\n forsvarlige. </P>  \r\n\r\n<P>På baggrund af konkrete sager har der vist sig at være behov for at angive  \r\n\r\n de hensyn, trafikselskaberne skal tage vedrørende arbejdstid og pauser i  \r\n\r\n forbindelse med udarbejdelse af køreplaner og vagtplaner. Hvis en entreprenør  \r\n\r\n udarbejder køreplaner og vagtplaner gælder de samme regler jf. ovenfor. </P>  \r\n\r\n<P>Arbejdstilsynet kræver, at planlægning af arbejdstid og pauser for  \r\n\r\n buschauffører er i overensstemmelse med anvisningen, eller at planlægningen  \r\n\r\n udføres på anden lige så forsvarlig måde. </P>  \r\n\r\n<P>Anvisningen er udarbejdet af Direktoratet for Arbejdstilsynet. </P>  \r\n\r\n<P CLASS=PUNKT> <B>1.</B> Område </P>  \r\n\r\n<P>Denne anvisning gælder for trafikselskabers planlægning af arbejdstid og  \r\n\r\n pauser for buschauffører, der ikke er omfattet af EF-reglerne på området.  \r\n\r\n</P>  \r\n\r\n<P CLASS=PUNKT> <B>2.</B> Køreplaner </P>  \r\n\r\n<P> <B>2.1</B> Køreplaner skal tilrettelægges således, at chaufføren har  \r\n\r\n mulighed for at overholde køreplanen eller checkpunkterne, som er bestemte  \r\n\r\n punkter på ruten, hvor chaufføren skal være til et bestemt tidspunkt. </P>  \r\n\r\n<P> <B>2.2</B> Trafikselskaberne skal sende forslag til køreplaner ud til de  \r\n\r\n enkelte busejere. Derefter skal der udsendes endelige køreplaner for de  \r\n\r\n enkelte busser. </P>  \r\n\r\n<P> <B>2.3</B> Eventuelle forslag og klager fra busejere eller chauffører  \r\n\r\n skal indgå i planlægningen. </P>  \r\n\r\n<P CLASS=PUNKT> <B>3.</B> Vagtplaner </P>  \r\n\r\n<P>I forbindelse med vagtplanernes tilrettelæggelse skal trafikselskaberne  \r\n\r\n overholde de nedenfor nævnte retningslinier for arbejdstid og pauser. </P>  \r\n\r\n<P> <B>3.1 Arbejdstid</B>  </P>  \r\n\r\n<P> <B>3.1.1</B> Ved arbejdstidens tilrettelæggelse skal det iagttages, at de  \r\n\r\n ansatte får en samlet hvileperiode på 11 timer i hvert døgn regnet fra normal  \r\n\r\n arbejdstids begyndelse. </P>  \r\n\r\n<P> <B>3.1.2</B> Arbejdstiden inden for et døgn inkl. pauser må ikke  \r\n\r\n overstige 13 timer. </P>  \r\n\r\n<P> <B>3.1.3</B> Arbejdstidens længde skal efter en konkret bedømmelse være  \r\n\r\n sikkerheds- og sundhedsmæssigt fuldt forsvarlig. </P>  \r\n\r\n<P>Det tilføjes, at færdselslovens regler om forsvarlig kørsel skal  \r\n\r\n overholdes. </P>  \r\n\r\n<P> <B>3.2 Pauser</B>  </P>  \r\n\r\n<P> <B>3.2.1</B> I planlægningsfasen skal der i videst muligt omfang tages  \r\n\r\n hensyn til, at der afhængig af ruteforløbet og tjenestens længde med rimelige  \r\n\r\n mellemrum holdes passende pauser. </P>  \r\n\r\n<P> <B>3.2.2</B> Der bør afholdes en spisepause midt i kørselsforløbet. </P>  \r\n\r\n<P> <B>3.2.3</B> Det bør tilstræbes, at ingen chauffør kører mere end 4 1/2  \r\n\r\n time i træk. </P>  \r\n\r\n<P CLASS=PUNKT> <B>4.</B> Retningslinier </P>  \r\n\r\n<P> <B>4.1</B> Hvis trafikselskabets planlægning ikke muliggør arbejdstid og  \r\n\r\n pauser, som beskrevet ovenfor, skal busejerne henvende sig til  \r\n\r\n trafikselskabet. </P>  \r\n\r\n<P> <B>4.2</B> Hvis der i planlægningsfasen er tvivl om, hvorvidt tiderne i  \r\n\r\n køreplanen kan overholdes, deltager trafikselskabet om nødvendigt i en  \r\n\r\n prøvekørsel af ruten, før køreplanen endeligt fastlægges. </P>  \r\n\r\n<P> <B>4.3</B> Busejeren gennemgår køreplanerne med de ansatte buschauffører,  \r\n\r\n inden planerne træder i kraft, og melder tilbage til trafikselskabet med  \r\n\r\n eventuelle forslag til ændringer. </P>  \r\n\r\n<P> <B>4.4</B> De ansatte kan henvende sig til busejeren eller  \r\n\r\n trafikselskabet med eventuelle ændringer og klager. </P>  \r\n\r\n<P>Såfremt dette ikke giver resultat, kan de ansatte rette henvendelse til  \r\n\r\n Arbejdstilsynets lokale kredse. </P>  \r\n\r\n<P>Erik Andersen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19940338460"
        },
        {
            "displayName": "Entydig dokumentidentifikation",
            "displayValue": "CM040102"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "19/01/2006"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3384"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "01/11/1994"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Arbejdsmin., j.nr."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}