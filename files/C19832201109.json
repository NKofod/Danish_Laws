{
    "id": 74263,
    "title": "Cirkulære om enkeltkursusordningen ved husholdningsseminarierne (Til rektorerne ved husholdningsseminarierne) ",
    "documentTypeId": "140",
    "isSagsforlobPeriodValid": false,
    "shortName": "CIR nr 22011 af 31/01/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om enkeltkursusordningen ved  \r\n\r\n husholdningsseminarierne </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til rektorerne ved  \r\n\r\n husholdningsseminarierne) </P>  \r\n\r\n<BR>  \r\n\r\n<P> 1. Ordningens omfang </P>  \r\n\r\n<P>a. Enkeltkursusordningen kan omfatte alle fag og emner, der indgår i  \r\n\r\n husholdningslæreruddannelsen. Det enkelte husholdningsseminarium vurderer, i  \r\n\r\n hvilke fag og emner seminariet kan optage enkeltkursusstuderende. </P>  \r\n\r\n<P>b. Der kan kun optages enkeltkursusstuderende i det omfang, hvori der er  \r\n\r\n ledige pladser på det pågældende hold. Enkeltkursusordningen kan således ikke  \r\n\r\n begrunde oprettelsen af nye eller flere hold. </P>  \r\n\r\n<P>c. Det påhviler det enkelte seminarium selv at formidle information om den  \r\n\r\n undervisning, der tilbydes som led i enkeltkursusordningen. Seminariet  \r\n\r\n beskriver for det enkelte fag eller emne de forudsætninger, der er lagt til  \r\n\r\n grund ved undervisningens tilrettelæggelse. </P>  \r\n\r\n<P> 2. Adgangen til at deltage i undervisningen </P>  \r\n\r\n<P>a. Adgang til at blive optaget som enkeltkursusstuderende har enhver, der  \r\n\r\n er fyldt 18 år , og som ikke er ordinær studerende ved et  \r\n\r\n husholdningsseminarium. </P>  \r\n\r\n<P>b. Hvis et husholdningsseminarium ikke kan optage alle ansøgere til et fag  \r\n\r\n eller emne, optages ansøgerne i tilmeldingsrækkefølge. </P>  \r\n\r\n<P>c. En enkeltkursusstuderende kan i det enkelte semester normalt ikke  \r\n\r\n deltage i mere end to fag eller emner. Hvis undervisningen ved et seminarium  \r\n\r\n i tre eller flere fag afsluttes med en fælles prøve, kan en  \r\n\r\n enkeltkursusstuderende dog deltage i undervisningen i disse fag samtidig.  \r\n\r\n</P>  \r\n\r\n<P> 3. Eksamen eller anden form for faglig vurdering </P>  \r\n\r\n<P>a. De enkeltkursusstuderende har ret - men ikke pligt - til at deltage i  \r\n\r\n prøver eller anden faglig vurdering, der hører til det fag, de deltager i.  \r\n\r\n Prøven eller den faglige vurdering kan kun finde sted på de tidspunkter og  \r\n\r\n under de forudsætninger, der er fastsat for de øvrige deltagere i faget. </P>  \r\n\r\n<P>b. Der gælder de samme begrænsninger for enkeltkursusstuderende som for  \r\n\r\n ordinære studerende med hensyn til det antal gange, en studerende kan deltage  \r\n\r\n i et undervisningsforløb og indstille sig til prøve. </P>  \r\n\r\n<P> 4. Bevis for deltagelse </P>  \r\n\r\n<P>a. Den enkeltkursustuderende har krav på bevis for bestået prøve eller  \r\n\r\n anden faglig vurdering, ligesom den enkeltkursusstuderende, hvis der er  \r\n\r\n mødepligt, har krav på bevis for tilstrækkelig tilstedeværelse. </P>  \r\n\r\n<P>b. Der vil desuden kunne udstedes tilstedeværelsesbeviser for deltagelse i  \r\n\r\n fag eller emner, hvortil der ikke er mødepligt, hvis den pågældende har været  \r\n\r\n til stede i mindst 4/5 af undervisningstimerne. </P>  \r\n\r\n<P> 5. Andre bestemmelser </P>  \r\n\r\n<P>a. Deltagelse i undervisningen er gratis. </P>  \r\n\r\n<P>b. Enkeltkursusstuderende er ikke stemmeberettigede eller valgbare ved  \r\n\r\n valg til faste råd og udvalg ved husholdningsseminariet. </P>  \r\n\r\n<P>c. Efter hvert undervisningsårs begyndelse indsendes indberetning til  \r\n\r\n direktoratet om antallet af ansøgere til og optagne på de tilbudte fag og  \r\n\r\n emner. Endvidere afgives efter undervisningsårets afslutning en samlet  \r\n\r\n indberetning om forløbet af enkeltkursusordningen i det pågældende  \r\n\r\n undervisningsår. </P>  \r\n\r\n<P> 6. Ikrafttræden </P>  \r\n\r\n<P>Cirkulæret har virkning fra den 1. februar 1983. </P>  \r\n\r\n<P>Undervisningsministeriet </P>  \r\n\r\n<P>Direktoratet for folkeskolen og seminarier m.v. </P>  \r\n\r\n<P>den 31. januar 1983 </P>  \r\n\r\n<P>P.d.v. </P>  \r\n\r\n<P>Henrik Helsted </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19832201109"
        },
        {
            "displayName": "Entydig dokumentidentifikation",
            "displayValue": "CM033467"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "09/11/2000"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22011"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "31/01/1983"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Universitetsafdelingen"
        },
        {
            "displayName": "Ressortministeriets journalnummer",
            "displayValue": "S. 28-07-01/82"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}