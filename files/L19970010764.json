{
    "id": 85876,
    "title": "Bekendtgørelse af overenskomst af 22. februar 1996 med Sydafrika vedrørende fremme og gensidig beskyttelse af investeringer ",
    "documentTypeId": "220",
    "isSagsforlobPeriodValid": false,
    "shortName": "BKI nr 107 af 09/10/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 22. februar  \r\n\r\n 1996 med Sydafrika vedrørende fremme og gensidig beskyttelse af investeringer  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Den 22. februar 1996 undertegnedes i Johannesburg en overenskomst </P>  \r\n\r\n<P>mellem Danmark og Sydafrika om fremme og gensidig beskyttelse af </P>  \r\n\r\n<P>investeringer. </P>  \r\n\r\n<P>Overenskomstens ordlyd er som følger: </P>  \r\n\r\n<P> <B>OVERENSKOMST MELLEM KONGERIGET DANMARK OG REPUBLIKKEN SYDAFRIKA OM  \r\n\r\n</B></P>  \r\n\r\n<P>FREMME OG GENSIDIG BESKYTTELSE AF INVESTERINGER </P>  \r\n\r\n<P> <I>Præambel</I>  </P>  \r\n\r\n<P>Kongeriget Danmark og Republikken Sydafrika, herefter omtalt som de  \r\n\r\n kontraherende parter, </P>  \r\n\r\n<P>SOM ØNSKER at skabe fordelagtige vilkår for investeringer i begge stater  \r\n\r\n og styrke samarbejdet mellem private foretagender i begge stater med henblik  \r\n\r\n på at stimulere den produktive anvendelse af ressourcer, </P>  \r\n\r\n<P>SOM ANERKENDER, at en rimelig og retfærdig behandling af investeringer på  \r\n\r\n et gensidigt grundlag vil tjene dette formål, </P>  \r\n\r\n<P>ER BLEVET enige om følgende: </P>  \r\n\r\n<P>Artikel 1 </P>  \r\n\r\n<P> <I>Definitioner</I>  </P>  \r\n\r\n<P>I denne overenskomst </P>  \r\n\r\n<UL CLASS=PLAIN-LIST>  \r\n\r\n<LI>(1) skal udtrykket &#187;investering&#171; omfatte enhver form for  \r\n\r\n aktiver og i særdeleshed, men ikke udelukkende: </LI>  \r\n\r\n<LI>(i) løsøre og fast ejendom såvel som enhver anden rettighed, såsom  \r\n\r\n leasing-kontrakter, realkredit, tilbageholdelses- og panterettigheder,  \r\n\r\n forlods og kautionskrav, </LI>  \r\n\r\n<LI>(ii) et firma eller en virksomhed, eller andele, aktier eller andre  \r\n\r\n former for deltagelse i et firma eller en virksomhed og gældsbeviser og gæld  \r\n\r\n i et firma eller en virksomhed, </LI>  \r\n\r\n<LI>(iii) geninvesteret udbytte, fordringer på penge og opfyldelse af  \r\n\r\n kontrakt af finansiel værdi, </LI>  \r\n\r\n<LI>(iv) industrielle og intellektuelle ejendomsrettigheder, herunder  \r\n\r\n ophavsrettigheder, patenter, firmanavne, teknologi, varemærker, goodwill,  \r\n\r\n know-how, </LI>  \r\n\r\n<LI>(v) koncessioner eller andre rettigheder, som er tildelt ved lov eller  \r\n\r\n kontrakt, herunder koncessioner i relation til naturressourcer. </LI>  \r\n\r\n<LI>(2) En ændring i den måde, hvorpå midler investeres, påvirker ikke deres  \r\n\r\n karakter som investering. </LI>  \r\n\r\n<LI>(3) Udtrykket &#187;udbytte&#171; skal betyde de beløb, som investeringen  \r\n\r\n afkaster, omfattende især, men ikke udelukkende, fortjeneste, renter,  \r\n\r\n kapitalgevinster, dividender, royalties eller honorarer. </LI>  \r\n\r\n<LI>(4) Udbytte, og i tilfælde af reinvesteringsbeløb, der hidrører fra  \r\n\r\n reinvesteringen, skal nyde samme beskyttelse som investeringen i  \r\n\r\n overensstemmelse med denne aftale. </LI>  \r\n\r\n<LI>(5) Udtrykket &#187;investor&#171; skal for begge kontraherende parters  \r\n\r\n vedkommende betyde: </LI>  \r\n\r\n<LI>(a) Fysiske personer med statsborgerskab eller fast bopæl i en  \r\n\r\n kontraherende part i overensstemmelse med denne parts gældende lov. </LI>  \r\n\r\n<LI>(b) Enhver enhed etableret i overensstemmelse med og anerkendt som en  \r\n\r\n juridisk person i henhold til loven i den kontraherende part, såsom  \r\n\r\n selskaber, firmaer, sammenslutninger, finansieringsinstitutioner på  \r\n\r\n udviklingsområdet, fonde eller lignende enheder, uanset om de har begrænset  \r\n\r\n ansvar og om de måtte være rettet mod overskudsgivende virksomhed. </LI>  \r\n\r\n<LI>(6) Udtrykket &#187;territorium&#171; skal for hver kontraherende part  \r\n\r\n omfatte det territorium, som hører under dets suverænitet, såvel som den  \r\n\r\n økonomiske zone og kontinentalsoklen, over hvilke den kontraherende part  \r\n\r\n udøver suveræne rettigheder eller jurisdiktion i henhold til folkeretten.  \r\n\r\n</LI>  \r\n\r\n</UL>  \r\n\r\n<P>Artikel 2 </P>  \r\n\r\n<P> <I>Investeringsfremme og -beskyttelse</I>  </P>  \r\n\r\n<UL CLASS=PLAIN-LIST>  \r\n\r\n<LI>(1) Hver kontraherende part skal i overensstemmelse med sine love og  \r\n\r\n administrativ praksis tillade investeringer fra den anden kontraherende parts  \r\n\r\n investorer og fremme sådanne investeringer, herunder lette etableringen af  \r\n\r\n repræsentationskontorer. </LI>  \r\n\r\n<LI>(2) Investeringer fra investorer fra hver af de kontraherende parter skal  \r\n\r\n til enhver tid nyde fuld beskyttelse og sikkerhed på den anden kontraherende  \r\n\r\n parts territorium. Ingen kontraherende part må på nogen måde skade den anden  \r\n\r\n kontraherende parts investorers forvaltning, opretholdelse, anvendelse,  \r\n\r\n besiddelse eller afvikling af investeringer på sit territorium. </LI>  \r\n\r\n<LI>(3) Hver kontraherende part skal overholde alle forpligtelser, den måtte  \r\n\r\n have indgået vedrørende investeringer fra den anden kontraherende parts  \r\n\r\n investorer. </LI>  \r\n\r\n</UL>  \r\n\r\n<P>Article 3 </P>  \r\n\r\n<P> <I>Investeringers behandling</I>  </P>  \r\n\r\n<UL CLASS=PLAIN-LIST>  \r\n\r\n<LI>(1) Hver kontraherende part skal på sit territorium give investeringer  \r\n\r\n foretaget af den anden kontraherende parts investorer en rimelig og retfærdig  \r\n\r\n behandling, som på ingen måde er mindre gunstig end den, der gives dens egne  \r\n\r\n investorer eller investorer fra noget tredjeland, idet den set fra investors  \r\n\r\n synspunkt mest gunstige behandling lægges til grund. </LI>  \r\n\r\n<LI>(2) Hver kontraherende part skal på sit territorium give den anden  \r\n\r\n kontraherende parts investorer en rimelig og retfærdig behandling, hvad angår  \r\n\r\n forvaltning, opretholdelse, anvendelse, besiddelse eller afvikling af deres  \r\n\r\n investeringer, som på ingen måde er mindre gunstig end den, der gives dens  \r\n\r\n egne investorer eller investorer fra noget tredjeland, idet den set fra  \r\n\r\n investors synspunkt mest gunstige behandling lægges til grund. </LI>  \r\n\r\n<LI>(3) Hvis en kontraherende part yder særlige fordele til  \r\n\r\n finansieringsinstitutioner på udviklingsområdet udover den behandling, der er  \r\n\r\n nævnt i stk. (1) og (2) i denne artikel, skal den kontraherende part ikke  \r\n\r\n være forpligtet til at yde sådanne særlige fordele til  \r\n\r\n finansieringsinstitutioner på udviklingsområdet eller andre investorer i den  \r\n\r\n anden kontraherende part. </LI>  \r\n\r\n</UL>  \r\n\r\n<P>Artikel 4 </P>  \r\n\r\n<P> <I>Undtagelser</I>  </P>  \r\n\r\n<P>Bestemmelserne i denne aftale vedrørende tilståelsen af en ikke mindre  \r\n\r\n gunstig behandling end den, der gives investorer fra nogen af de  \r\n\r\n kontraherende parter eller noget tredjeland, skal ikke udlægges som en  \r\n\r\n forpligtelse for den ene kontraherende part til at tilbyde investorer fra den  \r\n\r\n anden kontraherende part fordelene ved nogen behandling, præference eller  \r\n\r\n privilegier, der hidrører fra: </P>  \r\n\r\n<UL CLASS=PLAIN-LIST>  \r\n\r\n<LI>(a) medlemskab af enhver eksisterende eller fremtidig regional økonomisk  \r\n\r\n organisation eller toldunion, i hvilken nogen af de kontraherende parter er  \r\n\r\n eller måtte blive part, eller </LI>  \r\n\r\n<LI>(b) enhver international overenskomst eller ordning, som helt eller  \r\n\r\n fortrinsvis vedrører beskatning, eller enhver national lovgivning, som helt  \r\n\r\n eller fortrinsvis vedrører beskatning. </LI>  \r\n\r\n</UL>  \r\n\r\n<P>Artikel 5 </P>  \r\n\r\n<P> <I>Ekspropriation og erstatning</I>  </P>  \r\n\r\n<UL CLASS=PLAIN-LIST>  \r\n\r\n<LI>(1) Investeringer fra de kontraherende parters investorer må ikke  \r\n\r\n nationaliseres, eksproprieres eller underkastes foranstaltninger med  \r\n\r\n tilsvarende virkning som nationalisering eller ekspropriation (i det følgende  \r\n\r\n benævnt &#187;ekspropriation&#171;) på den anden kontraherende parts  \r\n\r\n territorium, medmindre det sker af hensyn til almenvellet, på et  \r\n\r\n ikke-diskriminatorisk grundlag, med behørig retsgyldighed og mod en omgående,  \r\n\r\n fyldestgørende og effektiv erstatning. </LI>  \r\n\r\n<LI>(2) Denne erstatning skal svare til den rimelige markedsværdi af den  \r\n\r\n eksproprierede investering umiddelbart før ekspropriationen eller den  \r\n\r\n forestående ekspropriation blev offentlig kendt, og derved kunne påvirke  \r\n\r\n investeringens værdi (i det følgende benævnt &#187;vurderingsdag&#171;).  \r\n\r\n</LI>  \r\n\r\n<LI>(3) Denne rimelige markedsværdi skal beregnes i en frit konvertibel  \r\n\r\n valuta på basis af den gældende markedsvekselkurs for den pågældende valuta  \r\n\r\n på vurderingsdagen. Erstatning skal betales omgående og skal indeholde renter  \r\n\r\n til handelsværdi baseret på markedsniveau fra ekspropriationsdagen frem til  \r\n\r\n betalingsdagen. </LI>  \r\n\r\n<LI>(4) Den berørte investor skal ved domsmyndighed eller anden kompetent og  \r\n\r\n uafhængig myndighed på den eksproprierende kontraherende parts territorium  \r\n\r\n have ret til omgående i henhold til loven i den kontraherende part, som  \r\n\r\n foretager ekspropriationen, at få prøvet lovligheden af sagen og af  \r\n\r\n erstatningsvurderingen af investeringen og af erstatningsbetalingen, i  \r\n\r\n overensstemmelse med de principper, der er fastsat i stk. (1) i denne  \r\n\r\n artikel. </LI>  \r\n\r\n<LI>(5) Når en kontraherende part eksproprierer et firmas eller en  \r\n\r\n virksomheds aktiver på sit territorium, som er inkorporeret eller  \r\n\r\n konstitueret ved dennes lov, og når investorer fra den anden kontraherende  \r\n\r\n part har en investering i firmaet eller virksomheden, herunder igennem aktier  \r\n\r\n eller andele, skal reglerne i denne artikel sikre omgående, fyldestgørende og  \r\n\r\n effektiv erstatning til sådanne investorer for enhver skade eller  \r\n\r\n formindskelse af den rimelige markedsværdi af en sådan investering, som måtte  \r\n\r\n være forårsaget af ekspropriationen. </LI>  \r\n\r\n</UL>  \r\n\r\n<P>Artikel 6 </P>  \r\n\r\n<P> <I>Erstatning for tab</I>  </P>  \r\n\r\n<UL CLASS=PLAIN-LIST>  \r\n\r\n<LI>(1) Investorer fra en kontraherende part, hvis investeringer på den anden  \r\n\r\n kontraherende parts territorium lider tab på grund af krig eller anden væbnet  \r\n\r\n konflikt, revolution, national undtagelsestilstand, revolte, oprør eller  \r\n\r\n uroligheder på sidstnævnte kontraherende parts territorium, skal gives en  \r\n\r\n behandling af sidstnævnte kontraherende part, hvad angår genindsættelse i  \r\n\r\n tidligere rettigheder, skadesløsholdelse, erstatning eller anden  \r\n\r\n fyldestgørelse, der ikke er mindre gunstig end den, som sidstnævnte  \r\n\r\n kontraherende part giver sine egne investorer eller investorer fra noget  \r\n\r\n tredjeland, idet den udfra investors synspunkt mest gunstige behandling  \r\n\r\n lægges til grund. </LI>  \r\n\r\n<LI>(2) Uden præjudice for stk. (1) i denne artikel skal en kontraherende  \r\n\r\n parts investor, som i en af de i stk. (1) nævnte situationer lider et tab på  \r\n\r\n den anden kontraherende parts territorium som følge af </LI>  \r\n\r\n<LI>(a) rekvirering af sin investering eller dele deraf, foretaget af den  \r\n\r\n andens styrker eller myndigheder, eller </LI>  \r\n\r\n<LI>(b) tilintetgørelse af sin investering eller dele deraf, foretaget af den  \r\n\r\n andens styrker eller myndigheder, som ikke var påkrævet i den foreliggende  \r\n\r\n situation, </LI>  \r\n\r\n</UL>  \r\n\r\n<P>ydes genindsættelse i tidligere rettigheder eller erstatning, som i alle  \r\n\r\n tilfælde skal være omgående, fyldestgørende og effektiv. </P>  \r\n\r\n<P>Artikel 7 </P>  \r\n\r\n<P> <I>Overførsel af kapital og udbytte</I>  </P>  \r\n\r\n<UL CLASS=PLAIN-LIST>  \r\n\r\n<LI>(1) Hver kontraherende part skal med hensyn til investeringer på sit  \r\n\r\n territorium af den anden kontraherende parts investorer tillade overførsel  \r\n\r\n ind og ud af territoriet af: </LI>  \r\n\r\n<LI>(a) startkapitalen og enhver yderligere kapital til vedligeholdelse og  \r\n\r\n udvikling af en investering; </LI>  \r\n\r\n<LI>(b) den investerede kapital eller provenuet fra salg eller hel eller  \r\n\r\n delvis likvidation af en investering; </LI>  \r\n\r\n<LI>(c) renter, dividender, fortjenester og andet realiseret udbytte; </LI>  \r\n\r\n<LI>(d) betalinger, som udgør afdrag på gæld vedrørende investeringer, og  \r\n\r\n forfaldne renter; </LI>  \r\n\r\n<LI>(e) betalinger, der hidrører fra rettigheder nævnt i artikel 1, stk. (1),  \r\n\r\n (iv) i denne aftale; </LI>  \r\n\r\n<LI>(f) ikke-anvendte indtægter og andre indkomster tilhørende udenlandske  \r\n\r\n ansatte, som har arbejde i forbindelse med en investering; </LI>  \r\n\r\n<LI>(g) erstatning, genindsættelse i tidligere rettigheder, skadesløsholdelse  \r\n\r\n eller anden afgørelse, jfr. artikel 5 og 6. </LI>  \r\n\r\n<LI>(2) Overførsler af betalinger i henhold til stk. (1) i denne artikel skal  \r\n\r\n ske uden forsinkelse og i en frit konvertibel valuta. </LI>  \r\n\r\n<LI>(3) Overførsler skal foretages til markedsvekselkursen gældende på  \r\n\r\n overførselsdagen med hensyn til transaktioner i den valuta, hvori overførslen  \r\n\r\n sker. I mangel af et marked for fremmed valuta skal den kurs, der anvendes,  \r\n\r\n være den seneste vekselkurs anvendt til indgående investeringer. </LI>  \r\n\r\n<LI>(4) Overførsler skal foretages i overensstemmelse med den derfor gældende  \r\n\r\n lovgivning. En sådan lovgivning må ikke, hverken hvad angår betingelser eller  \r\n\r\n anvendelse deraf, skade eller begrænse den frie og uindskrænkede overførsel,  \r\n\r\n som er tilladt ifølge denne aftale. </LI>  \r\n\r\n</UL>  \r\n\r\n<P>Artikel 8 </P>  \r\n\r\n<P> <I>Subrogation</I>  </P>  \r\n\r\n<P>Hvis en kontraherende part eller dennes designerede agent foretager  \r\n\r\n betaling til sine egne investorer under en garanti, den har givet med hensyn  \r\n\r\n til en investering på den anden kontraherende parts territorium, skal  \r\n\r\n sidstnævnte kontraherende part anerkende: </P>  \r\n\r\n<UL CLASS=PLAIN-LIST>  \r\n\r\n<LI>(a) overdragelsen af en hvilken som helst rettighed eller fordring fra  \r\n\r\n investoren til førstnævnte kontraherende part eller dennes designerede agent,  \r\n\r\n hvad enten den foretages i henhold til lov eller retshandel, og </LI>  \r\n\r\n<LI>(b) at førstnævnte kontraherende part eller dennes designerede agent er  \r\n\r\n berettiget til i kraft af subrogation at udøve investorens rettigheder og  \r\n\r\n gennemføre investorens fordringer. </LI>  \r\n\r\n</UL>  \r\n\r\n<P>Artikel 9 </P>  \r\n\r\n<P> <I>Tvister mellem en kontraherende part og en investor</I>  </P>  \r\n\r\n<UL CLASS=PLAIN-LIST>  \r\n\r\n<LI>(1) Enhver tvist, som måtte opstå mellem en investor fra den ene  \r\n\r\n kontraherende part og den anden kontraherende part i forbindelse med en  \r\n\r\n investering på den anden kontraherende parts territorium, skal så vidt muligt  \r\n\r\n søges bilagt mindeligt. </LI>  \r\n\r\n<LI>(2) Hvis en sådan tvist mellem en investor fra den ene kontraherende part  \r\n\r\n og den anden kontraherende part fortsat ikke er bilagt efter en periode på  \r\n\r\n seks måneder, skal investor være berettiget til at henføre sagen til enten:  \r\n\r\n</LI>  \r\n\r\n<LI>(a) Det Internationale Center for Bilæggelse af Investeringstvister i  \r\n\r\n henhold til Konventionen om Bilæggelse af Investeringstvister mellem Stater  \r\n\r\n og Statsborgere i andre Stater, der blev åbnet for undertegnelse i Washington  \r\n\r\n den 18. marts 1965, så snart Republikken Sydafrika bliver part i denne  \r\n\r\n konvention. I mellemtiden kan tvisten henføres til voldgiftsbehandling i  \r\n\r\n henhold til bestemmelserne i ICSID's Tillægsinstrument til Behandling af  \r\n\r\n Mæglings-, Voldgifts- og Udredningssager; eller </LI>  \r\n\r\n<LI>(b) en international voldgiftsdomstol, der nedsættes på ad hoc-basis i  \r\n\r\n henhold til De Forenede Nationers Kommission for International Handelsrets  \r\n\r\n gældende voldgiftsbestemmelser (UNICITRAL). </LI>  \r\n\r\n</UL>  \r\n\r\n<P>Artikel 10 </P>  \r\n\r\n<P> <I>Tvister mellem de kontraherende parter</I>  </P>  \r\n\r\n<UL CLASS=PLAIN-LIST>  \r\n\r\n<LI>(1) Hvis der opstår en tvist mellem de kontraherende parter vedrørende  \r\n\r\n fortolkningen og anvendelsen af denne overenskomst, bør de kontraherende  \r\n\r\n parter så vidt muligt bilægge en sådan tvist gennem forhandlinger. </LI>  \r\n\r\n<LI>(2) Hvis en sådan tvist ikke kan bilægges inden for seks måneder fra  \r\n\r\n tvistens begyndelse, skal den efter anmodning fra enhver af de kontraherende  \r\n\r\n parter forelægges for en voldgiftsdomstol. </LI>  \r\n\r\n<LI>(3) En sådan voldgiftsdomstol skal nedsættes for hver enkelt sag på  \r\n\r\n følgende måde: </LI>  \r\n\r\n<LI>(a) Inden for tre måneder fra modtagelsen af begæringen om voldgift skal  \r\n\r\n hver kontraherende part udpege et medlem af domstolen. Disse to medlemmer  \r\n\r\n skal derpå vælge en statsborger fra et tredjeland, som med de kontraherende  \r\n\r\n parters godkendelse skal udpeges til formand for domstolen. Formanden skal  \r\n\r\n udpeges inden for tre måneder fra datoen for udpegelsen af de to andre  \r\n\r\n medlemmer. </LI>  \r\n\r\n<LI>(b) Hvis de nødvendige udpegelser ikke har fundet sted inden for nogen af  \r\n\r\n de angivne perioder, kan enhver af de kontraherende parter i mangel af anden  \r\n\r\n aftale opfordre præsidenten for Den Internationale Domstol til at foretage de  \r\n\r\n nødvendige udpegelser. Hvis præsidenten er statsborger i den ene  \r\n\r\n kontraherende part, eller hvis han på anden måde er forhindret i at udføre  \r\n\r\n nævnte funktion, skal vicepræsidenten opfordres til at foretage de nødvendige  \r\n\r\n udpegelser. Hvis vicepræsidenten er statsborger i den ene kontraherende part,  \r\n\r\n eller hvis han også er forhindret i at udføre nævnte funktion, skal det  \r\n\r\n medlem af Den Internationale Domstol, som er den næste i anciennitet, og som  \r\n\r\n ikke er statsborger i en af de kontraherende parter, opfordres til at  \r\n\r\n foretage de nødvendige udpegelser. </LI>  \r\n\r\n<LI>(c) Voldgiftsdomstolen skal anvende bestemmelserne i denne overenskomst,  \r\n\r\n andre overenskomster indgået mellem de kontraherende parter og folkerettens  \r\n\r\n gældende procedureregler. Den skal træffe sin afgørelse ved  \r\n\r\n flertalsafgørelse. Voldgiftsdomstolen fastsætter sin egen procedure. </LI>  \r\n\r\n<LI>(d) Voldgiftsdomstolens afgørelser er endelige og bindende for begge  \r\n\r\n kontraherende parter. </LI>  \r\n\r\n<LI>(e) Hver kontraherende part skal bære omkostningerne for sit eget  \r\n\r\n voldgiftsmedlem ved domstolen og for sin medvirken i voldgiftssagen.  \r\n\r\n Omkostningerne til formanden og de øvrige omkostninger skal bæres ligeligt af  \r\n\r\n de kontraherende parter. </LI>  \r\n\r\n</UL>  \r\n\r\n<P>Artikel 11 </P>  \r\n\r\n<P> <I>Konsultationer</I>  </P>  \r\n\r\n<P>Enhver af de kontraherende parter kan foreslå den anden part at konsultere  \r\n\r\n om en hvilken som helst sag, der vedrører anvendelsen af denne overenskomst.  \r\n\r\n Konsultationerne skal efter forslag fra en af de kontraherende parter  \r\n\r\n afholdes på et sted og et tidspunkt, der er opnået enighed om gennem  \r\n\r\n diplomatiske kanaler. </P>  \r\n\r\n<P>Artikel 12 </P>  \r\n\r\n<P> <I>Overenskomstens anvendelsesområde</I>  </P>  \r\n\r\n<P>Bestemmelserne i denne overenskomst skal omfatte alle investeringer  \r\n\r\n foretaget af den ene kontraherende parts investorer på den anden  \r\n\r\n kontraherende parts territorium før eller efter overenskomstens  \r\n\r\n ikrafttrædelse. Den skal imidlertid ikke omfatte uoverensstemmelser eller  \r\n\r\n tvister, som er opstået før dens ikrafttræden. </P>  \r\n\r\n<P>Artikel 13 </P>  \r\n\r\n<P> <I>Ændringer</I>  </P>  \r\n\r\n<P>Ved ikrafttrædelsen af denne overenskomst eller på et hvilket som helst  \r\n\r\n senere tidspunkt kan bestemmelserne i denne overenskomst ændres på en sådan  \r\n\r\n skriftlig måde, som de kontraherende parter er enige om. Sådanne ændringer  \r\n\r\n skal træde i kraft, når de kontraherende parter har meddelt hinanden, at de  \r\n\r\n forfatningsmæssige krav for ikrafttrædelse er blevet opfyldt. </P>  \r\n\r\n<P>Artikel 14 </P>  \r\n\r\n<P> <I>Territorial udvidelse</I>  </P>  \r\n\r\n<P>Denne overenskomst skal ikke gælde for Færøerne og Grønland. </P>  \r\n\r\n<P>Bestemmelserne i denne overenskomst kan udvides til at omfatte Færøerne og  \r\n\r\n Grønland i henhold til aftale herom ved noteveksling mellem de kontraherende  \r\n\r\n parter. </P>  \r\n\r\n<P>Artikel 15 </P>  \r\n\r\n<P> <I>Ikrafttrædelse</I>  </P>  \r\n\r\n<P>Denne overenskomst træder i kraft tredive dage efter den dato, hvor de  \r\n\r\n kontraherende parters regeringer skriftligt har meddelt hinanden, at de  \r\n\r\n forfatningsmæssige krav for denne overenskomsts ikrafttrædelse er blevet  \r\n\r\n opfyldt. </P>  \r\n\r\n<P>Artikel 16 </P>  \r\n\r\n<P> <I>Varighed og ophør</I>  </P>  \r\n\r\n<UL CLASS=PLAIN-LIST>  \r\n\r\n<LI>(1) Denne overenskomst skal forblive i kraft i ti år og skal derefter  \r\n\r\n forblive i kraft, med mindre den ene kontraherende part skriftligt meddeler  \r\n\r\n den anden kontraherende part sin hensigt om at opsige overenskomsten.  \r\n\r\n Meddelelsen om opsigelse får virkning et år efter notifikationsdatoen. </LI>  \r\n\r\n<LI>(2) For så vidt angår investeringer foretaget før den dato, hvor  \r\n\r\n meddelelsen om opsigelse af denne overenskomst får virkning, skal  \r\n\r\n bestemmelserne i artiklerne 1 til 12 forblive i kraft i yderligere en  \r\n\r\n tiårsperiode fra denne dato. </LI>  \r\n\r\n</UL>  \r\n\r\n<P>TIL BEKRÆFTELSE HERAF har undertegnede, behørigt bemyndigede, underskrevet  \r\n\r\n denne overenskomst. </P>  \r\n\r\n<P>UDFÆRDIGET i to eksemplarer i København den 22. februar 1996 på dansk og  \r\n\r\n engelsk, idet begge tekster skal have samme gyldighed. </P>  \r\n\r\n<P>For Kongeriget </P>  \r\n\r\n<P>Danmark </P>  \r\n\r\n<P> <B>Niels Helveg Petersen</B>  </P>  \r\n\r\n<P>For Republikken </P>  \r\n\r\n<P>Sydafrika </P>  \r\n\r\n<P> <B>Trevor Manuel</B>  </P>  \r\n\r\n<P>Overenskomsten, der ikke omfatter Færøerne og Grønland, trådte i kraft den  \r\n\r\n 23. april 1997 i medfør af artikel 15. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 9. oktober 1997  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Niels Helveg Petersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/10/1997"
        },
        {
            "displayName": "Accession",
            "displayValue": "L19970010764"
        },
        {
            "displayName": "Entydig dokumentidentifikation",
            "displayValue": "CM045595"
        },
        {
            "displayName": "Dato for førstegangsindlæggelse",
            "displayValue": "16/03/1998"
        },
        {
            "displayName": "Dato for indlæggelse",
            "displayValue": "03/04/2001"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "107"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "09/10/1997"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Ressortministeriets journalnummer",
            "displayValue": "Udenrigsministeriet, N.4, J.nr. 400.E.16/Sydafrika/12."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}