{
    "id": 116505,
    "title": "Afslag på VEU-godtgørelse på grund af manglende tab af indtægt og arbejdsmulighed",
    "documentTypeId": "230",
    "isSagsforlobPeriodValid": true,
    "shortName": "AFG nr 10462 af 20/09/2007",
    "documentHtml": "<div class=\"bjelke\">Den fulde tekst</div><p class=\"Titel2\">Afslag på VEU-godtgørelse på grund af manglende tab af indtægt og arbejdsmulighed</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet som arbejdede som biblioteksassistent 37 timer ugentlig og hver anden lørdag søgte i januar 2007om VEU-godtgørelse under deltagelse i AMU-kursus afholdt som et splitkursus over 6 dage i perioden 12. januar til 8. februar 2007.</div>\r\n        </p>\r\n        <p class=\"Tekst2\">\r\n          <div>A-kassen gav afslag med henvisning til, at medlemmet ikke havde lidt et indtægtstab ved sin deltagelse i kurset.</div>\r\n        </p>\r\n        <p class=\"Tekst2\">\r\n          <div>Det fremgik af sagens oplysninger, at medlemmet deltog efter arbejdstid eller i weekender og ikke var trukket i løn af arbejdsgiveren på kursusdagene.</div>\r\n        </p>\r\n        <p class=\"Tekst2\">\r\n          <div>Ankenævnet tiltrådte a-kassens afgørelse, idet der ikke var dokumentation for tab af indtægt og arbejdsmulighed.</div>\r\n        </p>\r\n        <p class=\"Tekst2\">\r\n          <div>Nævnet lagde herved vægt på medlemmets oplysninger om, at hun havde deltaget i kurset på enten fridage eller efter sædvanlig arbejdstid, og at hun havde opretholdt sin sædvanlige løn under kurset. Hun opfyldte således ikke lovens betingelse om tab af indtægt i forbindelse med sin deltagelse i kurset.</div>\r\n        </p>\r\n        <p class=\"Tekst2\">\r\n          <div>Da hun var fuldtidsarbejdende og dermed ikke ledigmeldt/arbejdssøgende forelå heller ikke tab af arbejdsmulighed.</div>\r\n        </p>\r\n      </div>\r\n      <p class=\"Tekst\">Til medlemmet XX</p>\r\n      <p class=\"Tekst\">20. sept. 2007</p>\r\n      <p class=\"Tekst\">Ankenævnet har behandlet Deres klage på møde den 19. september 2007.</p>\r\n      <p class=\"Tekst\">Nævnet traf denne</p>\r\n      <p class=\"Tekst\">A F G Ø R E L S E</p>\r\n      <p class=\"Tekst\">De er ikke berettiget til at modtage VEU-godtgørelse under Deres deltagelse AMU-kurset ”Arbejdet som plejefamilie” afholdt som splitkursus i perioden 12. januar til 8. februar 2007.</p>\r\n      <p class=\"Tekst\">Ankenævnet tiltræder således a-kassens afgørelse af den 8. maj 2007.</p>\r\n      <p class=\"Tekst\">B E G R U N D E L S E</p>\r\n      <p class=\"Tekst\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\">–</span> Deres a-kasse i februar 2007 modtog Deres ansøgning om VEU-godtgørelse i forbindelse med AMU-kurset ”Arbejdet som plejefamilie” afholdt fredag 12/1, lørdag 13/1, søndag 14/1, torsdag 25/1, onsdag 31/1 og torsdag 8/2 - 2007,</p>\r\n        <p class=\"Liste1\"><span class=\"Liste1Nr\">–</span> De er i arbejde som biblioteksassistent 37 timer ugentlig, og at De arbejder hver anden lørdag,</p>\r\n        <p class=\"Liste1\"><span class=\"Liste1Nr\">–</span> De udførte Deres sædvanlige arbejde 25/1, 31/1 og 8/2 – 2007,</p>\r\n        <p class=\"Liste1\"><span class=\"Liste1Nr\">–</span> De afspadserede den 12. januar 2006 og</p>\r\n        <p class=\"Liste1\"><span class=\"Liste1Nr\">–</span> De byttede Deres vagt den 13. januar 2007 med en vagt den 20. januar 2007 og</p>\r\n        <p class=\"Liste1\"><span class=\"Liste1Nr\">–</span> De har opretholdt Deres sædvanlige løn under kurset.</p>\r\n      </p>\r\n      <p class=\"Tekst\">Efter reglerne har beskæftigede lønmodtagere, som deltager i uddannelse, ret til godtgørelse for tab af indtægt eller arbejdsmulighed som følge af deltagelse i kurset.</p>\r\n      <p class=\"Tekst\">Ankenævnet har lagt vægt på Deres oplysninger om, at De har deltaget i kurset på enten fridage eller efter sædvanlig arbejdstid og at De har fået udbetalt Deres sædvanlige løn under kursusdeltagelsen. De har således ikke lidt et indtægtstab under kurset.</p>\r\n      <p class=\"Tekst\">Da De er fuldtidsarbejdende og dermed ikke ledig tilmeldt Jobcentret i Staten (tidligere Arbejdsformidlingen) foreligger heller ikke tab af arbejdsmulighed.</p>\r\n      <p class=\"Tekst\">Ankenævnet henviser til § 4 i bekendtgørelse af lov om godtgørelse ved deltagelse i erhvervsrettet voksen- og efteruddannelse, jf. Lovbekendtgørelse nr. 795 af 18. august 2005, og § 7 i bekendtgørelse nr. 494 af 14. juni 2005 om godtgørelse ved deltagelse i erhvervsrettet voksen- og efteruddannelse.</p>\r\n      <p class=\"Tekst\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som ankenævnet har modtaget fra a-kassen.</p>\r\n      <p class=\"Tekst\">På ankenævnets vegne</p>\r\n      <p class=\"Tekst\">Sign.</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\">Kopi til:</p>\r\n      <p class=\"Tekst\">Arbejdsløshedskassen YY</p>\r\n      <p class=\"Tekst\"><span class=\"BoldUnderline\">Regler</span></p>\r\n      <p class=\"Tekst\"><span class=\"Bold\">Bekendtgørelse af lov om godtgørelse ved deltagelse i erhvervsrettet voksen- og efteruddannelse, jf. lovbekendtgørelse nr. 795 af 18. august 2005:</span></p>\r\n      <p class=\"Tekst\"><span class=\"Bold\">§ 1.</span> Loven har til formål at skabe økonomisk grundlag for, at voksne fortrinsvis kortuddannede, kan deltage i erhvervsrettet voksen- og efteruddannelse til og med erhvervsuddannelsesniveau. Dette formål sikres ved, at deltagerne under uddannelsen kan opnå godtgørelse for tab af indtægt eller arbejdsmulighed.</p>\r\n      <p class=\"Tekst\"><span class=\"Bold\">§ 2.</span> Den personkreds, der kan opnå ydelser efter § 1, omfatter:</p>\r\n      <p>\r\n        <p class=\"Liste1\"><span class=\"Liste1Nr\">1)</span> beskæftigede lønmodtagere, såvel privat som offentligt ansatte,</p>\r\n        <p class=\"Liste1\"><span class=\"Liste1Nr\">2)</span> selvstændige erhvervsdrivende og</p>\r\n        <p class=\"Liste1\"><span class=\"Liste1Nr\">3)</span> ledige, der er berettigede til dagpenge efter § 55 i lov om arbejdsløshedsforsikring m.v. og</p>\r\n        <p class=\"Tekst2\">\r\n          <div>\r\n            <p class=\"Liste2\"><span class=\"Liste2Nr\">a)</span> er fyldt 25 år, og som inden for de første 12 måneders sammenlagt ledighed efter eget valg deltager i uddannelse, der er nævnt i § 3, nr. 1-9, dog højst i en periode på 6 uger, eller</p>\r\n            <p class=\"Liste2\"><span class=\"Liste2Nr\">b)</span> endnu ikke er fyldt 25 år, og som inden for de første 6 måneders sammenlagt ledighed efter eget valg deltager i uddannelse, der er nævnt i § 3, nr. 1-9, dog højst i en periode på 6 uger.</p>\r\n          </div>\r\n        </p>\r\n      </p>\r\n      <p class=\"Tekst\"><span class=\"Italic\">Stk. 2.</span> Det er en betingelse for at opnå ydelser efter § 1, at den pågældende ikke har en erhvervsrettet uddannelse, der med hensyn til niveau og varighed overstiger erhvervsuddannelse eller anden uddannelse, der kan sidestilles med erhvervsuddannelse, medmindre uddannelsen ikke har været anvendt i de sidste 5 år.</p>\r\n      <p class=\"Tekst\"><span class=\"Bold\">§ 3.</span> Der kan opnås ydelser efter § 1, jf. dog § 5, ved deltagelse i følgende uddannelser til og med erhvervsuddannelsesniveau, i det omfang udbuddet, dog undtaget de i nr. 9 nævnte forløb, udløser tilskud efter lov om åben uddannelse (erhvervsrettet voksenuddannelse) m.v.:</p>\r\n      <p>\r\n        <p class=\"Liste1\"><span class=\"Liste1Nr\">1)</span> Arbejdsmarkedsuddannelser (AMU) efter lov om arbejdsmarkedsuddannelser m.v., dog undtaget Træningsskolens arbejdsmarkedsuddannelser (TAMU).</p>\r\n      </p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 4.</span> Under deltagelse i uddannelse, der er omfattet af § 3, kan beskæftigede lønmodtagere, selvstændige erhvervsdrivende og ledige med ret til selvvalgt uddannelse, jf. § 2, stk. 1, nr. 3, opnå godtgørelse for tab af indtægt eller arbejdsmulighed som følge af deres deltagelse, jf. dog stk. 2.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">Bekendtgørelse nr. 494 af 14. juni 2005 om godtgørelse ved deltagelse i erhvervsrettet voksen- og efteruddannelse</span></p>\r\n      <p class=\"Tekst\"><span class=\"Bold\">§ 1.</span> Der kan opnås godtgørelse efter reglerne i denne bekendtgørelse ved deltagelse i erhvervsrettet uddannelse til og med erhvervsuddannelsesniveau.</p>\r\n      <p class=\"Tekst\"><span class=\"Italic\">Stk. 2.</span> Erhvervsrettet voksen- og efteruddannelse efter stk. 1 er:</p>\r\n      <p>\r\n        <p class=\"Liste1\"><span class=\"Liste1Nr\">1)</span> Arbejdsmarkedsuddannelser (AMU) efter lov om arbejdsmarkedsuddannelser m.v., dog undtaget Træningsskolens arbejdsmarkedsuddannelser (TAMU).</p>\r\n      </p>\r\n      <p class=\"Tekst\">…</p>\r\n      <p class=\"Tekst\">Kapitel 2</p>\r\n      <p class=\"Tekst\"><span class=\"Italic\">Personkredsen</span></p>\r\n      <p class=\"Tekst\"><span class=\"Bold\">§ 2.</span> Deltagere, der kan opnå godtgørelse efter denne bekendtgørelse, er</p>\r\n      <p>\r\n        <p class=\"Liste1\"><span class=\"Liste1Nr\">1)</span> beskæftigede lønmodtagere, såvel privat som offentligt ansatte, jf. dog § 3,</p>\r\n        <p class=\"Liste1\"><span class=\"Liste1Nr\">2)</span> selvstændige erhvervsdrivende, jf. dog § 3, og</p>\r\n        <p class=\"Liste1\"><span class=\"Liste1Nr\">3)</span> ledige, som er berettigede til dagpenge efter § 55 i lov om arbejdsløshedsforsikring m.v.</p>\r\n      </p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Godtgørelse til deltagere for tab af indtægt eller arbejdsmulighed</span></p>\r\n      <p class=\"Tekst\"><span class=\"Bold\">§ 7.</span> Beskæftigede lønmodtagere, selvstændige erhvervsdrivende og ledige med ret til selvvalgt uddannelse, jf. § 2, som deltager i uddannelse efter § 1, stk. 2, har ret til godtgørelse for tab af indtægt eller arbejdsmulighed som følge af deltagelsen, jf. dog § 3 og § 8.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/04/2008"
        },
        {
            "displayName": "Accession",
            "displayValue": "X20071046201"
        },
        {
            "displayName": "Entydig dokumentidentifikation",
            "displayValue": "BE002825"
        },
        {
            "displayName": "Dato for indlæggelse",
            "displayValue": "16/04/2008"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "10462"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "20/09/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j. nr. 5300039-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}