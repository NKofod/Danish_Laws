{
    "id": 106900,
    "title": "1994 BSF 58   FORSLAG TIL FOLKETINGSBESLUTNING OM SKÆRPEDE SANKTIONER OVER FOR   SPRITBILISTER, DER DRÆBER OG KVÆSTER ANDRE MENNESKER ",
    "documentTypeId": "480",
    "isSagsforlobPeriodValid": false,
    "shortName": "1994/1 BSF 58",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 58 </P>  \r\n\r\n<P></P>  \r\n\r\n<P>Forslag til folketingsbeslutning om skærpede sanktioner over for  \r\n\r\n spritbilister, der dræber og kvæster andre mennesker </P>  \r\n\r\n<P></P>  \r\n\r\n<P>Fremsat af Helge Adam Møller (KF) Bendt Bendtsen (KF) Gitte Seeberg (KF)  \r\n\r\n John Vinther (KF) Birthe Rønn Hornbech (V) Inge Dahl-Sørensen (V) Svend Aage  \r\n\r\n Jensby (V) Ulla Tørnæs (V) </P>  \r\n\r\n<P></P>  \r\n\r\n<P>den 7. februar 1995 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer justitsministeren til snarest at fremsætte  \r\n\r\n lovforslag om ændring af straffeloven og retsplejeloven efter følgende  \r\n\r\n retningslinjer: </P>  \r\n\r\n<P>1. Straffeloven ændres således, at straffen for at kvæste eller dræbe et  \r\n\r\n eller flere mennesker i forbindelse med kørsel i spirituspåvirket tilstand  \r\n\r\n skærpes. </P>  \r\n\r\n<P>2. Retsplejeloven ændres således, at der i loven indsættes hjemmel til i  \r\n\r\n retshåndhævelsesøjemed at varetægtsfængsle trafikanter, der i  \r\n\r\n spirituspåvirket tilstand begår uagtsomt manddrab eller uagtsomt tilføjer  \r\n\r\n nogen betydelig skade på legeme eller helbred. </P>  \r\n\r\n<P> <I>Bemærkninger til forslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Formålet med det lovforslag, justitsministeren opfordres til at fremsætte,  \r\n\r\n er at redde menneskeliv ved at medvirke til, at færre personer kører, når de  \r\n\r\n er berusede. Det skal endvidere sikre, at de spritbilister, der berøres af  \r\n\r\n lovforslaget, hurtigt kan retsforfølges, dømmes og indsættes til afsoning.  \r\n\r\n Endelig skal lovforslaget tilsikre, at retsbevidstheden på dette område ikke  \r\n\r\n krænkes. </P>  \r\n\r\n<P>Mange uskyldige mennesker dræbes eller kvæstes hvert år i forbindelse med  \r\n\r\n kørsel i spirituspåvirket tilstand. Der var 1.086 sigtelser i forbindelse med  \r\n\r\n færdselsuheld med personskade (dvs. dræbte og/eller kvæstede) som følge af  \r\n\r\n spiritus- og promillekørsel i 1993 (Politiets årsberetning 1993). </P>  \r\n\r\n<P>Efter den gældende retstilstand straffes bilister, der kører i  \r\n\r\n spirituspåvirket tilstand og herved dræber eller alvorligt kvæster en  \r\n\r\n medtrafikant, for uagtsomt manddrab efter straffelovens § 241 eller uagtsom  \r\n\r\n grov legemsbeskadigelse efter straffelovens § 249. Begge paragraffer har en  \r\n\r\n strafferamme på indtil 4 måneders fængsel, dog under skærpende omstændigheder  \r\n\r\n indtil 4 års fængsel. Domspraksis viser imidlertid, at strafferammen ikke  \r\n\r\n bare tilnærmelsesvis udnyttes, men at selv meget alvorlige forbrydelser med  \r\n\r\n en eller flere dræbte og flere skærpende omstændigheder alene giver en straf  \r\n\r\n på op til 12 måneders fængsel. </P>  \r\n\r\n<P>Det er ude af proportion med retsbevidstheden, at man kan sætte sig ind i  \r\n\r\n en bil stærkt beruset - vel vidende, at man udgør en stor risiko i trafikken  \r\n\r\n - og med hensynsløs kørsel forårsage et uheld, der dræber eller kvæster  \r\n\r\n uskyldige mennesker, og så være på fri fod få timer senere. Her bør  \r\n\r\n gerningsmanden efter afhøring ikke løslades, men som det normale  \r\n\r\n varetægtsfængsles af hensyn til retshåndhævelsen. </P>  \r\n\r\n<P> <I>Bemærkninger til beslutningsforslagets enkelte punkter</I>  </P>  \r\n\r\n<P>Ad 1 </P>  \r\n\r\n<P>Der er inden for de seneste år mange eksempler på, at berusede bilister,  \r\n\r\n der (selv med meget store promiller) dræber et eller flere mennesker, slipper  \r\n\r\n med 6 til 9 måneders fængsel, også selv om kørslen sker uden kørekort, med al  \r\n\r\n for stor hastighed, efter tidligere dom for spritkørsel eller i forbindelse  \r\n\r\n med andre skærpende omstændigheder. </P>  \r\n\r\n<P>Disse korte fængselsstraffe for så alvorlig kriminalitet, hvor der klart  \r\n\r\n er tale om en voldsforbrydelse med et vist forsætligt element - nemlig  \r\n\r\n spirituskørslen - forekommer forslagsstillerne at være et helt forkert signal  \r\n\r\n at sende til andre, der agter at &#187;tage chancen&#171; og kører i  \r\n\r\n spirituspåvirket tilstand. Samtidig er det i klar modstrid med  \r\n\r\n retsbevidstheden. En markant skærpelse af straffene vil virke præventivt og  \r\n\r\n derved medvirke til samfundets samlede indsats mod spirituskørsel. </P>  \r\n\r\n<P>Ad 2 </P>  \r\n\r\n<P>Det virker stødende, at en beruset bilist løslades efter en køretur, der  \r\n\r\n har medført, at en eller flere sagesløse personer er blevet dræbt eller  \r\n\r\n alvorligt kvæstet. Løsladelse efter få timer i denne slags sager er i  \r\n\r\n overensstemmelse med gældende regler, men forekommer uacceptabelt for  \r\n\r\n forslagsstillerne. </P>  \r\n\r\n<P>Forslaget er en skærpelse især af den umiddelbare kontante indsats mod  \r\n\r\n denne form for kriminalitet. En sådan omgående og kontant indgriben vil i høj  \r\n\r\n grad afspejle samfundets retspolitiske holdning til disse forbrydelser og  \r\n\r\n være i overensstemmelse med befolkningens ønske om en øget indsats mod  \r\n\r\n spiritusbilisme. </P>  \r\n\r\n<P>Forslaget vil være et signal til andre spritbilister om, med hvilken alvor  \r\n\r\n og afsky samfundet betragter deres gerning. Det skal samtidig sikre, at  \r\n\r\n pårørende til de kvæstede eller omkomne føler, at samfundet tager deres  \r\n\r\n ulykke alvorligt. Endelig vil forslaget give en bedre mulighed for, at  \r\n\r\n politiet hurtigt fuldt ud kan opklare sagen, hvilket er forudsætningen for en  \r\n\r\n hurtig domfældelse og afsoning. </P>  \r\n\r\n<P>Det er forslagsstillernes opfattelse, at i de tilfælde, hvor  \r\n\r\n spirituskørslen ikke har krævet dødsofre, men alene kvæstede, skal  \r\n\r\n varetægtsfængsling kunne anvendes, hvis der kan forventes en straf af fængsel  \r\n\r\n i mindst 3 måneder. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "07/02/1995"
        },
        {
            "displayName": "Accession",
            "displayValue": "19941BA00058"
        },
        {
            "displayName": "Entydig dokumentidentifikation",
            "displayValue": "CL000490"
        },
        {
            "displayName": "Dato for førstegangsindlæggelse",
            "displayValue": "07/02/1995"
        },
        {
            "displayName": "Dato for indlæggelse",
            "displayValue": "07/02/1995"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "58"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}