{
    "id": 52567,
    "title": "Civilforsvarsstyrelsens cirkulærskrivelse vedrørende civilforsvarskommissionernes ansvar for statsligt materiel og personlig udrustning, der befinder sig i kommissionernes varetægt (Til samtlige civilforsvarskommissioner) ",
    "documentTypeId": "210",
    "isSagsforlobPeriodValid": false,
    "shortName": "CIS nr 9538 af 21/04/1970",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Civilforsvarsstyrelsens cirkulærskrivelse  \r\n\r\n vedrørende civilforsvarskommissionernes ansvar for statsligt materiel og  \r\n\r\n personlig udrustning, der befinder sig i kommissionernes varetægt </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige  \r\n\r\n civilforsvarskommissioner) </P>  \r\n\r\n<BR>  \r\n\r\n<P>Bestemmelser om civilforsvarskommisionernes ansvar for det af  \r\n\r\n Civilforsvarsstyrelsen til brug og/eller opbevaring i civilforsvarsområderne  \r\n\r\n udsendte statsmateriel m.m. er hidtil blevet fastsat i forbindelse med  \r\n\r\n tildelingen til de forskellige tjenesteområder, ofte i forbindelse med  \r\n\r\n bestemmelser vedrørende depotforhold, vedligeholdelse, brug,tilsyn m.m. Dette  \r\n\r\n har bevirket, at reglerne i et vist omfang er formuleret ud fra de enkelte  \r\n\r\n tjenesteområders særlige forhold, ligesom der undertiden har været  \r\n\r\n vanskeligheder forbundet med at finde frem til de regler, der kunne bringes i  \r\n\r\n anvendelse i en aktuel situation. </P>  \r\n\r\n<P>For at tilvejebringe større ensartethed og overskuelighed på dette vigtige  \r\n\r\n område og for at bringe civilforsvarets regler i overensstemmelse med  \r\n\r\n tilsvarende regler inden for andre områder af samfundslivet har styrelsen  \r\n\r\n efter forhandling med Den danske Købstadsforening, Bymæssige Kommuner og De  \r\n\r\n samvirkende Kommunalforeninger i Danmark fastsat nedenstående regler, der med  \r\n\r\n virkning fra den 1. juni 1970 træder i stedet for alle tidligere herfra  \r\n\r\n udsendte bestemmelser om forsikring af og ansvar for statsejet materiel og  \r\n\r\n personlig udrustning, der befinder sig i civilforsvarskommisionernes  \r\n\r\n varetægt. Andre herfra udsendte bestemmelser om materiel og udrustning,  \r\n\r\n herunder bestemmelser vedrørende opbevaring, vedligeholdelse, anvendelse og  \r\n\r\n tilsyn, opretholdes uændret. </P>  \r\n\r\n<P>De nye regler omfatter alle effekter, der er eller vil blive udleveret fra  \r\n\r\n Civilforsvarsstyrelsen til civilforsvarsområderne, d.v.s. materiel, herunder  \r\n\r\n køretøjer, til samtlige tjenestegrene og alle personlige  \r\n\r\n udrustningsgenstande. Der skelnes ikke på ansvarsområdet mellem effekter, der  \r\n\r\n alene tildeles civilforsvarsområderne til beredskabsmæssig opbevaring lokalt,  \r\n\r\n og effekter, der tillige kan anvendes i uddannelsen. Opdelingen af  \r\n\r\n statsmateriellet i beredskabsmateriel og uddannelsesmateriel har derimod  \r\n\r\n betydning for opbevaringsmåden og anvendelsen, idet beredskabsmateriel  \r\n\r\n principielt ikke kan tages i brug under fredsforhold, med mindre der  \r\n\r\n foreligger tilladelse fra Civilforsvarsstyrelsen. For statsejet  \r\n\r\n civilforsvarsmateriel og personlig udrustning, der befinder sig i  \r\n\r\n kommissionernes varetægt gælder herefter følgende regler: </P>  \r\n\r\n<P CLASS=PUNKT> <B>1.</B> Staten bærer risikoen for effekternes hændelige  \r\n\r\n undergang eller hændelige forringelse. Undtaget herfra er undergang eller  \r\n\r\n forringelse inden for de områder, hvor der kan tegnes forsikring i form af  \r\n\r\n løsørebrandforsikring, indbrudstyveriforsikring og vandskadeforsikring samt  \r\n\r\n kaskoforsikring (incl. brand) for motorkøretøjer og efterløbere og det på  \r\n\r\n disse værende materiel. I disse tilfælde bærer civilforsvarskommissionen  \r\n\r\n risikoen for hændelig undergang eller hændelig forringelse i det omfang  \r\n\r\n forsikringsdækning almindeligvis kan opnås. </P>  \r\n\r\n<P CLASS=PUNKT> <B>2.</B> Vælger civilforsvarskommissionen at bære risikoen i  \r\n\r\n de under 1, 2. pkt. nævnte tilfælde, er kommissionen forpligtet til at  \r\n\r\n garantere staten samme økonomiske dækning som den, der ville være opnået,  \r\n\r\n hvis forsikringsaftale som ovenfor anført var blevet indgået. Det samme  \r\n\r\n gælder, hvor skaden er forårsaget ved trediemands adfærd, og hvor den ville  \r\n\r\n have medført pligt for forsikreren til at udrede forsikringsydelsen, såfremt  \r\n\r\n forsikringsaftalen som under 1, 2. pkt. anført var blevet indgået. </P>  \r\n\r\n<P CLASS=PUNKT> <B>3.</B> For skade på eller tab af de omhandlede effekter,  \r\n\r\n som ikke skyldes hændelig undergang eller hændelig forringelse, bæres  \r\n\r\n ansvaret efter dansk rets almindelige regler. </P>  \r\n\r\n<P>Benyttes effekterne til andet formål end fastsat af  \r\n\r\n Civilforsvarsstyrelsen, er civilforsvarskommissionen forpligtet til at  \r\n\r\n refundere staten samtlige med istandsættelse af beskadigede eller  \r\n\r\n genanskaffelse af bortkomne effekter forbundne udgifter. </P>  \r\n\r\n<P CLASS=PUNKT> <B>4.</B> Erstatning skal svare til det tab, som beskadigelse  \r\n\r\n eller bortkomst efter en konkret vurdering ansættes til. Genoprettelse in  \r\n\r\n natura kan kun finde sted med Civilforsvarsstyrelsens samtykke. </P>  \r\n\r\n<P CLASS=PUNKT> <B>5.</B> Hvor der i lovgivningen er gjort undtagelser for  \r\n\r\n kommunerne med hensyn til pligten til at tegne lovbestemt ansvarsforsikring,  \r\n\r\n og kommunen benytter sig af denne ret, er civilforsvarskommissionen pligtig  \r\n\r\n at garantere staten samme økonomiske dækning, som den der ville være opnået,  \r\n\r\n hvis ansvarsforsikring var tegnet. </P>  \r\n\r\n<P>Til orientering og vejledning for civilforsvarskommissionerne i  \r\n\r\n forbindelse med fastsættelse af forsikringssummer for statsligt materiel og  \r\n\r\n personlig udrustning vedlægges en af styrelsen udarbejdet prisliste pr. 1.  \r\n\r\n april 1970. </P>  \r\n\r\n<P>V. Sørensen </P>  \r\n\r\n<P>fg. </P>  \r\n\r\n<P>/K.E Fisker </P>  \r\n\r\n<P>--------------------------------------------------------------------- </P>  \r\n\r\n<P>BILAG </P>  \r\n\r\n<P>(udelades her) </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19700953810"
        },
        {
            "displayName": "Entydig dokumentidentifikation",
            "displayValue": "CM011403"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9538"
        },
        {
            "displayName": "År for udstedelse",
            "displayValue": "1970"
        },
        {
            "displayName": "Dato for underskrift",
            "displayValue": "21/04/1970"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}