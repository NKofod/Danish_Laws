{
    "id": 213747,
    "title": "Cirkulære om aftale om visse ansættelsesmæssige forhold om afvikling af frihed i forbindelse med covid-19 Til samtlige ministerier mv.",
    "documentTypeId": "140",
    "isSagsforlobPeriodValid": true,
    "shortName": "CIR1H nr 9170 af 26/03/2020",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#id8295a581-9a2d-4021-8fc4-cd65099edc95\">Bilag </a>\r\n      </td>\r\n      <td class=\"IndholdsfortegnelseTekst\">Aftale om visse ansættelsesmæssige forhold om afvikling af frihed i forbindelse med covid-19</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Cirkulære om aftale om visse ansættelsesmæssige forhold om afvikling af frihed i forbindelse med covid-19</p>\r\n<p class=\"UnderTitel2\">Til samtlige ministerier mv.</p>\r\n<p class=\"Indledning2\">1. Skatteministeriet på den ene side og Offentligt Ansattes Organisationer (Det Statslige Område), CO10 - Centralorganisationen af 2010, Lærernes Centralorganisation og Akademikerne på den anden side har indgået vedlagte aftale af 26. marts 2020 om visse ansættelsesmæssige forhold om afvikling af frihed forbindelse med covid-19.</p>\r\n<p class=\"Indledning2\">\r\n</p>\r\n<p class=\"Indledning2\">2. Aftalen supplerer og fraviger bestemmelser i de gældende overenskomster og aftaler om afvikling af frihed. De lokale parter kan fortsat anvende de muligheder, der i øvrigt følger af de gældende overenskomster og aftaler.</p>\r\n<p class=\"Indledning2\">\r\n</p>\r\n<p class=\"Indledning2\">3. Cirkulæret har virkning fra den 26. marts 2020.</p><div class=\"Givet\" id=\"Givet\"><p class=\"Givet\" align=\"center\">Skatteministeriet, Medarbejder- og Kompetencestyrelsen, den 26. marts 2020</p><p class=\"Sign1\" align=\"center\">Jesper Schaumburg-Müller</p><p class=\"Sign2\" align=\"right\"></p></div><a id=\"id8295a581-9a2d-4021-8fc4-cd65099edc95\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B1\">\r\n   </span>\r\n   <span id=\"Bil1\">Bilag </span>\r\n</p>\r\n<p class=\"BilagTekst\">Aftale om visse ansættelsesmæssige forhold om afvikling af frihed i forbindelse med covid-19</p>\r\n<p class=\"KapitelOverskrift2\">-</p>\r\n<p>Skatteministeriet, Medarbejder- og Kompetencestyrelsen, Offentligt Ansattes Organisationer (Det Statslige Område), CO10 - Centralorganisationen af 2010, Lærernes Centralorganisation og Akademikerne har drøftet visse ansættelsesmæssige forhold i forbindelse med covid-19.</p>\r\n<p>\r\n</p>\r\n<p>Medarbejdere, der ikke varetager kritiske funktioner, som kræver fremmøde, blev den 13. marts 2020 hjemsendt med sædvanlig løn i foreløbig to uger.</p>\r\n<p>\r\n</p>\r\n<p>Regeringen har den 23. marts 2020 besluttet at forlænge hjemsendelsesperioden foreløbig til og med den 13. april 2020.</p>\r\n<p>\r\n</p>\r\n<p>Parterne har et fælles ønske om, at spørgsmål om løn- og andre ansættelsesvilkår, der opstår om afvikling af frihed i forbindelse med covid-19, løses i et smidigt og effektivt samarbejde mellem overenskomst- og aftaleparterne og på de enkelte arbejdspladser. Medarbejderne yder under coronakrisen en stor indsats inden for alle fagområder.</p>\r\n<p>\r\n</p>\r\n<p>Parterne anerkender, at der også er en stor gruppe medarbejdere i staten, som i de kommende uger udfører kritiske og nødvendige funktioner under helt særlige vilkår, og som kan have vanskeligt ved i det hele taget at holde den ferie, som de ellers ville have holdt. Parterne er enige om at søge løsninger for medarbejdere, der afskæres fra at holde ferie, der ikke kan overføres til afholdelse i ferieåret 2020/2021.</p>\r\n<p>\r\n</p>\r\n<p>Mange varetager kritiske funktioner eller andre nødvendige opgaver, også hjemmefra. Andre medarbejdere arbejder så vidt muligt hjemmefra med deres sædvanlige opgaver. Nogle medarbejdere har ikke mulighed for at udføre deres sædvanlige opgaver, fordi de er sendt hjem. Alle medarbejdere, som i denne specielle tid er sendt hjem, løser på bedste vis alle de vigtige arbejdsopgaver under meget anderledes forhold end til daglig. Som tiden går under hjemsendelsen, kan en del medarbejdere opleve, at opgavemængden af flere årsager tynder ud.</p>\r\n<p>\r\n</p>\r\n<p>Efter hjemsendelsesperioden er det vigtigt, at frihed så vidt muligt er afviklet. Når alle medarbejdere er tilbage på arbejde under normale forhold, vil der være en stor opgavemængde, som skal kunne løses på bedst mulig vis. Det er derfor essentielt at sikre, at der er nødvendige ressourcer til netop at løse disse opgaver, så Danmark kan komme bedst og hurtigst muligt videre efter covid-19.</p>\r\n<p>\r\n</p>\r\n<p>Parterne er på den baggrund blevet enige om denne aftale om afvikling af frihed i forbindelse med covid-19. Aftalen supplerer og fraviger bestemmelser i de gældende overenskomster og aftaler om afvikling af frihed. De lokale parter kan fortsat anvende de muligheder, der i øvrigt følger af de gældende overenskomster og aftaler.</p>\r\n<p>\r\n</p>\r\n<p>Parterne påpeger, at det altid er en mulighed for ansættelsesmyndigheden og medarbejderen at indgå aftale om afvikling af frihed i overensstemmelse med gældende overenskomster og aftaler.</p>\r\n<p>\r\n</p>\r\n<p>\r\n   <span class=\"Bold\">1.</span> Aftalen gælder for tjenestemænd og tjenestemandslignende ansatte og ansatte i henhold til overenskomster og aftaler indgået på den ene side af eller efter bemyndigelse fra Skatteministeriet og på den anden side af eller efter bemyndigelse fra de underskrivende centralorganisationer eller organisationer, der er tilsluttet centralorganisationerne.</p>\r\n<p>\r\n</p>\r\n<p>\r\n   <span class=\"Bold\">2.</span> Medarbejdere, der efter ansættelsesmyndighedens anvisning ikke varetager opgaver i hele eller dele af perioden fra den 28. marts -13. april 2020, skal afvikle frihed i en periode op til 5 dage.</p>\r\n<p>\r\n</p>\r\n<p>Bemærkning: Ved ”varetager opgaver” forstås i den foreliggende situation også situationer, hvor en medarbejder er pålagt at kunne møde ind med kort varsel den pågældende dag.</p>\r\n<p>\r\n</p>\r\n<p>Der kan anvendes feriedage, særlige feriedage, afspadsering mv. Omsorgsdage og evt. aftalte seniordage kan også anvendes efter ønske fra medarbejderen.</p>\r\n<p>\r\n</p>\r\n<p>Ansættelsesmyndigheden beslutter efter dialog med medarbejderen hvilken type frihed, der skal anvendes, samt hvornår friheden skal afvikles. Friheden afvikles i hele dage.</p>\r\n<p>\r\n</p>\r\n<p>Parterne opfordrer til, at man lokalt overvejer, om de op til fem dage med fordel kan placeres med tre dage i perioden 6.-8. april 2020 og to dage sammenhængende i uge 14 eller 16.</p>\r\n<p>\r\n</p>\r\n<p>\r\n   <span class=\"Bold\">3.</span> Feriedage, særlige feriedage eller afspadsering mv., som medarbejderen allerede har afholdt i perioden fra den 13. marts 2020 til og med den 27. marts, medregnes ved opgørelsen af de op til 5 dages frihed.</p>\r\n<p>\r\n</p>\r\n<p>\r\n   <span class=\"Bold\">4.</span> Afvikling af frihed kan pålægges med dags varsel. Parterne opfordrer dog til, at afvikling af frihed besluttes og udmeldes til medarbejderen tidligst muligt.</p>\r\n<p>\r\n</p>\r\n<p>Op til 5 feriedage og/eller særlige feriedage eller afspadsering mv., der er fastlagt til afholdelse i perioden 14.-30. april 2020, kan med tilsvarende forkortet varsel og efter dialog med den enkelte ansatte fremrykkes til afholdelse i perioden til og med den 13. april 2020. Hvis fremrykning af ferie og/eller særlige feriedage medfører udgifter for medarbejderen (fx afbestilling af rejse, feriebolig eller lignende), skal ansættelsesmyndigheden holde medarbejderen skadesløs efter almindelige erstatningsretlige principper.</p>\r\n<p>\r\n</p>\r\n<p>\r\n   <span class=\"Bold\">5.</span> Medarbejderen udfører ikke arbejde på de dage, hvor medarbejderen afvikler frihed i henhold til denne aftale.</p>\r\n<p>\r\n</p>\r\n<p>\r\n   <span class=\"Bold\">6.</span> Aftalen har virkning fra aftalens underskrivelse d.d. og bortfalder uden opsigelse den 14. april 2020.</p>\r\n<p>\r\n</p>\r\n<p>Parterne er enige om, at praksis med hensyn til ansættelsesmæssige forhold om afvikling af frihed i forbindelse med covid-19 ikke uden videre finder anvendelse efter aftalens bortfald.</p>\r\n<p>\r\n</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; \">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" width=\"507\" style=\"border-collapse: collapse;\">\r\n                  <colgroup>\r\n                     <col width=\"199px\">\r\n                     </col>\r\n                     <col width=\"181px\">\r\n                     </col>\r\n                  </colgroup>\r\n                  <tr>\r\n                     <td style=\"border-left: 1pt none #000000;border-right: 1pt none #000000;border-top: 1pt none #000000;border-bottom: 1pt none #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">København, den 26. marts 2020</div>\r\n                     </td>\r\n                     <td style=\"border-left: 1pt none #000000;border-right: 1pt none #000000;border-top: 1pt none #000000;border-bottom: 1pt none #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\"> </td>\r\n                  </tr>\r\n                  <tr>\r\n                     <td style=\"border-left: 1pt none #000000;border-right: 1pt none #000000;border-top: 1pt none #000000;border-bottom: 1pt none #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">Offentligt Ansattes Organisationer</div>\r\n                        <div class=\"TabelTekst2\">(Det Statslige Område)</div>\r\n                        <div class=\"TabelTekst2\">\r\n                           <span class=\"Bold\">Rita Bundgaard</span>\r\n                        </div>\r\n                        <div class=\"TabelTekst2\">\r\n                        </div>\r\n                        <div class=\"TabelTekst2\">CO10 – Centralorganisationen af 2010</div>\r\n                        <div class=\"TabelTekst2\">\r\n                           <span class=\"Bold\">Jesper Korsgaard Hansen</span>\r\n                        </div>\r\n                        <div class=\"TabelTekst2\">\r\n                        </div>\r\n                        <div class=\"TabelTekst2\">Lærernes Centralorganisation</div>\r\n                        <div class=\"TabelTekst2\">\r\n                           <span class=\"Bold\">Henrik Højrup</span>\r\n                        </div>\r\n                        <div class=\"TabelTekst2\">\r\n                        </div>\r\n                        <div class=\"TabelTekst2\">Akademikerne</div>\r\n                        <div class=\"TabelTekst2\">\r\n                           <span class=\"Bold\">Lars Qvistgaard</span>\r\n                        </div>\r\n                     </td>\r\n                     <td style=\"border-left: 1pt none #000000;border-right: 1pt none #000000;border-top: 1pt none #000000;border-bottom: 1pt none #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">Skatteministeriet</div>\r\n                        <div class=\"TabelTekst2\">\r\n                           <span class=\"Bold\">Morten Bødskov</span>\r\n                        </div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p>\r\n</p>",
    "isHistorical": true,
    "editorialNotes": [
        "Udsendt som Medst. nr. 006-20"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/03/2020"
        },
        {
            "displayName": "Accession",
            "displayValue": "C20200917009"
        },
        {
            "displayName": "Entydig dokumentidentifikation",
            "displayValue": "AN014364"
        },
        {
            "displayName": "Dato for førstegangsindlæggelse",
            "displayValue": "28/03/2020"
        },
        {
            "displayName": "Dato for indlæggelse",
            "displayValue": "28/03/2020"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9170"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "26/03/2020"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Medarbejder- og Kompetencestyrelsen"
        },
        {
            "displayName": "Ressortministeriets journalnummer",
            "displayValue": "Skatteministeriet, Medarbejder- og Kompetencestyrelsen, j.nr. 2020-837"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}