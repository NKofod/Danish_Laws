{
    "id": 66440,
    "title": "Lov om en indskydergarantifond (* 1) (Indskydergarantiloven) ",
    "documentTypeId": "10",
    "isSagsforlobPeriodValid": false,
    "shortName": "LOV nr 850 af 23/12/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lov om en indskydergarantifond (* 1) </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Indskydergarantiloven) </P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Indskydergarantifonden er en privat, selvejende  \r\n\r\n institution, der skal yde indskydere i de i § 2, stk. 1, nævnte institutter  \r\n\r\n dækning for tab på indskud i tilfælde af konkurs. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Loven omfatter navnenoterede indskud i banker,  \r\n\r\n sparekasser, andelskasser og filialer af udenlandske pengeinstitutter samt  \r\n\r\n navnenoterede indskud i kreditinstitutter som nævnt i § 4 b i lov om visse  \r\n\r\n kreditinstitutter (institutter). </P>  \r\n\r\n<P CLASS=STK> <I>Stk. 2. </I> Loven omfatter dog ikke indskud fra det  \r\n\r\n nødlidende instituts direktører, bestyrelsesmedlemmer og aktionærer, der ejer  \r\n\r\n 10 pct. eller mere af aktiekapitalen, indskud fra andre institutter eller  \r\n\r\n indskud af ansvarlig kapital. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Indskydergarantifonden dækker, efter fradrag af  \r\n\r\n indskyderens eventuelle forpligtelser over for det pågældende institut,  \r\n\r\n indskud i instituttet indtil 250.000 kr. pr. indskyder. </P>  \r\n\r\n<P CLASS=STK> <I>Stk. 2. </I> Indskud på indekskonti, kapitalpensionskonti,  \r\n\r\n selvpensioneringskonti, ratepensionskonti, børneopsparingskonti,  \r\n\r\n boligopsparingskontrakter, uddannelsesopsparingskonti, indskud, der indestår  \r\n\r\n på advokaters klientkonti, indskud, der forvaltes i godkendte  \r\n\r\n forvaltningsafdelinger i henhold til lov om anbringelse og bestyrelse af  \r\n\r\n umyndiges midler m.v. eller arvelovens §§ 61 og 65, samt indskud, der er  \r\n\r\n deponerede i henhold til deponeringsloven, skal fonden dække fuldt ud. </P>  \r\n\r\n<P CLASS=STK> <I>Stk. 3. </I> Fonden kan beslutte, at også andre former for  \r\n\r\n indskud skal dækkes fuldt ud. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Udbetalinger fra fonden eller fondens  \r\n\r\n overførsler af kontoindeståender til konti i andre institutter skal finde  \r\n\r\n sted snarest muligt efter betalingsstandsningens eller konkursens indtræden.  \r\n\r\n</P>  \r\n\r\n<P CLASS=STK> <I>Stk. 2. </I> Finanstilsynet fastsætter nærmere regler om  \r\n\r\n meddelelse af institutters betalingsstandsning eller konkurs samt om  \r\n\r\n indskyderes anmeldelse af krav til fonden. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Fonden indtræder, i det omfang den har ydet  \r\n\r\n dækning, i indskyderens krav mod det institut, der er undergivet  \r\n\r\n betalingsstandsning eller trådt i konkurs. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Efter forhandling med Nationalbanken fastsætter  \r\n\r\n Finanstilsynet regler om institutternes indbetaling til og eventuel  \r\n\r\n garantistillelse over for fonden (garantibidrag). </P>  \r\n\r\n<P CLASS=STK> <I>Stk. 2. </I> Garantibidrag efter stk. 1 kan årligt højst  \r\n\r\n udgøre et beløb svarende til 2 promille af institutternes indlånsmasse. </P>  \r\n\r\n<P CLASS=STK> <I>Stk. 3. </I> Industriministeren kan med Finansudvalgets  \r\n\r\n tilslutning stille garanti for lån optaget af fonden til opfyldelse af dens  \r\n\r\n forpligtelser. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Finanstilsynet kan tilbagekalde et instituts  \r\n\r\n tilladelse til at drive virksomhed, hvis dette ikke opfylder lovens regler,  \r\n\r\n regler udstedt i medfør af loven eller bestemmelser i fondens vedtægter. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Finanstilsynet kan fastsætte regler om, at også  \r\n\r\n institutters filialer i udlandet skal være omfattet af garantiordningen. </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Indskydergarantifonden ledes af en bestyrelse på  \r\n\r\n 5 medlemmer, der udnævnes af industriministeren. Bestyrelsens formand skal  \r\n\r\n repræsentere nationaløkonomisk og regnskabsmæssig sagkundskab. Et medlem skal  \r\n\r\n repræsentere juridisk sagkundskab. To medlemmer skal repræsentere  \r\n\r\n institutterne, og et medlem skal repræsentere indskyderne. Medlemmerne og  \r\n\r\n stedfortræderne for disse udnævnes for 3 år. </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Fondens vedtægter og bestyrelsens  \r\n\r\n forretningsorden godkendes af Finanstilsynet. </P>  \r\n\r\n<P CLASS=STK> <I>Stk. 2. </I> Vedtægterne skal indeholde bestemmelser om  \r\n\r\n anbringelse af fondens midler samt om, hvilke former for indskud der skal  \r\n\r\n dækkes fuldt ud, jf. § 3, stk. 3. Beslutning om udvidelse af dækningsomfanget  \r\n\r\n træffes ved enstemmighed. </P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Bestyrelsen antager fornøden medhjælp og  \r\n\r\n afgiver inden 3 måneder efter et kalenderårs udløb regnskab for det forløbne  \r\n\r\n år med beretning om fondens virksomhed til Finanstilsynet. </P>  \r\n\r\n</DIV>  \r\n\r\n<A NAME=\"P12\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Omkostningerne ved fondens administration  \r\n\r\n afholdes af fonden. </P>  \r\n\r\n<P CLASS=STK> <I>Stk. 2. </I> Fonden afholder tillige udgifterne ved statens  \r\n\r\n tilsyn, jf. § 13. </P>  \r\n\r\n</DIV>  \r\n\r\n<A NAME=\"P13\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Finanstilsynet fører tilsyn med  \r\n\r\n indskydergarantifonden. Finanstilsynet og fonden kan af institutter og  \r\n\r\n indskydere forlange alle oplysninger, som skønnes nødvendige for at sikre, at  \r\n\r\n lovens regler, regler udstedt i medfør af loven og bestemmelser i fondens  \r\n\r\n vedtægter overholdes. </P>  \r\n\r\n</DIV>  \r\n\r\n<A NAME=\"P14\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> For så vidt højere straf ikke er forskyldt  \r\n\r\n efter den øvrige lovgivning, straffes med bøde den, der </P>  \r\n\r\n<UL CLASS=PLAIN-LIST>  \r\n\r\n<LI>1) afgiver urigtige eller vildledende oplysninger eller fortier  \r\n\r\n oplysninger ved anmeldelse, opgørelse eller udbetaling af dækningskrav eller  \r\n\r\n</LI>  \r\n\r\n<LI>2) undlader at give de af tilsynet eller fonden i henhold til § 13  \r\n\r\n krævede oplysninger eller i øvrigt afgiver urigtige eller vildledende  \r\n\r\n oplysninger til brug for kontrollen med indskydergarantiordningen. </LI>  \r\n\r\n</UL>  \r\n\r\n</DIV>  \r\n\r\n<A NAME=\"P15\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> For overtrædelser, der begås af aktieselskaber,  \r\n\r\n andelsselskaber, anpartsselskaber eller lignende, kan der pålægges selskabet  \r\n\r\n som sådant bødeansvar. Er overtrædelsen begået af en kommune eller et  \r\n\r\n kommunalt fællesskab, der er omfattet af § 60 i lov om kommunernes styrelse,  \r\n\r\n kan der pålægges kommunen eller det kommunale fællesskab bødeansvar. </P>  \r\n\r\n</DIV>  \r\n\r\n<A NAME=\"P16\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Tidspunktet for lovens ikrafttræden fastsættes  \r\n\r\n af industriministeren. Ministeren kan herunder fastsætte, at bestemmelserne i  \r\n\r\n loven træder i kraft på forskellige tidspunkter. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Fredensborg Slot, den 23.  \r\n\r\n december 1987 </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R. </P>  \r\n\r\n<P CLASS=MINISTER ALIGN=RIGHT>/Nils Wilhjelm </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "kraft den 25. februar 1988",
        "(* 1) Ved bekendtgørelse nr. 68 af 10. februar 1988 er loven sat i"
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "31/12/1987"
        },
        {
            "displayName": "Accession",
            "displayValue": "A19870085030"
        },
        {
            "displayName": "Entydig dokumentidentifikation",
            "displayValue": "CM025566"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "850"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "23/12/1987"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "87-2121-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}