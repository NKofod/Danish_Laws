{
    "id": 48827,
    "title": "Bekendtgørelse om sikkerheds- og sundhedsarbejde på flytbare havanlæg ",
    "documentTypeId": "60",
    "isSagsforlobPeriodValid": false,
    "shortName": "BEK nr 1102 af 14/12/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om sikkerheds- og sundhedsarbejde  \r\n\r\n på flytbare havanlæg </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 5, stk. 1, § 9, stk. 2 og 4 og § 21, stk. 2 og 3 i lov nr.  \r\n\r\n 292 af 10. juni 1981 om visse havanlæg, fastsættes: </P>  \r\n\r\n<P> <I>Anvendelsesområde m.v.</I>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Bekendtgørelsen finder anvendelse på flytbare  \r\n\r\n havanlæg, jf. § 1 i Energiministeriets bekendtgørelse nr. 711 af 16. november  \r\n\r\n 1987 om sikkerhed m.v. på havanlæg. </P>  \r\n\r\n<P CLASS=STK> <I>Stk. 2. </I> I denne bekendtgørelse forstås ved arbejdsleder  \r\n\r\n den, hvis arbejde udelukkende eller i det væsentlige består i, på  \r\n\r\n arbejdsgiverens vegne, at lede eller føre tilsyn med arbejdet på et flytbart  \r\n\r\n havanlæg eller en del heraf. </P>  \r\n\r\n<P CLASS=STK> <I>Stk. 3. </I> Ved ansatte forstås alle på havanlægget, der  \r\n\r\n ikke er arbejdsleder, jf. stk. 2, eller chef for havanlægget. </P>  \r\n\r\n<P CLASS=STK> <I>Stk. 4. </I> Ved arbejdsområde forstås arbejdslederområde,  \r\n\r\n uanset de ansattes eventuelle tilknytning til flere arbejdsgivere. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Det påhviler chefen for havanlægget at sikre, at  \r\n\r\n arbejdet for sikkerhed og sundhed organiseres i overensstemmelse med  \r\n\r\n bestemmelserne i denne bekendtgørelse. </P>  \r\n\r\n<P CLASS=STK> <I>Stk. 2. </I> Arbejdet for sikkerhed og sundhed skal være  \r\n\r\n organiseret når havanlægget tages i brug, jf. § 18 i Energiministeriets  \r\n\r\n bekendtgørelse nr. 711 af 16. november 1987 om sikkerhed m.v. på havanlæg,  \r\n\r\n eller snarest derefter, dog senest 4 uger efter ibrugtagning. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> For havanlæg, der forventes at opholde sig  \r\n\r\n mindre end 4 uger på dansk søterritorium eller kontinentalsokkelområde,  \r\n\r\n finder bestemmelserne i §§ 6 - 18 ikke anvendelse. </P>  \r\n\r\n<P> <I>Organisering af sikkerheds- og sundhedsarbejdet</I>  </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> På havanlæg, hvor der udover chefen for  \r\n\r\n havanlægget og de, der har arbejdslederfunktion, er ansat 6 personer eller  \r\n\r\n derover, skal arbejdet for sikkerhed og sundhed organiseres på en  \r\n\r\n hensigtsmæssig måde gennem en sikkerhedsorganisation under medvirken af  \r\n\r\n repræsentanter for de ansatte og ledelsen. </P>  \r\n\r\n<P CLASS=STK> <I>Stk. 2. </I> Sikkerhedsorganisationen skal planlægge, lede  \r\n\r\n og koordinere sikkerheds- og sundhedsarbejdet. Sikkerhedsorganisationen skal  \r\n\r\n registrere de arbejdsmiljømæssige problemer, rådgive og orientere om samt  \r\n\r\n føre kontrol med sikkerheds- og sundhedsarbejdet på anlægget. </P>  \r\n\r\n<P CLASS=STK> <I>Stk. 3. </I> Sikkerhedsorganisationen skal løbende holdes  \r\n\r\n orienteret om eventuelle påbud fra tilsynsmyndigheden, den for anlægget  \r\n\r\n udarbejdede beredskabsplan samt anmeldelser til Energistyrelsen i medfør af §  \r\n\r\n 44 i Energiministeriets bekendtgørelse nr. 711 af 16. november 1987 om  \r\n\r\n sikkerhed m.v. på havanlæg, vedrørende personskader, samt anmeldelser  \r\n\r\n vedrørende ikke ubetydelige skader på anlægget m.v. efter de til enhver tid  \r\n\r\n gældende regler herom, og skal inddrages i planlægningen vedrørende forhold  \r\n\r\n af betydning for de ansattes sikkerhed og sundhed. </P>  \r\n\r\n<P CLASS=STK> <I>Stk. 4. </I> Tilsynsmyndigheden skal ved besøg på anlægget  \r\n\r\n jævnligt træde i forbindelse med medlemmerne af sikkerhedsorganisationen.  \r\n\r\n</P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> For havanlæg, hvor der ikke skal være  \r\n\r\n sikkerhedsorganisation efter reglerne i denne bekendtgørelse, skal arbejdet  \r\n\r\n med sikkerhed og sundhed udføres ved personlig kontakt mellem chefen for  \r\n\r\n havanlægget, eventuelle arbejdsledere og øvrige ansatte. </P>  \r\n\r\n<P> <I>Sikkerhedsrepræsentanter, sikkerhedsgrupper og sikkerhedsudvalg</I>  \r\n\r\n</P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> På havanlæg, hvor der er mellem 6 og 11 ansatte,  \r\n\r\n skal chefen for havanlægget anmode disse om iblandt sig at vælge en  \r\n\r\n sikkerhedsrepræsentant. </P>  \r\n\r\n<P CLASS=STK> <I>Stk. 2. </I> På havanlæg, hvor der er 12 ansatte eller  \r\n\r\n flere, skal chefen for havanlægget anmode disse om iblandt sig at vælge en  \r\n\r\n sikkerhedsrepræsentant for hvert arbejdsområde. Er der i et arbejdsområde  \r\n\r\n mindre end 3 ansatte, kan de pågældende beslutte at vælge en  \r\n\r\n sikkerhedsrepræsentant i fællesskab med de ansatte i et andet område. </P>  \r\n\r\n<P CLASS=STK> <I>Stk. 3. </I> Hvor der til holddrift er ansat flere  \r\n\r\n skiftehold, og disse skiftehold ikke er samtidigt til stede på havanlægget,  \r\n\r\n eller hvis det af anden grund ikke er hensigtsmæssigt at skifteholdene er  \r\n\r\n fælles om en sikkerhedsrepræsentant, finder reglerne i stk. 1 og stk. 2  \r\n\r\n anvendelse for hvert af disse skiftehold. </P>  \r\n\r\n<P CLASS=STK> <I>Stk. 4. </I> Sikkerhedsrepræsentanten skal vælges blandt de  \r\n\r\n anerkendt dygtige arbejdere og skal i mindst 1 år indenfor de sidste 2 år  \r\n\r\n have arbejdet på et havanlæg. Såfremt ingen opfylder betingelserne, skal  \r\n\r\n sikkerhedsrepræsentanten vælges under hensyntagen til anciennitet på flytbare  \r\n\r\n havanlæg. Hvis der er mere end 2 kandidater, foretages valget ved skriftlig  \r\n\r\n afstemning. </P>  \r\n\r\n<P CLASS=STK> <I>Stk. 5. </I> Valget gælder for en periode af 2 år, eller  \r\n\r\n indtil sikkerhedsrepræsentantens arbejdsfunktion på arbejdsområdet ophører.  \r\n\r\n</P>  \r\n\r\n<P CLASS=STK> <I>Stk. 6. </I> Sikkerhedsrepræsentanten repræsenterer dem, der  \r\n\r\n har valgt ham, i spørgsmål om de ansattes sikkerhed og sundhed i arbejdet.  \r\n\r\n</P>  \r\n\r\n<P CLASS=STK> <I>Stk. 7. </I> Senest 8 dage efter valget af en  \r\n\r\n sikkerhedsrepræsentant skal chefen for havanlægget underrettes skriftligt om  \r\n\r\n valget. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> På de i § 6, stk. 1 nævnte havanlæg udpeger  \r\n\r\n chefen for havanlægget en arbejdsleder, som sammen med  \r\n\r\n sikkerhedsrepræsentanten udgør havanlæggets sikkerhedsgruppe. </P>  \r\n\r\n<P CLASS=STK> <I>Stk. 2. </I> På de i § 6, stk. 2 nævnte havanlæg udpeger  \r\n\r\n chefen for havanlægget for hvert arbejdsområde en arbejdsleder, som sammen  \r\n\r\n med sikkerhedsrepræsentanten udgør arbejdsområdets sikkerhedsgruppe. Er der i  \r\n\r\n henhold til § 6, stk. 2 valgt fælles sikkerhedsrepræsentant for flere  \r\n\r\n arbejdsområder, udpeger chefen for havanlægget en arbejdsleder for disse  \r\n\r\n arbejdsområder. </P>  \r\n\r\n<P CLASS=STK> <I>Stk. 3. </I> Hvor der til holddrift er ansat flere  \r\n\r\n skiftehold, skal der udpeges en arbejdsleder for hver sikkerhedsrepræsentant,  \r\n\r\n jf. § 6, stk. 3. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Sikkerhedsgruppen, eller sikkerheds-grupperne på  \r\n\r\n havanlæg med flere end een gruppe, danner sammen med chefen for havanlægget  \r\n\r\n et sikkerhedsudvalg. Chefen for havanlægget er formand for udvalget. </P>  \r\n\r\n<P CLASS=STK> <I>Stk. 2. </I> På havanlæg, hvor der er mere end 3  \r\n\r\n arbejdsområder, dannes et sikkerhedsudvalg dog ved, at  \r\n\r\n sikkerhedsrepræsentanterne imellem sig vælger 6 medlemmer, og de udpegede  \r\n\r\n arbejdsledere imellem sig vælger 6 medlemmer til udvalget. Medlemmerne skal  \r\n\r\n vælges under hensyntagen til, at der på havanlægget er ansat flere  \r\n\r\n skiftehold, således at det til stadighed sikres, at der er et fungerende  \r\n\r\n sikkerhedsudvalg ombord. </P>  \r\n\r\n<P CLASS=STK> <I>Stk. 3. </I> Såfremt udvalget er enige herom, kan andre end  \r\n\r\n medlemmerne af udvalget deltage i møderne. </P>  \r\n\r\n<P CLASS=STK> <I>Stk. 4. </I> Hvis flere havanlæg drives af samme  \r\n\r\n entreprenør, skal denne sikre, at de enkelte udvalgs arbejde for sikkerhed og  \r\n\r\n sundhed på disse havanlæg koordineres og planlægges på en hensigtsmæssig  \r\n\r\n måde. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Chefen for havanlægget skal sørge for, at de  \r\n\r\n ansatte, entreprenøren samt operatøren af havanlægget er gjort bekendt med,  \r\n\r\n hvem der er medlem af sikkerhedsgrupper og sikkerhedsudvalg. </P>  \r\n\r\n<P> <I>Opgaver, pligter og rettigheder</I>  </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Sikkerhedsgruppen skal virke for et godt  \r\n\r\n samarbejde på havanlægget om sikkerheds- og sundhedsmæssige spørgsmål og  \r\n\r\n herunder arbejde for at løse arbejdsområdets sikkerheds- og  \r\n\r\n sundhedsproblemer. Hvis arbejdsleder eller sikkerhedsrepræsentant ikke  \r\n\r\n samtidig er til stede i arbejdsområdet, varetager den tilstedeværende  \r\n\r\n gruppens opgaver og pligter. Foranstaltninger, der varetages i den andens  \r\n\r\n fravær, skal hurtigst muligt meddeles denne. </P>  \r\n\r\n<P CLASS=STK> <I>Stk. 2. </I> Sikkerhedsgruppen skal påse, at  \r\n\r\n arbejdsforholdene sikkerheds- og sundhedsmæssigt er fuldt forsvarlige, og at  \r\n\r\n arbejdet, arbejdsprocesser og arbejdsmetoder er tilrettelagt og bliver udført  \r\n\r\n fuldt forsvarligt. Gruppen skal herunder påse, at stoffer og materialer kun  \r\n\r\n anvendes ved arbejdsprocesser og metoder, der effektivt sikrer de  \r\n\r\n beskæftigede mod ulykker og sygdomme. Den skal ligeledes påse, at der gives  \r\n\r\n effektiv instruktion, og at maskiner, redskaber og andre tekniske  \r\n\r\n hjælpemidler m.v. er indrettet og anvendes på en sikkerheds- og  \r\n\r\n sundhedsmæssigt fuldt forsvarlig måde. </P>  \r\n\r\n<P CLASS=STK> <I>Stk. 3. </I> Sikkerhedsgruppen skal påvirke den enkelte til  \r\n\r\n en adfærd, der fremmer egen og andres sikkerhed og sundhed. Gruppen skal  \r\n\r\n herunder orientere de ansatte om de bestemmelser, der er fastsat til at  \r\n\r\n fremme sikkerhed og sundhed. </P>  \r\n\r\n<P CLASS=STK> <I>Stk. 4. </I> Sikkerhedsgruppen skal deltage i planlægningen  \r\n\r\n af arbejdsområdets sikkerheds- og sundhedsarbejde. </P>  \r\n\r\n<P CLASS=STK> <I>Stk. 5. </I> Sikkerhedsgruppen skal deltage i undersøgelse  \r\n\r\n af ulykker, forgiftninger, sundhedsskader samt tilløb hertil og underrette  \r\n\r\n arbejdsgiveren eller dennes repræsentant om resultatet af undersøgelsen. </P>  \r\n\r\n<P CLASS=STK> <I>Stk. 6. </I> Sikkerhedsgruppen skal virke som kontaktled  \r\n\r\n mellem de ansatte og sikkerhedsudvalget og holde udvalget underrettet om  \r\n\r\n sikkerheds- og sundhedsmæssige problemer og forelægge eventuelle forslag til  \r\n\r\n forbedringer for udvalget. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Sikkerhedsgruppen skal imødegå risici i  \r\n\r\n forbindelse med de i § 10 nævnte sikkerheds- og sundhedsmæssige spørgsmål.  \r\n\r\n Hvis risikoen ikke kan imødegås på stedet, skal gruppen indberette forholdet  \r\n\r\n til havanlæggets chef. </P>  \r\n\r\n<P CLASS=STK> <I>Stk. 2. </I> Hvor der ikke er tid til at underrette  \r\n\r\n havanlæggets chef, og gruppen skønner, at der er en overhængende, betydelig  \r\n\r\n fare for de ansattes sikkerhed og sundhed, som den ikke selv kan afværge, kan  \r\n\r\n gruppen påbyde den på stedet ansvarlige at standse arbejdet eller  \r\n\r\n arbejdsprocessen i det omfang, det er nødvendigt for at afværge faren. Den på  \r\n\r\n stedet ansvarlige skal efterkomme påbuddet, medmindre dette vil medføre  \r\n\r\n større fare for de ansattes sikkerhed og sundhed. </P>  \r\n\r\n<P CLASS=STK> <I>Stk. 3. </I> Sikkerhedsgruppen skal omgående melde  \r\n\r\n standsningen til havanlæggets chef og afgive forklaring om, hvorfor den var  \r\n\r\n nødvendig. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Sikkerhedsrepræsentanterne er beskyttet mod  \r\n\r\n afskedigelse og anden forringelse af deres forhold på samme måde som  \r\n\r\n tillidsmænd inden for vedkommende eller tilsvarende faglige område. </P>  \r\n\r\n<P CLASS=STK> <I>Stk. 2. </I> Uoverensstemmelse om beskyttelse efter stk. 1,  \r\n\r\n herunder spørgsmål om, hvilke regler der finder anvendelse, og om brud på  \r\n\r\n eller fortolkning af reglerne, afgøres ved fagretlig behandling, jf. § 22 i  \r\n\r\n Lov om Arbejdsretten. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Såfremt ledelsens repræsentant i  \r\n\r\n sikkerhedsgruppen afskediges efter udløbet af en eventuel prøvetid, og det af  \r\n\r\n en af parterne gøres gældende, at afskedigelsen er begrundet i hans virke i  \r\n\r\n sikkerhedsorganisationen, kan hans ansættelsesforhold i opsigelsesperioden  \r\n\r\n ikke afbrydes, før spørgsmålet har været undergivet organisationsmæssig  \r\n\r\n forhandling efter reglerne indenfor det pågældende overenskomstområde eller  \r\n\r\n behandlet i overensstemmelse med funktionærlovens regler om forhandling og  \r\n\r\n mægling. Forhandlingen og mæglingen skal fremmes mest muligt. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Medlemmerne af sikkerhedsgrupperne og  \r\n\r\n sikkerhedsudvalget på havanlægget skal have den efter forholdene fornødne tid  \r\n\r\n til rådighed til at varetage deres pligter i sikkerheds- og sundhedsarbejdet.  \r\n\r\n</P>  \r\n\r\n<P CLASS=STK> <I>Stk. 2. </I> Medlemmerne af sikkerhedsgrupperne og  \r\n\r\n sikkerhedsudvalget på havanlægget skal have lejlighed til at erhverve sig den  \r\n\r\n fornødne viden om og uddannelse i sikkerheds- og sundhedsmæssige forhold.  \r\n\r\n Energistyrelsen fastsætter nærmere regler for uddannelsen. </P>  \r\n\r\n<P CLASS=STK> <I>Stk. 3. </I> Udgifterne ved hverv, der varetages af  \r\n\r\n sikkerhedsrepræsentanter, samt udgifter ved disses uddannelse betales af de  \r\n\r\n pågældendes arbejdsgiver. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Sikkerhedsudvalget skal planlægge, lede og  \r\n\r\n koordinere sikkerheds- og sundhedsarbejdet. Udvalget skal registrere  \r\n\r\n sikkerheds- og sundhedsmæssige problemer på havanlægget og skal rådgive ved  \r\n\r\n løsning af arbejdsmiljømæssige spørgsmål. </P>  \r\n\r\n<P CLASS=STK> <I>Stk. 2. </I> Sikkerhedsudvalget skal kontrollere sikkerheds-  \r\n\r\n og sundhedsarbejdet på havanlægget og skal sørge for, at sikkerhedsgrupperne  \r\n\r\n orienteres og vejledes om arbejdet. </P>  \r\n\r\n<P CLASS=STK> <I>Stk. 3. </I> Sikkerhedsudvalget skal sørge for, at årsagerne  \r\n\r\n til ulykkestilfælde, forgiftninger og sundhedsskader samt tilløb hertil  \r\n\r\n undersøges, og skal søge gennemført foranstaltninger, der forhindrer  \r\n\r\n gentagelser. </P>  \r\n\r\n<P CLASS=STK> <I>Stk. 4. </I> Udvalget skal holde sig orienteret om de  \r\n\r\n bestemmelser for sikkerhed og sundhed, der er fastsat for at beskytte de  \r\n\r\n ansatte. Udvalget skal medvirke ved opstilling af principper for nødvendig  \r\n\r\n oplæring og påse, at der føres en stadig kontrol med overholdelse af  \r\n\r\n sikkerhedsforskrifter. </P>  \r\n\r\n<P CLASS=STK> <I>Stk. 5. </I> Udvalget skal foranledige en samordning af  \r\n\r\n arbejdet for sikkerhed og sundhed med andre arbejdsgivere, når der udføres  \r\n\r\n arbejde på samme arbejdssted. </P>  \r\n\r\n<P CLASS=STK> <I>Stk. 6. </I> Sikkerhedsudvalget skal sørge for, at der  \r\n\r\n udarbejdes en plan for sikkerhedsorganisationens opbygning med oplysning om,  \r\n\r\n hvem der er medlemmer af udvalget. Udvalget skal endvidere sørge for, at de  \r\n\r\n ansatte på havanlægget bliver gjort bekendt hermed. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Sikkerhedsudvalget rådgiver arbejdsgiveren ved  \r\n\r\n løsning af arbejdsmiljømæssige spørgsmål. Udvalget skal herunder deltage i  \r\n\r\n planlægningen. </P>  \r\n\r\n<P CLASS=STK> <I>Stk. 2. </I> Når sikkerhedsudvalget rådgiver arbejdsgiveren,  \r\n\r\n og denne ikke følger rådet, skal dette, såfremt een fra udvalget ønsker det,  \r\n\r\n begrundes i et efterfølgende møde, som afholdes så vidt muligt inden det  \r\n\r\n pågældende arbejde udføres, dog inden 5 uger. Det samme gælder, når udvalget  \r\n\r\n giver flere indstillinger om samme sag. </P>  \r\n\r\n<P> <I>Daglig leder</I>  </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Sikkerhedsudvalget sørger for, at der bliver  \r\n\r\n udpeget en daglig leder af sikkerhedsarbejdet, som kan handle på udvalgets  \r\n\r\n vegne. Er der ikke ansat en sikkerhedsleder specielt til dette arbejde, skal  \r\n\r\n chefen for havanlægget efter drøftelse med sikkerhedsudvalget blandt  \r\n\r\n udvalgets medlemmer udpege en leder. </P>  \r\n\r\n<P CLASS=STK> <I>Stk. 2. </I> Den daglige leder skal holde sikkerhedsudvalget  \r\n\r\n orienteret om sikkerheds- og sundhedsarbejdet og inddrage udvalget i løsning  \r\n\r\n af problemer, der opstår mellem møderne. Entreprenøren af havanlægget skal  \r\n\r\n meddele Energistyrelsen, hvem der er daglig leder af sikkerhedsarbejdet. </P>  \r\n\r\n<P> <I>Møder</I>  </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Sikkerhedsudvalget skal holde ordinært møde  \r\n\r\n mindst 6 gange om året. Udvalget skal holde ekstraordinære møder, når der  \r\n\r\n indtræffer alvorlige ulykker, alvorlige forgiftninger eller andre  \r\n\r\n sundhedsskader eller alvorlige hændelser, der kunne have medført ulykker  \r\n\r\n eller sundhedsskader, samt når der iøvrigt er behov herfor. Ekstraordinære  \r\n\r\n møder afholdes, hvis formanden skønner det nødvendigt, eller mindst 2  \r\n\r\n udvalgsmedlemmer fremsætter begæring herom. </P>  \r\n\r\n<P CLASS=STK> <I>Stk. 2. </I> Der skal udarbejdes referat af møderne.  \r\n\r\n Referatet skal udleveres til udvalgets medlemmer, gøres tilgængeligt for  \r\n\r\n samtlige ansatte samt fremsendes til operatøren af havanlægget.  \r\n\r\n Energistyrelsen skal efter anmodning gøres bekendt med referaterne. </P>  \r\n\r\n<P CLASS=STK> <I>Stk. 3. </I> Sikkerhedsudvalget skal have lejlighed til  \r\n\r\n mindst 2 gange årligt at holde møde med samtlige sikkerhedsgrupper. Der skal  \r\n\r\n udarbejdes referat af møderne. </P>  \r\n\r\n<P CLASS=STK> <I>Stk. 4. </I> Der skal indkaldes til ordinære møder i god  \r\n\r\n tid. Medlemmerne skal gøres bekendt med dagsordenen senest 10 dage før mødet.  \r\n\r\n Endvidere skal dagsordenen ved opslag på havanlægget senest 10 dage før mødet  \r\n\r\n være tilgængelig for øvrige ansatte på havanlægget. </P>  \r\n\r\n<P CLASS=STK> <I>Stk. 5. </I> I sikkerhedsudvalgets møder deltager, foruden  \r\n\r\n de egentlige medlemmer, lederen af det daglige sikkerhedsarbejde. </P>  \r\n\r\n<P CLASS=STK> <I>Stk. 6. </I> På havanlæg, hvortil der i medfør af § 3 i  \r\n\r\n Energistyrelsens bekendtgørelse nr. 1 af 2. januar 1990 om sundhedskyndigt  \r\n\r\n personale på havanlæg, er knyttet en offshore medic, deltager denne i  \r\n\r\n sikkerhedsudvalgets møder. </P>  \r\n\r\n<P> <I>Samarbejde mellem flere arbejdsgivere på samme arbejdssted</I>  </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> På havanlæg, hvor to eller flere arbejdsgivere  \r\n\r\n lader arbejde udføre, skal disse samt alle, der er ansat på havanlægget,  \r\n\r\n samarbejde om at skabe sikre og sunde arbejdsforhold. </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> På havanlæg, hvor to eller flere arbejdsgivere  \r\n\r\n hver for sig lader arbejde udføre, skal chefen for havanlægget afgrænse og  \r\n\r\n koordinere de foranstaltninger til fremme af de beskæftigedes sikkerhed og  \r\n\r\n sundhed, der skal udføres af de enkelte arbejdsgivere på havanlægget. </P>  \r\n\r\n<P CLASS=STK> <I>Stk. 2. </I> Inden arbejdet sættes i gang, skal chefen for  \r\n\r\n havanlægget sørge for, at der med de enkelte arbejdsgivere træffes aftale om,  \r\n\r\n hvem det påhviler at tilvejebringe og vedligeholde  \r\n\r\n sikkerhedsforanstaltningerne på havanlægget. </P>  \r\n\r\n<P CLASS=STK> <I>Stk. 3. </I> Medens arbejdet er i gang, skal chefen for  \r\n\r\n havanlægget koordinere de foranstaltninger til fremme af sikkerhed og sundhed  \r\n\r\n på havanlægget, der skal udføres af arbejdsgiverne. </P>  \r\n\r\n<P CLASS=STK> <I>Stk. 4. </I> Chefen for havanlægget kan overdrage sine  \r\n\r\n forpligtelser efter stk. 1 - 3 til en koordinator. </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Den enkelte arbejdsgiver på havanlægget skal  \r\n\r\n sørge for, at de foranstaltninger for havanlægget, som er aftalt med chefen  \r\n\r\n for havanlægget, jf. § 20, stk. 2, tilvejebringes og vedligeholdes, samt føre  \r\n\r\n effektivt tilsyn hermed. </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Chefen for havanlægget skal koordinere  \r\n\r\n virksomhedernes sikkerheds- og sundhedsarbejde, jf. § 20 stk. 3, ved  \r\n\r\n sikkerhedsmøder samt ved personlig kontakt på havanlægget. </P>  \r\n\r\n<P CLASS=STK> <I>Stk. 2. </I> I møderne deltager chefen for havanlægget,  \r\n\r\n arbejdsgiverne eller disses repræsentanter samt sikkerhedsgrupperne på  \r\n\r\n havanlægget. </P>  \r\n\r\n<P> <I>Ækvivalens</I>  </P>  \r\n\r\n</DIV>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Energistyrelsen kan tillade fravigelser fra  \r\n\r\n bekendtgørelsens enkelte bestemmelser, såfremt det findes godtgjort, at  \r\n\r\n arbejdet for sikkerhed og sundhed på havanlægget er organiseret på en  \r\n\r\n hensigtsmæssig måde, herunder at bestemmelserne i §§ 46 - 49 i  \r\n\r\n Energiministeriets bekendtgørelse nr. 711 af 16. november 1987 om sikkerhed  \r\n\r\n m.v. på havanlæg er opfyldt. </P>  \r\n\r\n<P> <I>Straffebestemmelse</I>  </P>  \r\n\r\n</DIV>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> Med bøde eller hæfte straffes den, der </P>  \r\n\r\n<UL CLASS=PLAIN-LIST>  \r\n\r\n<LI>1) overtræder § 2, §§ 6 - 7, § 8, stk. 4, § 9, § 17, stk. 2, §§ 19 - 22,  \r\n\r\n eller </LI>  \r\n\r\n<LI>2) undlader at efterkomme et påbud om reglernes overholdelse. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> For overtrædelser, der begås af aktieselskaber,  \r\n\r\n anpartselskaber, andelsselskaber eller lignende, kan der pålægges selskabet  \r\n\r\n som sådant bødeansvar. </P>  \r\n\r\n<P> <I>Ikrafttræden og ophævelse af tidligere </I></P>  \r\n\r\n<P>gældende regler </P>  \r\n\r\n</DIV>  \r\n\r\n<A NAME=\"\"P25\"\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> Bekendtgørelsen træder i kraft den 1. marts  \r\n\r\n 1993. </P>  \r\n\r\n<P CLASS=STK> <I>Stk. 2. </I> Samtidig hermed ophæves § 4B, nr. 9 i  \r\n\r\n Energiministeriets bekendtgørelse nr. 592 af 30. december 1981 om hidtil  \r\n\r\n gældende regler om sikkerhedsmæssige forhold på havanlæg, som med visse  \r\n\r\n ændringer forbliver i kraft efter lov om visse havanlægs ikrafttræden. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Energiministeriet, den 14. december 1992  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Anne Birgitte Lundholt </P>  \r\n\r\n<P CLASS=MINISTER ALIGN=RIGHT>/ Uffe Danvold </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/12/1992"
        },
        {
            "displayName": "Accession",
            "displayValue": "B19920110205"
        },
        {
            "displayName": "Entydig dokumentidentifikation",
            "displayValue": "CM007630"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "27/07/2006"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1102"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "14/12/1992"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Energiministeriet, 44323-5"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}