{
    "id": 173044,
    "title": "Ankestyrelsens principafgørelse 12-15 om arbejdsskade - tab af erhvervsevne - professionelle sportsfolk - pensionsalder - revision",
    "documentTypeId": "240",
    "isSagsforlobPeriodValid": true,
    "shortName": "KEN nr 9387 af 24/02/2015",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 12-15 om arbejdsskade - tab af erhvervsevne - professionelle sportsfolk - pensionsalder - revision</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resumé:</span>\r\n   </p>\r\n   <p class=\"TekstGenerel\">\r\n      <span class=\"Bold\">Principafgørelsen fastslår</span>\r\n   </p>\r\n   <p class=\"TekstGenerel\">Der skal foretages en anden vurdering end normalt ved beregningen af professionelle sportsudøveres erhvervsevnetab som følge af en arbejdsskade.</p>\r\n   <p class=\"TekstGenerel\">Det skal således ikke lægges til grund, at den professionelle sportsudøver ville kunne have opretholdt sin hidtidige indtægt som sportsudøver frem til den normale pensionsalder.</p>\r\n   <p class=\"TekstGenerel\">Der skal konkret fastsættes en periode, hvor den skadelidte ville forventes at kunne opretholde sin beskæftigelse og indtægt som professionel sportsudøver. Der skal for denne periode beregnes et eventuelt erhvervsevnetab baseret på en sammenligning mellem skadelidtes indtjeningsevne efter arbejdsskaden, og hvad skadelidte ville kunne have tjent uden arbejdsskaden.</p>\r\n   <p class=\"TekstGenerel\">Ved periodens udløb skal Arbejdsskadestyrelsen tage spørgsmålet om erhvervsevnetabet op til revision og vurdere, i hvilken grad følgerne af arbejdsskaden fremadrettet påvirker skadelidtes erhvervsevne i ordinær beskæftigelse.</p>\r\n</div>\r\n<p>\r\n   <span class=\"Bold\">Lov:</span>\r\n</p>\r\n<p>Lov om arbejdsskadesikring - lovbekendtgørelse nr. 278 af 14. marts 2013 - § 17, stk. 1, 2 og 7, samt § 24, stk. 1</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>\r\n   <span class=\"Bold\">1.</span> <span class=\"Bold\">Baggrund for at behandle sagen principielt</span></p>\r\n<p>Ankestyrelsen har behandlet sagen principielt for at afklare, hvilken pensionsalder der kan lægges til grund for vurderingen af tab af erhvervsevne, for professionelle sportsfolk, da det ikke kan lægges til grund, at den professionelle sportsudøver ville kunne have opretholdt sin hidtidige indtægt som sportsudøver frem til den normale pensionsalder.</p>\r\n<p>\r\n   <span class=\"Bold\">2.</span> <span class=\"Bold\">Reglerne</span></p>\r\n<p>Lov om arbejdsskadesikring § 17, stk. 1 og 2, fastslår, at en tilskadekommen har ret til erstatning for tab af erhvervsevne, hvis arbejdsskaden har medført en nedsat evne til at tjene penge ved arbejde. Tabet vurderes i forhold til tilskadekomnes mulighed for at påtage sig arbejde ud fra tilskadekomnes alder, evner uddannelse og mulighed for omskoling.</p>\r\n<p>Lov om arbejdsskadesikring § 17, stk. 7, fastslår, at erstatningen løber fra det tidspunkt, hvor der er påvist et tab af erhvervsevne, dog ikke fra et tidspunkt, der ligger, før arbejdsskaden er anmeldt.</p>\r\n<p>Lov om arbejdsskadesikring § 24, stk. 1, fastslår, at årslønnen udgør tilskadekomnes samlede arbejdsfortjeneste i året før arbejdsskadens indtræden. Årslønnen fastsættes med udgangspunkt i oplysningerne i indkomstregisteret og andre oplysninger fra SKAT.</p>\r\n<p>\r\n   <span class=\"Bold\">3.</span> <span class=\"Bold\">Andre principafgørelser</span></p>\r\n<p>Ankestyrelsen har ikke andre principafgørelser på området.</p>\r\n<p>\r\n   <span class=\"Bold\">4.</span> <span class=\"Bold\">Den konkrete afgørelse</span></p>\r\n<p>Ankestyrelsen har i møde truffet afgørelse om erstatning for tab af erhvervsevne som følge af arbejdsskaden den 20. april 2011.</p>\r\n<p>Vi har besluttet at behandle sagen principielt til belysning af, hvilken pensionsalder der kan lægges til grund for professionelle håndboldmålmænd.</p>\r\n<p>Resultatet er</p>\r\n<p>•   Du har ret til 35 procent i erstatning for tab af erhvervsevne fra 1. juli 2011 til 20. august 2015</p>\r\n<p>Vi ændrer således Arbejdsskadestyrelsens afgørelse om erstatning for tab af erhvervsevne.</p>\r\n<p>Du vil høre fra Arbejdsskadestyrelsen, som nu beregner den nye erstatning. Forsikringsselskabet vil herefter udbetale beløbet.</p>\r\n<p>Vi beder Arbejdsskadestyrelsen om at tage spørgsmålet om tab af erhvervsevne op til revision 20. august 2015, når du fylder 43 år. Du vil høre fra Arbejdsskadestyrelsen.</p>\r\n<p>•  Din årsløn er 459.000 kroner</p>\r\n<p>Vi er således kommet til samme resultat som Arbejdsskadestyrelsen vedrørende størrelsen af din årsløn.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen om erstatning for tab af erhvervsevne i perioden 1. juli 2011 til 20. august 2015</span>\r\n</p>\r\n<p>Vi vurderer, at du har et tab af erhvervsevne på 35 procent i perioden fra den 1. juli 2011 til 20. august 2015 som følge af arbejdsskaden.</p>\r\n<p>Vi har lagt vægt på, at du har måttet opgive hvervet som professionel målmand på grund af arbejdsskadens følger. Du har efter skaden opnået ansættelse hos A med lønnedgang til følge.</p>\r\n<p>Vi har også lagt vægt på, at du ved arbejdsskaden den 20. april 2011 pådrog dig en korsbåndlæsion, og at dit varige mén er fastsat til 8 procent. Du har nedsat bevægelighed samt let skuffeløshed i knæleddet, og disse gener medfører, at du ikke længere kan varetage dit hidtidige hverv som professionel håndboldmålmand.</p>\r\n<p>I 2012 tjente du 536.201 kroner. Din indtægt forud for skaden på 826.925,17 kroner svarer til 853.948,83 kroner i 2012-niveau (826.925,17 kroner x 474.000/459.000 = 853.948,83 kroner). Dette svarer til en indtægtsnedgang på omkring 37,2 procent.</p>\r\n<p>I 2013 tjente du 580.041 kroner. Din indtægt forud for skaden på 826.925,17 kroner svarer til 868.361 kroner i 2013-niveau (826.925,17 kroner x 482.000/459.000 = 868.361,48 kroner). Dette svarer til en indtægtsnedgang på omkring 33,2 procent.</p>\r\n<p>Du har således et indtægtstab på omkring 35 procent efter arbejdsskaden.</p>\r\n<p>Indtægten forud for skaden er imidlertid ikke en indtægt, du ville kunne have opretholdt til den normale pensionsalder på 65-67 år, da professionelle sportsfolk har tidligere erhvervsophør end personer i almindelig beskæftigelse.</p>\r\n<p>Vi har indhentet udtalelse fra Håndbold Spiller Foreningen, som udtaler, at en professionel håndboldmålmand af din kaliber vil have en forventet pensionsalder på 42-44 år. Der sammenlignes med danske og europæiske håndboldmålmænd med tilsvarende karriereforløb. Der er ikke oplysninger om særlige forhold, for eksempel tidligere større skader eller et særligt exceptionelt karriereforløb, som trækker dig i den ene eller anden retning, hvorfor vi finder, at din forventede pensionsalder kan fastsættes til 43 år.</p>\r\n<p>Du har således ret til en endelig erstatning for tab af erhvervsevne på 35 procent i perioden 1. juli 2011 til 20. august 2015, hvor du fylder 43 år. Arbejdsskadestyrelsen skal tage spørgsmålet om tab af erhvervsevne op til revision den 20. august 2015 og vurdere, om arbejdsskaden påvirker din erhvervsevne i ordinær beskæftigelse fremadrettet.</p>\r\n<p>Vi vurderer, at du har varetaget din tabsbegrænsningspligt ved at finde et nyt relevant arbejde i forhold til dine evner og ressourcer.</p>\r\n<p>Oplysningerne fremgår særligt af den ortopædkirurgiske speciallægeerklæring af 12. august 2012, dine årsopgørelser for 2010-2013, din Spillerkontrakt fra B, udkastet til Spillerkontrakt fra C samt udtalelse af 14. juli 2014 fra Håndbold Spiller Foreningen.</p>\r\n<p>\r\n   <span class=\"Underline\">Om reglerne</span>\r\n</p>\r\n<p>Erstatning for tab af erhvervsevne kompenserer for, at arbejdsskaden har forringet tilskadekomnes evne til at tjene penge ved arbejde. Tilskadekomne har bevisbyrden for, at evnen er forringet med mindst 15 procent.</p>\r\n<p>Når tilskadekomne har genoptaget arbejdet eller har fået nyt arbejde efter arbejdsskaden, tager vi udgangspunkt i en sammenligning af lønnen før og efter arbejdsskaden. Herefter foretager vi en vurdering af, om lønnedgangen svarer til, hvad tilskadekomne burde være i stand til at tjene med skadens følger. Vi vurderer, hvilket indtjeningsniveau vi med rimelighed kan forlange af tilskadekomne ud fra evner, uddannelse, alder samt muligheder for erhvervsmæssig omskoling og optræning. Der er altid tale om en konkret vurdering og vægtning.</p>\r\n<p>\r\n   <span class=\"Bold\">Begrundelsen for afgørelsen om årsløn</span>\r\n</p>\r\n<p>Vi vurderer, at din årsløn skal fastsættes til 459.000 kroner.</p>\r\n<p>Vi har fastsat din årsløn på baggrund af din samlede indtægt i jobbene som henholdsvis professionel håndboldmålmand og som lærer ved A forud for arbejdsskaden.</p>\r\n<p>Forud for arbejdsskaden tjente du:</p>\r\n<p>D:</p>\r\n<p>Løn ifølge kontrakt: 582.000 kroner</p>\r\n<p>Feriepenge: 72.750 kroner</p>\r\n<p>ATP-bidrag: 2.160 kroner</p>\r\n<p>I alt: 656.910 kroner</p>\r\n<p>Årlig indtægt: 656.910 kroner/52 uger x 47 uger= 593.745.54 kroner</p>\r\n<p>A:</p>\r\n<p>Løn 1.2.-31.12.2010: 212.308 kroner</p>\r\n<p>ATP-bidrag: 1.440 kroner</p>\r\n<p>I alt: 213.748 kroner</p>\r\n<p>Årlig indtægt: 213.748 kroner / 11 måneder x 12 måneder: 233.179,63 kroner</p>\r\n<p>Samlet årlig indtægt: 593.745,54 kroner + 233.179,63 kroner = 826.925,17 kroner.</p>\r\n<p>Idet din samlede indtægt overstiger maksimum årslønnen for skadesåret, fastsættes årslønnen til maksimum på 459.000 kroner.</p>\r\n<p>Oplysningerne fremgår særligt af dine årsopgørelser for 2010-2013 samt din Spillerkontrakt med B ApS af 31. maj 2010.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/06/2015"
        },
        {
            "displayName": "Accession",
            "displayValue": "W20150938725"
        },
        {
            "displayName": "Entydig dokumentidentifikation",
            "displayValue": "CF001759"
        },
        {
            "displayName": "Dato for indlæggelse",
            "displayValue": "24/06/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9387"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "24/02/2015"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "2013-5014-10535"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}