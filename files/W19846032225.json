{
    "id": 37899,
    "title": "Grænsedragningen mellem patenterbare og ikke-patenterbare programmeringsforanstaltninger. ",
    "documentTypeId": "240",
    "isSagsforlobPeriodValid": false,
    "shortName": "KEN nr 60322 af 27/03/1984",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et flertal i ankenævnet fandt, at &#187;en fremgangsmåde til  \r\n\r\n forbindelsesstyring i programstyrede behandlingsanlæg&#171; omfattede en  \r\n\r\n opfindelse, der var andet end blot et program til datamanipulation og derved  \r\n\r\n ikke omfattet af PL § 1, stk. 2, nr. 3, der undtager programmer for  \r\n\r\n datamaskiner fra det patenterbare område. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Grænsedragningen mellem patenterbare og  \r\n\r\n ikke-patenterbare programmeringsforanstaltninger. </H1>  \r\n\r\n<P></P>  \r\n\r\n<P>År 1984, den 27. marts afsagde patentankenævnet (Beyer, Grønning-Nielsen,  \r\n\r\n P.G. Jensen, Asger Nielsen, Vørts) følgende </P>  \r\n\r\n<P>k e n d e l s e </P>  \r\n\r\n<P>i sagen j.nr. P. 20/78: Klage fra </P>  \r\n\r\n<P>Siemens Aktiengesellschaft, </P>  \r\n\r\n<P>Tyskland, </P>  \r\n\r\n<P>v/Internationalt Patent-Bureau </P>  \r\n\r\n<P>over </P>  \r\n\r\n<P>patentdirektoratets afgørelse af 19. april 1978 af patentansøgning nr.  \r\n\r\n 889/72. </P>  \r\n\r\n<P>Den 25. februar 1972 indleverede klageren en ansøgning om patent på en  \r\n\r\n fremgangsmåde til forbindelsesstyring i programstyrede behandlingsanlæg. </P>  \r\n\r\n<P>Til ansøgningen, der indeholdt 10 krav, udtalte patentdirektoratet i  \r\n\r\n skrivelse af 13. august 1976 bl.a., at opfindelsen angår et program til  \r\n\r\n databehandlingsanlæg og således falder uden for det opfindelsesbegreb, der  \r\n\r\n omfattes af patentlovens § 1. </P>  \r\n\r\n<P>Klageren indleverede derefter den 12. april 1977 nye patentkrav, ialt 10,  \r\n\r\n hvoraf krav 1 lyder: </P>  \r\n\r\n<P>&#187;Fremgangsmåde til modtagelse og udsendelse af f.eks. i form af  \r\n\r\n polaritetsskift optrædende informationer i et programstyret behandlingsanlæg,  \r\n\r\n navnlig et programstyret forbindelsesetableringsanlæg, hvortil ankommende og  \r\n\r\n afgående tilslutningsledninger er forbundet over en  \r\n\r\n ledningstilslutningsenhed, som over mindst en  \r\n\r\n transmissionsafviklingsstyreenhed kommunikerer cyklusvis med mindst en  \r\n\r\n lagerenhed, i hvilken der til hver tilslutning er fast knyttet en lagercelle,  \r\n\r\n hvilken lagerenhed endvidere indeholder alle til anlæggets drift nødvendige  \r\n\r\n data og programmer, hvorhos alle behandlingsforløb i anlægget afvikles under  \r\n\r\n styring fra mindst en programstyreenhed, k e n d e t e g n e t ved, at de til  \r\n\r\n de ankommende tilslutningsledninger fast tilknyttede tilbringerlagerceller  \r\n\r\n (ZZ) ud over forbindelsesdata (0-7) og en adressedel (16-31) for en afgået  \r\n\r\n tilslutningsledning indeholder yderligere kriterier (FK, S, D) for behandling  \r\n\r\n af de næste, på den til tilbringerlagercellen knyttede tilslutningsledning  \r\n\r\n optrædende polaritetsskift, </P>  \r\n\r\n<P>- at transmissionsafviklingsstyreenheden (UEAS) under en til en bestemt  \r\n\r\n tilbringerlagercelle (ZZ) tildelt cyklus forbindes med denne  \r\n\r\n tilbringerlagercelle til overføring af dennes indhold til  \r\n\r\n transmissionsafviklingsstyreenheden (UEAS), </P>  \r\n\r\n<P>- at transmissionsafviklingsstyreenheden (UEAS) i afhængighed af  \r\n\r\n vurderingen af et første kriterium forbindes med et første lagerområde (NBS)  \r\n\r\n i lageret (SP) til overføring af det på den ankommende ledning optrædende  \r\n\r\n polaritetsskift til dette lagerområde, </P>  \r\n\r\n<P>- at der til tilbringerlagercellen (ZZ) i afhængighed af vurdering af et  \r\n\r\n andet kriterium knyttes en substitutionsblok (SUB) i lageret (SP), </P>  \r\n\r\n<P>- at en forbindelse til den ved den i tilbringerlagercellen (ZZ)  \r\n\r\n indeholdte adresse bestemte, afgående tilslutningsledning etableres i  \r\n\r\n afhængighed af vurdering af et tredje kriterium, </P>  \r\n\r\n<P>- at det første lagerområde (NBS) i konstante, men forskellige  \r\n\r\n tidsintervaller forbindes med programstyreenheden (PE) og  \r\n\r\n transmissionsafviklingsstyreenheden (UEAS) med et kommandoinformationer  \r\n\r\n indeholdende, andet lagerområde (BBS) i lageret (SP), og </P>  \r\n\r\n<P>- at de i det første lagerområde (NBS) indeholdte informationer og de i  \r\n\r\n det andet lagerområde (BBS) indeholdte kommandoinformationer kun i disse  \r\n\r\n tidsintervaller overføres til henholdsvis programstyreenheden (PE) og  \r\n\r\n transmissionsafviklingsstyreenheden (UEAS).&#171; </P>  \r\n\r\n<P>Af beskrivelsen fremgår bl.a. følgende: </P>  \r\n\r\n<P>&#187;Til den programstyrede behandling af såvel de over ankommende  \r\n\r\n tilslutningsledninger indtræffende polaritetsskift som de polaritetsskift,  \r\n\r\n der skal udsendes over afgående tilslutningsledninger, kræves overholdelse af  \r\n\r\n yderst strenge realtidsbetingelser, hvilket betyder en væsentlig belastning  \r\n\r\n af anlægget. </P>  \r\n\r\n<P>Den til grund for opfindelsen liggende opgave beskæftiger sig med dette  \r\n\r\n problem. Navnlig består opgaven for opfindelsen i at anvise en fremgangsmåde  \r\n\r\n til tidsrigtig behandling af på en ankommende tilslutning f.eks. i form af  \r\n\r\n polaritetsskift indtræffende informationer, navnlig til konstatering og  \r\n\r\n behandling af disse informationer som opkalds- eller signaleringskriterie  \r\n\r\n under forbindelsesopbygningen og - nedbrydningen. I forbindelse hermed skal  \r\n\r\n endvidere være mulighed for etablering af rundskrivnings forbindelser. En  \r\n\r\n yderligere opgave for opfindelsen består i tidsrigtig udsendelse af de  \r\n\r\n informationer, som skal udsendes fra anlægget, dvs. over  \r\n\r\n ledningstilslutningsenheden i form af polaritetsskift. Ved hjælp af  \r\n\r\n fremgangsmåden ifølge opfindelsen lempes de strenge realtidsfordringer  \r\n\r\n betydeligt.&#171; </P>  \r\n\r\n<P>Efter at patentdirektoratet i skrivelse af 23. juni 1977 havde fastholdt  \r\n\r\n sin opfattelse, som i skrivelse af 9. december 1977 blev imødegået af  \r\n\r\n klageren, afslog patentdirektoratet ansøgningen med følgende begrundelse:  \r\n\r\n</P>  \r\n\r\n<P>&#187;Den i hovedkravet omhandlede fremgangsmåde til modtagelse og  \r\n\r\n udsendelse af informationer i et programstyret behandlingsanlæg ses  \r\n\r\n vedblivende at savne teknisk karakter, idet kravet blot angiver, at til  \r\n\r\n behandlingsanlægget indkommende data skal bearbejdes i overensstemmelse med  \r\n\r\n kriterier i form af specielle bit (FK, S, D) i til en ankommende ledning fast  \r\n\r\n tilknyttede lagerceller og at informationerne i et første og et andet  \r\n\r\n lagerområde i bestemte tidsintervaller kan overføres til henholdsvis en  \r\n\r\n programstyreenhed og en transmissionsafviklingsstyreenhed. </P>  \r\n\r\n<P>Hvorvidt disse datamanipulationer er karakteriseret så tydeligt, at  \r\n\r\n fremgangsmåden ifølge opfindelsen kan siges at &#187;angå&#171; eller kun  \r\n\r\n &#187;antyde&#171; en kodningsforskrift er i og for sig ikke afgørende for  \r\n\r\n opfindelsens natur, og det tidligere herfra udtalte indebærer heller ikke en  \r\n\r\n enighed i, at fremgangsmåden ifølge opfindelsen ikke repræsenterer en  \r\n\r\n kodningsforskrift eller et program i den normale betydning af dette udtryk.  \r\n\r\n Det afgørende er, at kravet ikke anviser nye tekniske midler, men anviser en  \r\n\r\n datamanipulation, hvis udførelse forudsætter at programstyreenheden og  \r\n\r\n transmissionsafviklingsstyreenheden er programmeret i overensstemmelse  \r\n\r\n hermed, og hvis udførelse ikke forudsætter en ny teknisk udformning af et  \r\n\r\n programstyret behandlingsanlæg. </P>  \r\n\r\n<P>Fremgangsmåden ifølge opfindelsen savner således teknisk karakter og  \r\n\r\n falder derfor udenfor det opfindelsesbegreb, der omfattes af patentlovens §  \r\n\r\n 1, hvorfor ansøgningen ikke kan imødekommes.' </P>  \r\n\r\n<P>Denne afgørelse har klageren ved skrivelse af 31. maj 1978 indbragt for  \r\n\r\n patentankenævnet med påstand om, at direktoratets afgørelse omstødes, således  \r\n\r\n at sagen af direktoratet optages til fortsat behandling. </P>  \r\n\r\n<P>Klageren har indleveret ankebegrundelse af 2. august 1978. </P>  \r\n\r\n<P>I skrivelse af 24. november 1980 har klageren oplyst, at en tilsvarende  \r\n\r\n ansøgning har ført til patent i Tyskland, Sverige, England, USA, Schweiz,  \r\n\r\n Frankrig, Canada og Australien. </P>  \r\n\r\n<P>Klageren har yderligere udtalt sig i indlæg af 21. april 1981 og 2. april  \r\n\r\n 1982. </P>  \r\n\r\n<P>Patentdirektoratet har udtalt sig i indlæg af 18. marts 1981 og 24.  \r\n\r\n september 1981. </P>  \r\n\r\n<P>Med klagerens indlæg af 2. april 1982 fulgte nye krav 1-7 og hovedkravet  \r\n\r\n er sålydende: </P>  \r\n\r\n<P>Fremgangsmåde ved formidling af forbindelser og overføring af information  \r\n\r\n mellem ankommende og afgående tilslutningsledninger i et teleteknisk  \r\n\r\n forbindelsesetableringsanlæg med mindst een programstyreenhed (PE) til  \r\n\r\n styring og afvikling af alle operationer i anlægget, </P>  \r\n\r\n<P>i hvilket anlæg de ankommende og afgående tilslutningsledninger er  \r\n\r\n forbundet til en ledningstilslutningsenhed (LE), som over en  \r\n\r\n transmissionsafviklingsstyreenhed (UEAS) cyklusvis bringes i forbindelse med  \r\n\r\n en lagerenhed (SP), som indeholder alle til anlæggets drift nødvendige data  \r\n\r\n og programmer, </P>  \r\n\r\n<P>i hvilken lagerenhed (SP) der for hver tilslutningsledning findes en fast  \r\n\r\n tilknyttet lagercelle (ZZ), som addresseres af  \r\n\r\n transmissionsafviklingsstyreenheden (UEAS) efter at denne fra en ankommende  \r\n\r\n tilslutningsledning har optaget f.eks. i form af polaritetsskift optrædende  \r\n\r\n formidlings- eller informationstegn, hvorved det optagne tegn ved opfyldelse  \r\n\r\n af et første kriterium (FK), som er indeholdt i den til den ankommende  \r\n\r\n ledning fast tilknyttede lagercelle (ZZ), overføres til et første lagerområde  \r\n\r\n (NBS) i lageret (SP), medens det ved en allerede bestående forbindelse mellem  \r\n\r\n den pågældende ankommende ledning og en afgående tilslutningsledning  \r\n\r\n videregives til den afgående ledning, idet der i den til den ankommende  \r\n\r\n ledning knyttede lagercelle (ZZ) er indskrevet adresseinformation til  \r\n\r\n identifikation af den afgående ledning, </P>  \r\n\r\n<P>hvorhos de i det første lagerområde (NBS) indførte tegn afvikles af  \r\n\r\n programstyreenheden (PE) ved hjælp af de i lagerenheden (SP) indeholdte data  \r\n\r\n og programmer, hvorved programstyreenheden (PE) i tilfælde af, at sådanne  \r\n\r\n tegn udgør signaleringstegn, bevirker indskrivning af nævnte  \r\n\r\n adresseinformation om den pågældende afgående ledning i den til den  \r\n\r\n ankommende ledning knyttede lagercelle (ZZ), k e n d e t e g n e t ved, </P>  \r\n\r\n<P>- at der ved en indretning af anlægget, hvor der i den til en ankommende  \r\n\r\n tilslutningsledning fast tilknyttede lagercelle (ZZ) yderligere er indskrevet  \r\n\r\n et andet og et tredie kriterium (D,S) for behandling af de næstkommende tegn  \r\n\r\n på den til cellen (ZZ) knyttede ankommende ledning, og hvor lagerenheden (SP)  \r\n\r\n ud over nævnte data og programmer, de til tilslutningsledningerne fast  \r\n\r\n tilknyttede lagerceller (ZZ) og nævnte første lagerområde (NBS) yderligere  \r\n\r\n indeholder et andet lagerområde (BBS) til optagelse af kommandoinformationer  \r\n\r\n fra programstyreenheden (PE) omfattende en informationsdel og en angivelse om  \r\n\r\n kommandoudførelsestidspunkt samt et tredie lagerområde (SUB) med en blok af  \r\n\r\n substitutionsceller, gås frem på følgende måde: </P>  \r\n\r\n<P>- ved transmissionsafviklingsstyreenhedens (UEAS) adressering af en til en  \r\n\r\n ankommende tilslutningsledning knyttet lagercelle (ZZ) overføres nævnte andet  \r\n\r\n og tredie kriterium (D,S) sammen med nævnte første kriterium (FK) til  \r\n\r\n transmissionsafviklingsstyreenheden (UEAS) til vurdering i denne, </P>  \r\n\r\n<P>- opfyldelse af det nævnte andet kriterium (D) vurderes som kendetegn for  \r\n\r\n en allerede bestående forbindelse, medens opfyldelse af nævnte tredie  \r\n\r\n kriterium (S) bevirker tilknytning af nævnte tredie lagerområde (SUB) til den  \r\n\r\n til den ankommende tilslutningsledning knyttede lagercelle (ZZ) ved indføring  \r\n\r\n af det tredie lagerområdes (SUB) adresse (SB) i nævnte lagercelle ved hjælp  \r\n\r\n af programstyreenheden (PE), </P>  \r\n\r\n<P>- det nævnte tredie kriterium (S) fastlægges af programstyreenheden (PE)  \r\n\r\n på grundlag af indføringerne i det første lagerområde (NBS) og indskrives i  \r\n\r\n de til de ankommende tilslutningsledninger knyttede lagerceller (ZZ), og </P>  \r\n\r\n<P>- transmissionsafviklingsstyreenheden (UEAS) sættes i forbindelse med det  \r\n\r\n andet lagerområde (BBS) til optagelse af informationsdelen af en  \r\n\r\n kommandoinformation efter adressering af en lagerplads i det andet  \r\n\r\n lagerområde (BBS) ved hjælp af en blokbegyndelsesadresse og stillingen af en  \r\n\r\n binær tæller, når det ved en tidssammenligning er fastslået, at det i  \r\n\r\n kommandoinformationen angivne udførelsestidspunkt er indtruffet. </P>  \r\n\r\n<P>Klageren har herom forklaret: </P>  \r\n\r\n<P>&#187;Allerede i de hidtil gældende krav af 12. april 1977 var i de første  \r\n\r\n linier af den kendetegnende del af krav 1 angivet et nyt træk af  \r\n\r\n apparatmæssig karakter, nemlig tilstedeværelsen af kriterier for behandlingen  \r\n\r\n af de på en ankommende ledning indtræffende polaritetsskift i den til  \r\n\r\n ledningen fast tilknyttede lagercelle. Det er hermed fremhævet, at der er  \r\n\r\n tale om en fremgangsmåde, hvis udøvelse ikke sker i forbindelse med et kendt  \r\n\r\n anlæg, men derimod med et nyt anlæg, hvis afvigelse fra det kendte bl.a. er  \r\n\r\n bragt til udtryk gennem dette første nye træk, hvorefter  \r\n\r\n fremgangsmådetrinnene i den resterende del af kravet er fremhævet typografisk  \r\n\r\n ved, at hvert trin indledes på en ny linie med &#187;- at&#171;. </P>  \r\n\r\n<P>Også i de nævnte trin er angivet et nyt træk, som er af apparatmæssig  \r\n\r\n karakter, nemlig den særlige lageropdeling. </P>  \r\n\r\n<P>For at fremhæve endnu tydeligere, at fremgangsmåden er begrænset til  \r\n\r\n forbindelsesetablering inden for telekommunikation og forudsætter et anlæg,  \r\n\r\n der som følge af de omhandlede træk er nyt og væsentligt forskelligt fra  \r\n\r\n kendte anlæg, er krav 1 i medfølgende nye sæt patentkrav, som principalt  \r\n\r\n ønskes lagt til grund for ansøgningens videre behandling, tydeliggjort ved,  \r\n\r\n at de nævnte nye apparatmæssige træk er angivet i de første linier efter  \r\n\r\n &#187;kendetegnet ved&#171;, efterfulgt at de egentlige fremgangsmådetrin med  \r\n\r\n sproglig fremhævelse af disse ved angivelse af, at der i det således  \r\n\r\n karakteriserede anlæg &#187;gås frem på følgende måde&#171;. I øvrigt er krav  \r\n\r\n 1 søgt gjort nemmere læseligt ved opdeling af både indledning og  \r\n\r\n kendetegnende del i underafsnit.' </P>  \r\n\r\n<P>-Klageren har bl.a. anført, at den påklagede afgørelse er truffet i  \r\n\r\n henhold til patentloven af 1967, der ikke indeholdt en afgrænsning af  \r\n\r\n opfindelsesbegrebet, men at sagen nu skal afgøres på grundlag af § 1, stk. 2,  \r\n\r\n i den ændrede patentlov af 1978, der indeholder en ved eksempler angivet  \r\n\r\n opregning af fænomener, der ikke kan anses for opfindelser i patentlovens  \r\n\r\n forstand. </P>  \r\n\r\n<P>Det fremgår af denne bestemmelse, at som opfindelser anses især ikke, hvad  \r\n\r\n der alene udgør ....'3) planer, regler eller metoder for intellektuel  \r\n\r\n virksomhed, for spil eller for erhvervsvirksomhed eller programmer for  \r\n\r\n datamaskiner.' </P>  \r\n\r\n<P>I bemærkningerne til lovforslaget (folketingssamlingen 1977-78) anføres  \r\n\r\n det, at disse fænomener ikke er behandlingsregler, der tager sigte på at  \r\n\r\n forandre omverdenen, men blot er forholdsregler i form af materielt  \r\n\r\n uproduktive anvisninger dvs. rene anvisninger til det menneskelige intellekt.  \r\n\r\n Programmer kan derfor ikke patenteres i det omfang de alene indebærer  \r\n\r\n anvisninger til det menneskelige intellekt. </P>  \r\n\r\n<P>Med henvisning til disse bemærkniger gør klageren gældende, at de ikke  \r\n\r\n udelukker patentering af programmer, men tværtimod modsætningsvis tillader  \r\n\r\n patentering for så vidt angår programmer, der rummer noget, som går ud over  \r\n\r\n anvisningen til det menneskelige intellekt. Det følger heraf, at afgørelse af  \r\n\r\n spørgsmål herom ikke mere skal presses ind til afgørelse efter  \r\n\r\n &#187;patentlovens almindelige opfindelsesbegreb&#171;, men først og fremmest  \r\n\r\n skal afgøres efter den nye regel. </P>  \r\n\r\n<P>Klageren har endvidere anført, at programmer kan være henholdsvis tekniske  \r\n\r\n og ikke-tekniske programmer. Opdelingen stammer fra tysk ret, hvor man ud fra  \r\n\r\n kriteriet, at opfindelsen skal have teknisk karakter, har formuleret  \r\n\r\n betingelsen, at det eller de nye træk skal repræsentere en planmæssig  \r\n\r\n benyttelse af beherskelige naturkræfter med et kausalt forudsigeligt  \r\n\r\n resultat, hvis kravet om teknisk karakter skal anses for opfyldt.  \r\n\r\n Anvendeligheden af ordet &#187;teknisk&#171; begrundes med, at det sagligt  \r\n\r\n synes at være det hidtil bedst foreslåede afgrænsningskriterium over for  \r\n\r\n menneskers åndelige ydelser af anden art end &#187;tekniske&#171;, nemlig  \r\n\r\n sådanne åndelige ydelser, for hvilke patentbeskyttelse hverken er bestemt  \r\n\r\n eller egnet. Dette forhold minder noget om en cirkelslutning, og det  \r\n\r\n berettiger derfor til en advarsel mod at tro, at kriteriet  \r\n\r\n &#187;teknisk&#171; i sig selv vil være ufejlbarligt i alle tilfælde. </P>  \r\n\r\n<P>Om ansøgningens indhold anfører klageren, at den ikke angår en  \r\n\r\n fremgangsmåde til generel databehandling under anvendelse af et  \r\n\r\n databehandlingsanlæg med en fuldstændig kendt opbygning, men den  \r\n\r\n patentansøgte opfindelse skal ses i en bestemt organisation eller opdeling af  \r\n\r\n de data, som skal bearbejdes, samt i regler for bearbejdningen af disse data  \r\n\r\n i det kendte databehandlingsanlæg, altså en programbeskrivelse eller et  \r\n\r\n dataprogram. De træk eller foranstaltninger, som er nye og udgør en  \r\n\r\n tilføjelse til den kendte teknik, må tillægges afgørende vægt i vurderingen  \r\n\r\n af, om opfindelsen skal være omfattet af undtagelsesbestemmelsen. Består  \r\n\r\n disse nye træk helt eller delvis af en algoritme eller en programbeskrivelse,  \r\n\r\n falder opfindelsen uden for patentlovens opfindelsesbegreb. </P>  \r\n\r\n<P>Den herved hjemlede vurdering kan imidlertid alene foretages på grundlag  \r\n\r\n af de træk eller foranstaltninger, som skal anses for nye. Dette må følge  \r\n\r\n allerede deraf, at vurderingen af, om undtagelsesbestemmelsen skal komme til  \r\n\r\n anvendelse, udføres som en separat del af prøvningen, uden at der er  \r\n\r\n foretaget nogen nyhedsundersøgelse. Med det forbehold, at man i vurderingen  \r\n\r\n af nye træk og foranstaltninger på sædvanlig måde kan hente støtte i  \r\n\r\n opfindelsens forklaring og eksemplifikation i beskrivelsen, må det stå klart,  \r\n\r\n at patentmyndigheden ikke vilkårligt kan anfægte patentkravets angivelse af  \r\n\r\n nye træk og foranstaltninger med en udokumenteret påstand om, at nogle af  \r\n\r\n disse skulle være kendte eller nærliggende. </P>  \r\n\r\n<P>I den foreliggende danske ansøgning kan man ikke tale om databehandling i  \r\n\r\n form af bearbejdning eller omorganisering af tilførte indgangsdata. De eneste  \r\n\r\n indgangsdata ved et forbindelsesetableringsanlæg ifølge opfindelsen er tegn,  \r\n\r\n som indtræffer i form af f.eks. polaritetsskift på de ankommende  \r\n\r\n tilslutningsledninger. Disse tegn skal enten som informationstegn ved en  \r\n\r\n bestående forbindelse videreføres til en eller flere afgående  \r\n\r\n tilslutningsledninger eller som formidlingstegn, dvs. opkaldsanfordringer  \r\n\r\n eller signaleringstegn, give anledning til forskellige  \r\n\r\n forbindelsesetableringsoperationer gennem forskellige former for notering i  \r\n\r\n den centrale lagerenhed. </P>  \r\n\r\n<P>Det forhold, at enhedens funktion udføres i form af en sekvens af skridt  \r\n\r\n på lignende måde, som det gøres for andre sekvensnetværk, og at dens  \r\n\r\n funktionsområde følgelig er beskrevet og bedst lader sig beskrive af og for  \r\n\r\n en fagmand i et sprog beslægtet med de fra datalogien og digitalteknikken  \r\n\r\n kendte udtryksmåder, kan ikke begrunde et afslag under jævnførelse med  \r\n\r\n beregningsforskrifter, programmer og lignende tankemæssige frembringelser,  \r\n\r\n som ikke er patenterbare. </P>  \r\n\r\n<P>Uanset om man vil anse de erkendte nye træk ved opfindelsen for at  \r\n\r\n repræsentere en ny opbygning af et forbindelsesetableringsanlæg, må det være  \r\n\r\n uden for enhver tvivl, at opfindelsen gør det muligt at udnytte et  \r\n\r\n forbindelsesetableringsanlæg af den omhandlede art på en ny og i forhold til  \r\n\r\n den kendte teknik ikke nærliggende måde. Der er under alle omstændigheder  \r\n\r\n tale om en ny benyttelse, og klageren kan ikke tiltræde, at krav 1 ikke  \r\n\r\n angiver nye tekniske midler. Gennem den nu foreståede præcisering af krav 1,  \r\n\r\n mener klageren at have bragt dette endnu mere klart til udtryk. </P>  \r\n\r\n<P>-Patentdirektoratet, der ikke har udtalt sig om klagerens først for nævnet  \r\n\r\n fremlagte præciserede krav, har bl.a. anført, at direktoratet kan tiltræde,  \r\n\r\n at den opgave, der ligger til grund for opfindelsen, er af teknisk natur, og  \r\n\r\n at dette er tilfældet, er ikke bestridt af direktoratet under sagens  \r\n\r\n behandling og har heller ikke haft betydning for bedømmelsen af, hvorvidt  \r\n\r\n opfindelsen har teknisk karakter. </P>  \r\n\r\n<P>Direktoratet fastholder, at opgaven ikke er løst ved hjælp af nye tekniske  \r\n\r\n midler, idet det af beskrivelsen, fig. 1 med tilhørende tekst, klart fremgår,  \r\n\r\n at det programstyrede forbindelsesetableringsanlæg omfattende  \r\n\r\n programstyreenhed, transmissionsafviklingsstyreenhed og lagerenhed, hører til  \r\n\r\n opfindelsens kendte forudsætning. </P>  \r\n\r\n<P>Som opfindelsen er karakteriseret i krav 1 er det eneste nye således den  \r\n\r\n særlige opdeling af det kendte lager, den særlige databearbejdning samt  \r\n\r\n kommunikationen mellem de på kendt måde forbundne og i sig selv kendte  \r\n\r\n enheder, og der er ikke i beskrivelsen forklaret nogen ny teknik til  \r\n\r\n realisation af fremgangsmåden, men alene antydet, at den ønskede funktion  \r\n\r\n opnås ved en særlig programmering af det kendte anlæg. </P>  \r\n\r\n<P>Opfindelsen ifølge krav 1 angår således ikke en ny kredsløbsmæssig  \r\n\r\n opbygning af et forbindelsesetableringsanlæg, og bemærkningen i  \r\n\r\n afslagsbegrundelsen om, at programstyreenheden og  \r\n\r\n transmissionsafviklingsstyreenheden skal være programmerede i  \r\n\r\n overensstemmelse med den datamanipulation, der skal udføres, er således ikke  \r\n\r\n irrelevant, idet der for en fagmand ikke ses antydet eller forklaret andre  \r\n\r\n eksemplificeringer af opfindelsen. </P>  \r\n\r\n<P>Direktoratet har videre udtalt, at vurderingen af, hvorvidt opfindelsen  \r\n\r\n har teknisk karakter eller ej, må foretages på baggrund af indholdet af  \r\n\r\n ansøgningens basisdokumenter, dvs. under medinddragelse af opfindelsens  \r\n\r\n forklaring og eksemplifikation i beskrivelse med tegning. Denne direktoratets  \r\n\r\n praksis, at inddrage andet end kravenes ordlyd ved vurderingen, har baggrund  \r\n\r\n i patentlovens almindelige opfindelsesbegreb, og hjemmel hertil skal ikke,  \r\n\r\n som antaget af klageren, søges i patentlovens undtagelsesbestemmelse angående  \r\n\r\n programmer for datamaskiner. </P>  \r\n\r\n<P>Endelig har direktoratet anført, at man ikke kan få andet indtryk af den  \r\n\r\n foreliggende beskrivelse med krav end, at den ved opfindelsen tilsigtede  \r\n\r\n virkning opnås ved en programmering af en programstyreenhed og en  \r\n\r\n transmissionsafviklingsstyreenhed, idet der ikke ses forklaret nogen ny  \r\n\r\n teknik til realisation af fremgangsmåden. Det er muligt, at en programmør  \r\n\r\n ikke på grundlag af sagens akter er i stand til umiddelbart at skrive et  \r\n\r\n tilsvarende program, men en sådan eventuel mangel ved ansøgningen angående  \r\n\r\n beskrivelsens tydelighed med henblik på den fagmandsmæssige udøvelse af  \r\n\r\n opfindelsen, har direktoratet ikke under sagens behandling fundet anledning  \r\n\r\n til at påtale, idet opfindelsens kerne, dvs. det for opfindelsen nye og  \r\n\r\n ejendommelige, er anset for at være en ikke-teknisk anvisning i form af et  \r\n\r\n program for et kendt programstyret forbindelsesetableringsanlæg, og  \r\n\r\n opfindelsens ikke-tekniske karakter ændres ikke af, at anvisningen i krav og  \r\n\r\n beskrivelse er affattet i så generelle vendinger, at opfindelsen snarere  \r\n\r\n udgør en generel programbeskrivelse for en programmør end et program affattet  \r\n\r\n i et bestemt programmeringssprog. </P>  \r\n\r\n<P>Sagen har været behandlet i nævnets møde den 23.januar 1984. </P>  \r\n\r\n<P>For klageren mødte civilingeniør Knud Raffnsøe, landsretssagfører Ole C.  \r\n\r\n Eberth, civilingeniør Finn Steenstrup og ingeniør K. Løhmann Petersen. </P>  \r\n\r\n<P>For direktoratet mødte afdelingsingeniør H.J. Riis-Vestergaard og ingeniør  \r\n\r\n Bjarne Bo Larsen. </P>  \r\n\r\n<P>Klageren nedlagde påstand om, at direktoratets afgørelse omstødes således,  \r\n\r\n at ansøgningen af direktoratet optages til fortsat behandlig på grundlag af  \r\n\r\n kravene af 2. april 1982. </P>  \r\n\r\n<P>Civilingeniør Raffnsøe og landsretssagfører Eberth procederede sagen  \r\n\r\n særlig med henvisning til klagerens indlæg af 2. april 1982 med bilag, og de  \r\n\r\n i sagen iøvrigt fremlagte bilag. </P>  \r\n\r\n<P>Klageren gjorde bl.a. gældende, at ansøgningen viser en ny benyttelse af  \r\n\r\n et teleteknisk forbindelsesetableringsanlæg og en ny teknisk udformning af et  \r\n\r\n sådant anlæg. Kravet om opfindelsens tekniske karakter var således opfyldt.  \r\n\r\n</P>  \r\n\r\n<P>Klageren henviste endvidere til, at ændringen af patentloven i 1978, der  \r\n\r\n medførte, at der i lovens § 1, stk. 2, ved eksempler blev angivet nogle  \r\n\r\n fænomener, der ikke skal anses for omfattet af patentlovens  \r\n\r\n opfindelsesbegreb, havde til formål at bringe loven i overensstemmelse med  \r\n\r\n den europæiske patentkonvention. Tilsvarende bestemmelse var optaget i den  \r\n\r\n tyske patentlov. Det var således hensigten, at dansk praksis skulle tilpasses  \r\n\r\n praksis ved den europæiske patentmyndighed - også selvom Danmark endnu ikke  \r\n\r\n har tiltrådt konventionen - og praksis i andre europæiske lande f.eks.  \r\n\r\n Tyskland. At dansk praksis ikke var i overensstemmelse med den tyske, fremgik  \r\n\r\n allerede af den omstændighed, at der var udstedt patent i Tyskland i henhold  \r\n\r\n til den tilsvarende tyske ansøgning. Også patentudstedelsen i en række andre  \r\n\r\n lande viste, at patentdirektoratet anlagde en anden bedømmelse end disse  \r\n\r\n lande. </P>  \r\n\r\n<P>Nogle i Tyskland trufne afgørelser viste, at udviklingen går i retning af  \r\n\r\n en indsnævring af undtagelsesbestemmelsernes rækkevidde. </P>  \r\n\r\n<P>Patentankenævnet burde nu foretage et afgørende brud med hidtidig dansk  \r\n\r\n praksis således, at denne blev bragt i overensstemmelse med den europæiske  \r\n\r\n patentmyndigheds og med praksis i de lande, der har tiltrådt den europæiske  \r\n\r\n patentkonvention. </P>  \r\n\r\n<P>Patentdirektoratets repræsentanter anførte bl.a., at det tilsvarende tyske  \r\n\r\n patent var udstedt i 1973 på et tidspunkt, hvor der ikke kunne uddrages nogen  \r\n\r\n entydig lære af praksis, og i det hele taget havde der i de førende  \r\n\r\n industrilande vist sig divergerende opfattelser, når der skulle foretages en  \r\n\r\n nærmere afgrænsnig af opfindelsesbegrebet. </P>  \r\n\r\n<P>Senere tyske afgørelser anlagde visse principielle betragtninger med  \r\n\r\n hensyn til afgrænsningen af opfindelsesbegrebet, og direktoratet mente sig  \r\n\r\n ved afgørelsen i denne sag i overensstemmelse hermed. </P>  \r\n\r\n<P>Det var den foreliggende opfindelses ide, at den i kravets indledning  \r\n\r\n angivne programstyrede central skal virke på en bestemt måde, og når ideen  \r\n\r\n foreligger,realiseres den ved en hensigtsmæssig udnyttelse af den kendte  \r\n\r\n central, der netop er opbygget med henblik på at kunne udnyttes til  \r\n\r\n forskellige formål, idet centralen efter sin bestemmelsesmæssige brug kan  \r\n\r\n implementeres med forskellige programmer. </P>  \r\n\r\n<P>Anerkendes det således patentansøgte program som en teknisk anvisning for  \r\n\r\n fagmanden i at konstruere et bestemt elektrisk kredsløb gør man sig skyldig i  \r\n\r\n en forkert ækvivalensbetragtning, idet der ikke er ækvivalens mellem et  \r\n\r\n bestemt program og et bestemt elektrisk kredsløb. </P>  \r\n\r\n<P>Det forhold at opfindelsens genstand er et formidlingsanlæg, der som  \r\n\r\n begreb er klart teknisk, er ikke tilstrækkeligt til,at også opfindelsen er  \r\n\r\n teknisk, idet en opfindelse i almindelighed består i et tillæg til teknikkens  \r\n\r\n standpunkt, og ved vurderingen af opfindelsens tekniske karakter er det  \r\n\r\n tillægget til teknikkens standpunkt, dvs. det for opfindelsen nye og  \r\n\r\n ejendommelige, der er afgørende. </P>  \r\n\r\n<P>Efter replik og duplik optoges sagen til kendelse. </P>  \r\n\r\n<P>Tre medlemmer (P.G. Jensen, Asger Nielsen, Vørts) udtaler: </P>  \r\n\r\n<P>Klageren søger patent på en fremgangsmåde til etablering af  \r\n\r\n kommunikationsforbindelser mellem telelinier, der fører data på digital form.  \r\n\r\n</P>  \r\n\r\n<P>Patentdirektoratet finder, at det i ansøgningen omtalte  \r\n\r\n forbindelsesetableringsanlæg er et eksisterende og dermed i alle enkeltheder  \r\n\r\n kendt programstyret anlæg, og at opfindelsen derfor alene omfatter et program  \r\n\r\n til dette kendte anlæg eller alene en anvisning af datamanipulationer, der  \r\n\r\n ønskes udført af det kendte anlæg. På denne baggrund konkluderer  \r\n\r\n direktoratet, at opfindelsen er af ikke teknisk karakter og følgelig falder  \r\n\r\n udenfor patentlovens opfindelsesbegreb, hvorfor ansøgningen afslås. </P>  \r\n\r\n<P>Disse medlemmer kan ikke tiltræde denne afgørelse, men finder at  \r\n\r\n hovedkravets indledning i store træk angiver de i et  \r\n\r\n forbindelsesetableringsanlæg indgående komponenter og disses organisering og  \r\n\r\n indbyrdes samarbejde. Fremgangsmåden i henhold til kravets kendetegnende del  \r\n\r\n er derimod direkte bestemmende for udvælgelse og specifikation af disse i og  \r\n\r\n for sig kendte komponenter og deres detaljerede sammenbygning og indbyrdes  \r\n\r\n samarbejde med henblik på at opnå et anlæg til udøvelse af fremgangsmåden.  \r\n\r\n</P>  \r\n\r\n<P>Omend fremgangsmåder, betragtet som konstruktionsforskrifter, som oftest  \r\n\r\n ikke er entydige, findes der dog i det foreliggende tilfælde at være tale om  \r\n\r\n en specifikationsgrad, som gør det muligt for fagmanden at fastlægge  \r\n\r\n anlæggets karakteristiske struktur. </P>  \r\n\r\n<P>Det således fastlagte anlæg afviger ikke kun fra den kendte teknik ved de  \r\n\r\n indlagte programmer, hvorfor opfindelsen findes at være af teknisk karakter.  \r\n\r\n</P>  \r\n\r\n<P>Med hensyn til klagerens påstand om, at anlægget udnyttes på en ny og ikke  \r\n\r\n nærliggende måde, ses denne påstand ikke overbevisende imødegået af  \r\n\r\n direktoratet. </P>  \r\n\r\n<P>Disse medlemmer finder iøvrigt ansøgningen upræcis såvel med hensyn til  \r\n\r\n klargøring af teknikkens stade på ansøgningstidspunktet som med hensyn til  \r\n\r\n opfindelsens faktiske natur, hvilke mangler burde være rettet op under sagens  \r\n\r\n behandling. </P>  \r\n\r\n<P>Af ovennævnte grunde bør direktoratets afgørelse omstødes, og sagen af  \r\n\r\n direktoratet optages til fortsat behandling. </P>  \r\n\r\n<P>To medlemmer (Beyer, Grønning-Nielsen) udtaler: </P>  \r\n\r\n<P>I dansk patentpraksis har der på patentrettens centrale områder stedse  \r\n\r\n været taget hensyn til den lære, der kan udledes af de førende industrilandes  \r\n\r\n praksis, som denne fremtræder i enkeltafgørelser og i teoretiske  \r\n\r\n fremstillinger af patentretten. </P>  \r\n\r\n<P>Dette gælder således ikke mindst afgrænsningen af det patentretlige  \r\n\r\n opfindelsesbegreb. Et bidrag til denne afgrænsning findes nu i patentlovens §  \r\n\r\n 1, stk. 2. Det anføres i bemærkningerne til denne bestemmelse i lovforslaget,  \r\n\r\n at de afgrænsninger af opfindelsesbegrebet, som ifølge forarbejderne (til  \r\n\r\n patentloven af 1967) og praksis var gældende, ved den foreslåede formulering  \r\n\r\n i alt væsentligt nu blot bliver lovfæstet. </P>  \r\n\r\n<P>En vis generel præcisering af den patenterbare opfindelse fandtes i  \r\n\r\n tidligere patentlove og findes fortsat i patentlovens § 1, stk. 1, der  \r\n\r\n kræver, at en opfindelse skal kunne udnyttes industrielt. Dette er en  \r\n\r\n nødvendig, men ikke tilstrækkelig forudsætning for, at der kan siges at  \r\n\r\n foreligge en opfindelse, der er omfattet af det patentretlige  \r\n\r\n opfindelsesbegreb, idet nogle af de fænomener, der er omhandlet i  \r\n\r\n patentlovens § 1, stk. 2, meget vel kan udnyttes industrielt, men dog ikke  \r\n\r\n anses for omfattet af opfindelsesbegrebet, fordi de mangler teknisk karakter.  \r\n\r\n</P>  \r\n\r\n<P>Patentlovens ændring i så henseende tog sigte på at bringe lovens ordlyd i  \r\n\r\n overensstemmelse med den europæiske patentkonvention og derved med  \r\n\r\n lovgivningen i nogle europæiske lande, der har tilsluttet sig konventionen.  \r\n\r\n Danmark har ikke tilsluttet sig konventionen, og det findes ikke  \r\n\r\n dokumenteret, at den ved konventionen etablerede europæiske patentmyndighed  \r\n\r\n har udviklet en praksis,hvoraf der kan udledes nogen entydig lære, hverken  \r\n\r\n med hensyn til afgrænsningen af opfindelsesbegrebet i almindelighed eller  \r\n\r\n særlig med hensyn til forholdet mellem programmel og materiel. Det samme  \r\n\r\n gælder f.eks. i Tyskland, dog at der her efter 1973 ses truffet afgørelser,  \r\n\r\n der anviser visse principper for en stillingtagen til, om opfindelser har en  \r\n\r\n sådan teknisk karakter, at de kan anses for omfattet af det patentretlige  \r\n\r\n opfindelsesbegreb. </P>  \r\n\r\n<P>En samlet og væsentlig vejledende praksis med hensyn til afgrænsningen af  \r\n\r\n opfindelsesbegrebet kan med tiden måske udvikles af en central  \r\n\r\n patentmyndighed som den europæiske, men enslydende lov- og konventionstekster  \r\n\r\n kan ikke i sig selv forventes at hidføre en ensartet praksis hos nationale  \r\n\r\n patentmyndigheder. Dette vil fremgå af eksempler på forskellig praksis ved  \r\n\r\n afgørelsen af patentansøgniger i de nordiske lande, selvom disse siden 1967  \r\n\r\n har haft enslydende patentlove. </P>  \r\n\r\n<P>Den danske patentmyndighed må derfor bl.a.med hensyntagen til, hvad der  \r\n\r\n med rimelig sikkerhed kan læres af fremmed teori og praksis selv træffe  \r\n\r\n afgørelse i fortolkningsspørgsmål, og kan ikke uden videre lægge tidsmæssigt  \r\n\r\n ofte varierende resultater af behandlingen af ansøgninger i udlandet til  \r\n\r\n grund for afgørelsen af tilsvarende ansøgninger her i landet. Dette ville  \r\n\r\n kræve en gennemgang af de udenlandske patenter og indgående kendskab til  \r\n\r\n lovgrundlaget og til behandlingen i de enkelte lande. En sådan fremgangsmåde  \r\n\r\n er da heller ikke foreskrevet i den danske patentlov. Klagerens anbringender  \r\n\r\n om, at der bør være overensstemmelse mellem dansk praksis og praksis ved  \r\n\r\n andre patentmyndigheder kan følgelig kun accepteres med væsentlige forbehold.  \r\n\r\n</P>  \r\n\r\n<P>Det fremgår af den oprindelige beskrivelse med krav, at ansøgningen  \r\n\r\n omhandler en fremgangsmåde til forbindelsesstyring i programstyrede  \r\n\r\n behandlingsanlæg, navnlig et programstyret forbindelsesetableringsanlæg, hvis  \r\n\r\n opbygning som opfindelsens kendte forudsætning er angivet i hovedkravets  \r\n\r\n indledende del. De typiske opgaver for anlægget er identificering af kaldende  \r\n\r\n og kaldt abonnent, gennemstilling, debitering,håndtering af fejlsituationer  \r\n\r\n m.v. Anlægget kan ikke påvirke de indkomne signalers tidsmæssige placering og  \r\n\r\n må være indrettet til at modtage og behandle, eventuelt mellemlagre,  \r\n\r\n signalerne, når de ankommer, hvorfor tidskravene til systemet bliver af  \r\n\r\n afgørende betydning for anlæggets udformning. </P>  \r\n\r\n<P>Det tiltrædes, at den problemløsning, der ligger til grund for opfindelsen  \r\n\r\n for så vidt er af teknisk natur, som den er baseret på tekniske overvejelser  \r\n\r\n med hensyn til en løsning af krav, der stilles til det programstyrede  \r\n\r\n forbindelsesetableringsanlæg, der omfatter programstyreenhed,  \r\n\r\n transmissionsafviklingsstyreenhed, transmissionsafviklingsstyreenhed og  \r\n\r\n lagerenhed. </P>  \r\n\r\n<P>Når klageren har gjort gældende, at ansøgningen anviser en ny benyttelse  \r\n\r\n af det omhandlede anlæg, og at den tillige anviser en ny teknisk udformning  \r\n\r\n af anlægget, bemærkes, at det ikke kan anses for godtgjort af klageren, at et  \r\n\r\n sådant resultat i så fald er opnået ved andre foranstaltninger end en særlig  \r\n\r\n programmering af anlægget, idet der som anført af patentdirektoratet ikke i  \r\n\r\n ansøgningen ses at være givet anvisning på anvendelse af andre konstruktive  \r\n\r\n tekniske midler end sådanne, som er angivet som opfindelsens kendte tekniske  \r\n\r\n forudsætninger. Det bliver derfor uden betydning, at ansøgningen ikke angår  \r\n\r\n en fremgangsmåde til generel databehandling i et databehandlingsanlæg, men  \r\n\r\n angår en fremgangsmåde til processtyring i overensstemmelse med de ved en  \r\n\r\n programmering givne forskrifter. </P>  \r\n\r\n<P>Det tiltrædes herefter, at ansøgningen således, som den har foreligget for  \r\n\r\n patentdirektoratet og iøvrigt af de af direktoratet anførte grunde, er  \r\n\r\n afslået. </P>  \r\n\r\n<P>Det for nævnet fremlagte nye hovedkrav adskiller sig i realiteten kun fra  \r\n\r\n det krav, der har ligget til grund for den påklagede afgørelse derved, at der  \r\n\r\n i kravets kendetegnende del er optaget en angivelse af et apparatmæssigt  \r\n\r\n træk, men en sådan sammenblanding af apparatmæssige træk og træk, der  \r\n\r\n kendetegner fremgangsmåden, findes ikke tilladelig og ej heller at bidrage  \r\n\r\n til at skabe klarhed med hensyn til opfindelsens natur. Den omhandlede  \r\n\r\n angivelse findes derfor ikke at kunne føre til andet resultat og disse  \r\n\r\n medlemmer stemmer derfor for at stadfæste den påklagede afgørelse. </P>  \r\n\r\n<P>Der træffes afgørelse efter flertallets mening. </P>  \r\n\r\n<P>Herefter </P>  \r\n\r\n<P>bestemmes: </P>  \r\n\r\n<P>Det i den påklagede afgørelse anførte findes ikke til hinder for, at  \r\n\r\n ansøgningen af patentdirektoratet optages til fortsat behandling. </P>  \r\n\r\n<PRE>  \r\n\r\n J. Beyer.           Grønning-Nielsen.           P.G. Jensen.  \r\n\r\n         Asger Nielsen.               S.A.Vørts.  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19846032225"
        },
        {
            "displayName": "Entydig dokumentidentifikation",
            "displayValue": "CA005834"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60322"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "27/03/1984"
        },
        {
            "displayName": "Administrerende myndighed",
            "displayValue": "Patentankenævnet"
        },
        {
            "displayName": "Ressortministeriets journalnummer",
            "displayValue": "P 20/78"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}