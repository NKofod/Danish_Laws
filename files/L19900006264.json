{
    "id": 72184,
    "title": "Bekendtgørelse af aftale af 29. september 1986 med Finland, Island, Norge og Sverige om fælles arbejdsmarked for faglærere og lærere i praktisk-æstetiske fag i gymnasieskolen (gymnasiet og erhvervsskolerne) ",
    "documentTypeId": "220",
    "isSagsforlobPeriodValid": false,
    "shortName": "BKI nr 62 af 14/06/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af aftale af 29. september 1986  \r\n\r\n med Finland, Island, Norge og Sverige om fælles arbejdsmarked for faglærere  \r\n\r\n og lærere i praktisk-æstetiske fag i gymnasieskolen (gymnasiet og  \r\n\r\n erhvervsskolerne) </H1>  \r\n\r\n<P></P>  \r\n\r\n<BR>  \r\n\r\n<P>Den 17. marts 1988 har undervisnings- og forskningsministeren i </P>  \r\n\r\n<P>skrivelse til det islandske udenrigsministerium meddelt dansk </P>  \r\n\r\n<P>godkendelse af en i Reykjavik den 29. september 1986 mellem Danmark, </P>  \r\n\r\n<P>Finland, Island, Norge og Sverige undertegnet aftale om fælles </P>  \r\n\r\n<P>arbejdsmarked for faglærere og lærere i praktisk-æstetiske fag i </P>  \r\n\r\n<P>gymnasieskolen (gymnasiet og erhvervsskolerne). </P>  \r\n\r\n<P>Aftalen har følgende ordlyd: </P>  \r\n\r\n<P>AFTALE </P>  \r\n\r\n<P>mellem </P>  \r\n\r\n<P>Danmark, Finland, Island, Norge og Sverige om fælles arbejdsmarked for  \r\n\r\n faglærere og lærere i praktisk-æstetiske fag i <I>gymnasieskolen</I>  \r\n\r\n (gymnasiet og erhvervsskolerne). </P>  \r\n\r\n<P>Regeringerne i Danmark, Finland, Island, Norge og Sverige, </P>  \r\n\r\n<P>- som tidligere har indgået overenskomst om et fælles nordisk  \r\n\r\n arbejdsmarked (6. marts 1982) </P>  \r\n\r\n<P>- som tidligere har indgået overenskomst om et fælles nordisk  \r\n\r\n arbejdsmarked for lærere i folkeskolen (3. marts 1982) </P>  \r\n\r\n<P>- som finder at muligheden for fri udveksling af lærere i gymnasieskolen  \r\n\r\n mellem de nordiske lande kan blive til gavn for skolens udvikling i disse  \r\n\r\n lande, </P>  \r\n\r\n<P>er blevet enige om følgende: </P>  \r\n\r\n<P>Artikel 1 </P>  \r\n\r\n<P>Den som har en for gymnasieskolen officielt godkendt  \r\n\r\n<I>faglæreruddannelse</I> på mindst fire år, som giver kompetence til  \r\n\r\n tjeneste i <I>almendannende teoretiske fag</I> i de her nævnte skoleformer i  \r\n\r\n et af de tilsluttede lande er, under de i aftalen givne forudsætninger,  \r\n\r\n kompetent til tjeneste som faglærer i hvert enkelt af de øvrige tilsluttede  \r\n\r\n lande og skal have ret til at udøve virksomhed som sådan, forudsat at  \r\n\r\n uddannelsen i undervisningsfagene stort set svarer til det pågældende lands  \r\n\r\n vedtægter og forskrifter. </P>  \r\n\r\n<P>Den som har en for gymnasieskolen officielt godkendt læreruddannelse på  \r\n\r\n mindst tre år, som giver kompetence til tjeneste som lærer i de her nævnte  \r\n\r\n skoleformer i almendannende <I>praktisk-æstetiske</I> fag (f.eks. idræt,  \r\n\r\n musik, sløjd, fotolære, tekstilkundskab) i et af de tilsluttede lande er,  \r\n\r\n under de i aftalen givne forudsætninger, kompetent til tjeneste som lærer i  \r\n\r\n sådanne fag i hvert enkelt af de øvrige tilsluttede lande og skal have ret  \r\n\r\n til at udøve virksomhed som sådan, forudsat at uddannelsen i  \r\n\r\n undervisningsfagene stort set svarer til det pågældende lands vedtægter og  \r\n\r\n forskrifter. </P>  \r\n\r\n<P>I Danmark varetages erhvervsuddannelserne af skoler, som er private  \r\n\r\n selvejende institutioner, der selvstændigt træffer beslutning om ansættelse  \r\n\r\n af lærere. </P>  \r\n\r\n<P>Artikel 2 </P>  \r\n\r\n<P>Den som har en kortere læreruddannelse i almendannende praktisk-æstetiske  \r\n\r\n fag end ovenfor beskrevet, kan af det modtagende land af særlige grunde  \r\n\r\n erklæres kompetent. Det i denne artikel beskrevne efterprøves ifølge normal  \r\n\r\n dispensationspraksis. </P>  \r\n\r\n<P>Artikel 3 </P>  \r\n\r\n<P>Den lærer i et tilsluttet land, som ansættes i en gymnasieskole i et andet  \r\n\r\n tilsluttet land, skal have tilstrækkelige kundskaber i skolens  \r\n\r\n undervisningssprog. </P>  \r\n\r\n<P>Artikel 4 </P>  \r\n\r\n<P>Lærere som er godkendt i overensstemmelse med denne aftale, bør i  \r\n\r\n princippet være berettigede til at søge og få ansættelse som lærere i et  \r\n\r\n andet tilsluttet land, uden hindring af at den ansøgende ikke er statsborger  \r\n\r\n i dette land. </P>  \r\n\r\n<P>Tjeneste som lærer i et af de tilsluttede lande bør i et andet tilsluttet  \r\n\r\n land, i hvilket tjenesten fortsætter, ligestilles med tilsvarende tjeneste  \r\n\r\n udøvet i sidstnævnte land. </P>  \r\n\r\n<P>Artikel 5 </P>  \r\n\r\n<P>Lærere i et tilsluttet land som har fået tjeneste i et andet tilsluttet  \r\n\r\n land, bør i princippet være ligestillede med lærere i sidstnævnte land for så  \r\n\r\n vidt angår ret til løn og pension* samt øvrige rettigheder i forbindelse med  \r\n\r\n tjenesten. </P>  \r\n\r\n<P>Artikel 6 </P>  \r\n\r\n<P>Hvert enkelt af de tilsluttede lande skal efter undertegnelsen af denne  \r\n\r\n aftale - i den udstrækning det er muligt - gennemføre ændringer i interne  \r\n\r\n bestemmelser med de i artiklerne 1-5 angivne principper. </P>  \r\n\r\n<P>Artikel 7 </P>  \r\n\r\n<P>De centrale skolemyndigheder i de tilsluttede lande bør følge udviklingen  \r\n\r\n på arbejdsmarkedet for lærere i de respektive lande, og såfremt særskilte  \r\n\r\n foranstaltninger er nødvendige, afgive rapport herom til Nordisk  \r\n\r\n arbejdsmarkedsudvalg. </P>  \r\n\r\n<P>De centrale skolemyndigheder bør give hinanden fortløbende oplysninger,  \r\n\r\n som er af betydning for at bedømme udviklingen på arbejdsmarkedet for lærere  \r\n\r\n i de tilsluttede lande. </P>  \r\n\r\n<P>Artikel 8 </P>  \r\n\r\n<P>Aftalen træder i kraft tredive dage efter den dag, da samtlige  \r\n\r\n kontraherende parter har givet det islandske udenrigsministerium meddelelse  \r\n\r\n om deres godkendelse af aftalen. </P>  \r\n\r\n<P>Det islandske udenrigsministerium underretter de øvrige kontraherende  \r\n\r\n parter om modtagelsen af disse meddelelser og om tidspunktet for aftalens  \r\n\r\n ikrafttrædelse. </P>  \r\n\r\n<P>Artikel 9 </P>  \r\n\r\n<P>En kontraherende part kan opsige aftalen ved skriftlig meddelelse herom  \r\n\r\n til det islandske udenrigsministerium, som underretter de øvrige  \r\n\r\n kontraherende parter om modtagelsen af meddelelsen og om dens indhold. </P>  \r\n\r\n<P>En opsigelse gælder kun den part, som har afgivet den, og den får virkning  \r\n\r\n seks måneder efter den dag, da det islandske udenrigsministerium modtog  \r\n\r\n meddelelsen om opsigelsen. </P>  \r\n\r\n<P>Artikel 10 </P>  \r\n\r\n<P>Originalteksten af denne aftale deponeres i det islandske  \r\n\r\n udenrigsministerium, der tilstiller de øvrige kontraherende parter bekræftede  \r\n\r\n genparter heraf. </P>  \r\n\r\n<P>Til bekræftelse heraf har undertegnede befuldmægtigede repræsentanter  \r\n\r\n undertegnet denne aftale. </P>  \r\n\r\n<P>Udfærdiget i Reykjavik den 29. september 1986 i et eksemplar på dansk,  \r\n\r\n finsk, islandsk, norsk og svensk, hvilke tekster alle har samme gyldighed.  \r\n\r\n</P>  \r\n\r\n<P>For Danmarks regering: </P>  \r\n\r\n<P> <I>J. Harder Rasmussen </I></P>  \r\n\r\n<P> For Finlands regering: </P>  \r\n\r\n<P> <I>Gustav Bjørkstrand </I></P>  \r\n\r\n<P>For Islands regering: </P>  \r\n\r\n<P>Sverrir Hermannsson </P>  \r\n\r\n<P> For Norges regering: </P>  \r\n\r\n<P> <I>Kirsti K. Grøndahl </I></P>  \r\n\r\n<P> For Sveriges regering: </P>  \r\n\r\n<P> <I>Lennart Bodstrøm </I></P>  \r\n\r\n<P> Ved en note af 12. januar 1989 har Islands udenrigsministerium meddelt de  \r\n\r\n øvrige kontraherende parter, at betingelserne for aftalens ikrafttræden er  \r\n\r\n opfyldt i overensstemmelse med dennes artikel 8, således at aftalen trådte i  \r\n\r\n kraft den 30. januar 1989.  <B>Udenrigsministeriet, den 14. juni 1990 </B>  \r\n\r\n</P>  \r\n\r\n<P>Uffe Ellemann-Jensen </P>  \r\n\r\n</DIV>",
    "isHistorical": false,
    "editorialNotes": [
        "* Se 'Overenskomst mellem Danmark, Finland, Norge og Sverige om samordning af pensionsrettigheder ifølge statslige pensionsordninger af den 18. december 1973'."
    ],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/06/1990"
        },
        {
            "displayName": "Accession",
            "displayValue": "L19900006264"
        },
        {
            "displayName": "Entydig dokumentidentifikation",
            "displayValue": "CM031376"
        },
        {
            "displayName": "Dato for førstegangsindlæggelse",
            "displayValue": "16/03/1998"
        },
        {
            "displayName": "Dato for indlæggelse",
            "displayValue": "26/07/2001"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "62"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "14/06/1990"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Ressortministeriets journalnummer",
            "displayValue": "Udenrigsmin. R.II. j.nr. 85.D.28."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}