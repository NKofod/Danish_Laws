{
    "id": 127816,
    "title": "Cirkulæreskrivelse om Den Kriminalpræventive Pris 2010\\n(Til samtlige politikredse)",
    "documentTypeId": "210",
    "isSagsforlobPeriodValid": true,
    "shortName": "CIS nr 9796 af 12/10/2009",
    "documentHtml": "<div class=\"bjelke\">Den fulde tekst</div><p class=\"Titel2\">Cirkulæreskrivelse om Den Kriminalpræventive Pris 2010</p>\r\n      <p class=\"UnderTitel2\">(Til samtlige politikredse)</p>\r\n      <p class=\"TekstV\">Den Kriminalpræventive Pris blev indstiftet i forbindelse med indgåelsen af politiets flerårsaftale for perioden 1996 – 1999 og er siden uddelt hvert år på Det Kriminalpræventive Råds årsmøde.</p>\r\n      <p class=\"TekstV\">Den Kriminalpræventive Pris 2010, som er på 50.000 kr., uddeles på Det Kriminalpræventive Råds årsmøde den 18. marts 2010.</p>\r\n      <p class=\"TekstV\">Formålet med prisen er generelt at sætte fokus på kriminalitetsforebyggende arbejde i lokalområderne, herunder at opmuntre til kriminalitetsforebyggende initiativer samt at øge bevidstheden om vigtigheden af kriminalitetsforebyggelse både hos enkeltpersoner og hos organisationer, foreninger og myndigheder.</p>\r\n      <p class=\"TekstV\">Prismodtager vil kunne være en person, et projekt eller en gruppe (institution, forening, ungdomsklub eller lignende), som findes at have gjort sig fortjent til påskønnelse for en særlig indsats eller et særligt initiativ på det kriminalpræventive område i det forløbne år. Prisen vil også kunne uddeles til offentlig ansatte og vil kunne uddeles samtidig med økonomisk støtte til f.eks. fortsættelse eller udbygning af det projekt eller lignende, der danner grundlag for prisen. Modtagelse af prisen forudsætter ikke, at der er ydet støtte fra Justitsministeriets særlige kriminalpræventive pulje til vedkommende person eller gruppe.</p>\r\n      <p class=\"TekstV\">Justitsministeriet skal opfordre politikredsene til at indsende indstillinger til årets kriminalpræventive pris. Justitsministeriet skal samtidig anmode politikredsene om at orientere lokale kriminalpræventive samarbejdspartnere, foreninger mv. om prisen og opfordre til, at der – eventuelt sammen med politikredsen – afgives indstilling til prisen.</p>\r\n      <p class=\"TekstV\">Indstillinger til årets kriminalpræventive pris bedes indsendt <span class=\"Underline\">senest tirsdag den 15. december 2009</span> til:</p>\r\n      <p class=\"TekstV\"><span class=\"Bold\">Det Kriminalpræventive Råd, Odinsvej 19, 2. sal, 2600 Glostrup.</span></p>\r\n      <p class=\"TekstV\">Det bemærkes, at fristen for indsendelse af indstillinger til prisen er fremrykket i forhold til tidligere år.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Justitsministeriet, den 12. oktober 2009</P><P CLASS=SIGN1 ALIGN=\"CENTER\">Barbara Bertelsen</P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/10/2009"
        },
        {
            "displayName": "Accession",
            "displayValue": "C20090979610"
        },
        {
            "displayName": "Entydig dokumentidentifikation",
            "displayValue": "AA005115"
        },
        {
            "displayName": "Dato for førstegangsindlæggelse",
            "displayValue": "21/10/2009"
        },
        {
            "displayName": "Dato for indlæggelse",
            "displayValue": "21/10/2009"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9796"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "12/10/2009"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Justitsministeriet"
        },
        {
            "displayName": "Ressortministeriets journalnummer",
            "displayValue": "Justitsministeriet, j.nr. 2009-186-0024"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}