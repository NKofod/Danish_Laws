{
    "id": 37301,
    "title": "Brancheforeningsvedtagelser - bestemmelser om godkendelse og autorisation (* 1) ",
    "documentTypeId": "230",
    "isSagsforlobPeriodValid": false,
    "shortName": "AFG nr 9018 af 14/01/1981",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Monopoltilsynet pålagde Dansk Kiropraktor Forening at ændre  \r\n\r\n foreningens bestemmelser om godkendelse af nye kiropraktorer således, at  \r\n\r\n enhver, der opfylder læreanstalternes betingelser har krav på at opnå  \r\n\r\n godkendelse. Desuden blev foreningen pålagt at ophæve bestemmelserne om, at  \r\n\r\n autorisationsbeviser fra Dansk Kiropraktor-Råd alene udstedes til  \r\n\r\n foreningsmedlemmer, og at autorisationsbeviserne er foreningens ejendom. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Brancheforeningsvedtagelser - bestemmelser om  \r\n\r\n godkendelse og autorisation (* 1) </H1>  \r\n\r\n<P></P>  \r\n\r\n<BR>  \r\n\r\n<P>Monopoltilsynet besluttede i foråret 1978 at undersøge Dansk Kiropraktor  \r\n\r\n Forenings love og vedtægter nærmere. Baggrunden herfor var en klage fra en  \r\n\r\n ved en anerkendt læreanstalt uddannet kiropraktor, der af Dansk Kiropraktor  \r\n\r\n Forening (DKF) var nægtet optagelse i foreningen, fordi han ikke forud for  \r\n\r\n sin kiropraktoruddannelse havde taget dansk studentereksamen. </P>  \r\n\r\n<P>Ved undersøgelsen fremgik det af foreningens love, at Dansk  \r\n\r\n Kiropraktor-Råd (DKR), et organ under DKF, skal godkende enhver student, der  \r\n\r\n ønsker at påbegynde en kiropraktoruddannelse ved en anerkendt læreanstalt, og  \r\n\r\n godkendelsen sker ifølge lovene, &#187;med henblik på senere medlemsskab af  \r\n\r\n DKF&#171;. At DKR skal godkende fremtidige studenter følger af  \r\n\r\n optagelsesbetingelserne fra de anerkendte læreanstalter, der bl.a. fordrer at  \r\n\r\n studenterne er forhåndsgodkendte af de pågældende nationale  \r\n\r\n kiropraktorforeninger. </P>  \r\n\r\n<P>En betingelse for at opnå offentlig sygesikring ved kiropraktisk  \r\n\r\n behandling er, at den pågældende kiropraktor er autoriseret af DKR. Ifølge  \r\n\r\n foreningens love udstedes denne autorisation kun til foreningsmedlemmer, og  \r\n\r\n autorisationsbeviserne er foreningens ejendom. Dette medfører, at udmeldelse  \r\n\r\n af foreningen fører til tab af autorisation for den enkelte kiropraktor og  \r\n\r\n dermed bortfald af adgangen til, at patienterne kan opnå sygesikringstilskud.  \r\n\r\n I foreningens love findes i øvrigt en række kollegiale regler, som foreningen  \r\n\r\n kræver opretholdt ud fra den betragtning, at de er med til &#187;at sikre en  \r\n\r\n etisk forsvarlig professions udøvelse af kiropraktik med offentlig støtte til  \r\n\r\n patienternes bedste&#171;. </P>  \r\n\r\n<P>De nævnte kollegiale regler bestemmer, at personer, der har gjort  \r\n\r\n turnuskandidattjeneste hos en kiropraktor, ikke inden for et nærmere bestemt  \r\n\r\n geografisk område må nedsætte sig som selvstændig kiropraktor. </P>  \r\n\r\n<P>Desuden er det ikke tilladt at åbne en filial af en kiropraktorklinik i en  \r\n\r\n by, hvori der allerede er en eller flere kiropraktorer, uden tilslutning fra  \r\n\r\n disse. </P>  \r\n\r\n<P>På denne baggrund fandt tilsynet, at der var behov for en liberalisering  \r\n\r\n og objektivisering af foreningens love og vedtægter, og i sommeren 1978 blev  \r\n\r\n der optaget forhandlinger med DKF med henblik på dette. Da det ikke lykkedes  \r\n\r\n gennem de hidtil førte forhandlinger at fjerne de i love og vedtægter  \r\n\r\n opstillede konkurrencebegrænsninger, meddelte monopoltilsynet i februar 1981  \r\n\r\n i medfør af monopollovens § 12, stk. 2, DKF pålæg om senest i løbet af 4  \r\n\r\n måneder at ændre foreningens love og vedtægter efter følgende retningslinier:  \r\n\r\n</P>  \r\n\r\n<P>Bestemmelserne om godkendelse af nye kiropraktorer skal ændres, således at  \r\n\r\n foreningens rolle i forbindelse med den godkendelse, der skal præsteres over  \r\n\r\n for læreanstalterne, indskrænkes til alene at påse, at de af læreanstalterne  \r\n\r\n opstillede betingelser er opfyldt, således at enhver, der opfylder disse  \r\n\r\n betingelser, har krav på at opnå godkendelse. </P>  \r\n\r\n<P>Desuden skal sammenkædningen af bestemmelserne i foreningens love om  \r\n\r\n senere medlemsskab af foreningen og forhåndsgodkendelsen af  \r\n\r\n kiropraktorstuderende brydes. Bestemmelserne om, at autorisationsbeviser af  \r\n\r\n Dansk Kiropraktor-Råd alene udstedes til foreningsmedlemmer, og at  \r\n\r\n autorisationsbeviserne er foreningens ejendom, skal ophæves, og foreningens  \r\n\r\n regler for autorisation skal ændres således, at enhver der har eksamen fra en  \r\n\r\n på eksamenstidspunktet anerkendt læreanstalt, har krav på at opnå  \r\n\r\n autorisation, uanset om han er medlem af foreningen eller ej. </P>  \r\n\r\n<P>Endelig skal de kollegiale vedtægters begrænsninger for assistenters  \r\n\r\n etablering af selvstændig klinik og begrænsningerne i kiropraktorers adgang  \r\n\r\n til etablering i byer, hvor der i forvejen findes en eller flere  \r\n\r\n kiropraktorer, ophæves. </P>  \r\n\r\n</DIV>",
    "isHistorical": false,
    "editorialNotes": [
        "(* 2) Afgørelsen vedrører §§ 11, stk. 1, og 12, stk. 1-2, i monopolloven, der blev ophævet 1/1-1990.",
        "(* 1) Monopoltilsynets Meddelelser 1981, s. 68-69."
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19810901801"
        },
        {
            "displayName": "Entydig dokumentidentifikation",
            "displayValue": "CA005236"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "9018"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "14/01/1981"
        },
        {
            "displayName": "Administrerende myndighed",
            "displayValue": "Monopolrådet"
        },
        {
            "displayName": "Ressortministeriets journalnummer",
            "displayValue": "1:189-2-36"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}