{
    "id": 51137,
    "title": "Datasammenskrivning af lov om den lokale og regionale kollektive personbefordring uden for hovedstadsområdet ",
    "documentTypeId": "40",
    "isSagsforlobPeriodValid": false,
    "shortName": "DSK nr 60223 af 18/04/1989",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL PLAIN>\r\n\r\n<LI><A HREF=#K1>Kapitel 1. Formål </A>  \r\n\r\n<LI><A HREF=#K2>Kapitel 2. Planlægning. </A>  \r\n\r\n<LI><A HREF=#K3>Kapitel 3. Busdrift. </A>  \r\n\r\n<LI><A HREF=#K4>Kapitel 4. Banedrift. </A>  \r\n\r\n<LI><A HREF=#K5>Kapitel 5. Fælles bestemmelser. </A>  \r\n\r\n<LI><A HREF=#K6>Kapitel 6. Ikrafttræden. </A> </UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<center>\r\n\r\n<H1 CLASS=TITLE ALIGN=CENTER>Datasammenskrivning af lov om den lokale og  \r\n\r\n regionale kollektive personbefordring uden for hovedstadsområdet </H1>  \r\n\r\n</center>\r\n\r\n<P></P>  \r\n\r\n<P CLASS=SUB-TITLE>&nbsp;&nbsp;&nbsp;&nbsp;Datasammenskrivning af lov nr. 114 af 29. marts 1978 om  \r\n\r\n den lokale og regionale kollektive personbefordring uden for  \r\n\r\n hovedstadsområdet med de ændringer der følger af lov nr. 192 af 29. marts  \r\n\r\n 1989 om ændring af forskellige lovbestemmelser som følge af nedlæggelsen af  \r\n\r\n Hovedstadsrådet. </P>  \r\n\r\n<BR>  \r\n\r\n<A NAME=\"K1\"></A>\r\n\r\n<DIV CLASS=KAPITEL ID=\"K1\">  \r\n\r\n<center>\r\n\r\n<H3 CLASS=KTITLE1 ALIGN=CENTER>Kapitel 1. </H3>  \r\n\r\n</center>\r\n\r\n<P></P>  \r\n\r\n<center>\r\n\r\n<P CLASS=KTITLE2 ALIGN=CENTER> <I>Formål </I> </P>  \r\n\r\n</center>\r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 1. </B> Denne lov har til formål at fremme en samordning  \r\n\r\n af den lokale og regionale kollektive personbefordring ad vej og bane uden  \r\n\r\n for hovedstadsområdet i sammenhæng med den fysiske planlægning i øvrigt inden  \r\n\r\n for de enkelte områder og under hensyntagen til den øvrige kollektive  \r\n\r\n personbefordring (fjerntrafikken). </P>  \r\n\r\n</DIV>  \r\n\r\n</DIV>  \r\n\r\n<A NAME=\"K2\"></A>\r\n\r\n<DIV CLASS=KAPITEL ID=\"K2\">  \r\n\r\n<center>\r\n\r\n<H3 CLASS=KTITLE1 ALIGN=CENTER>Kapitel 2. </H3>  \r\n\r\n</center>\r\n\r\n<P></P>  \r\n\r\n<center>\r\n\r\n<P CLASS=KTITLE2 ALIGN=CENTER> <I>Planlægning. </I> </P>  \r\n\r\n</center>\r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 2. </B> Ministeren for offentlige arbejder udarbejder en  \r\n\r\n beskrivelse af det overordnede, landsdækkende trafiksystem, der skal tjene  \r\n\r\n til afviklingen af den kollektive personbefordring mellem landsdelene  \r\n\r\n (fjerntrafikken). </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Hvert amtsråd uden for hovedstadsområdet  \r\n\r\n udarbejder på grundlag af dels den i stk. 1 nævnte beskrivelse, dels forslag  \r\n\r\n fra kommunalbestyrelserne inden for amtskommunen, en plan for den lokale og  \r\n\r\n regionale kollektive persontrafik i amtskommunen. Forinden planen vedtages,  \r\n\r\n forhandles der om indholdet med amtsrådene i de tilstødende amtskommuner  \r\n\r\n eller, hvis disse er beliggende inden for hovedstadsområdet,  \r\n\r\n Hovedstadsområdets Trafikselskab samt DSB, de inden for amtskommunen værende  \r\n\r\n privatbaner, Landsforeningen Danmarks Bilruter og de virksomheder, der  \r\n\r\n udfører fly- eller færgetrafik til amtskommunen. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Planen skal angive linjeføring og kørselsomfang  \r\n\r\n for den trafik, der udføres </P>  \r\n\r\n<UL PLAIN>\r\n\r\n<LI>1) som almindelig rutekørsel, jfr. § 2, stk. 2, i lov om buskørsel, og  \r\n\r\n som forløber inden for højst 2 amtskommuner eller 1 amtskommune og  \r\n\r\n hovedstadsområdet, </LI>  \r\n\r\n<LI>2) med tog af de i amtskommunen værende privatbaner, </LI>  \r\n\r\n<LI>3) af DSB med tog, der alene forløber inden for een amtskommune, samt  \r\n\r\n</LI>  \r\n\r\n<LI>4) af DSB med tog, der alene forløber inden for 2 amtskommuner, når der  \r\n\r\n foreligger konkret aftale herom mellem DSB og de pågældende amtsråd. </LI>  \r\n\r\n</UL>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 4. </I> Samtidig med planen skal udarbejdes en  \r\n\r\n redegørelse for dens forudsætninger og den forudsatte tidsfølge for dens  \r\n\r\n gennemførelse. Redegørelsen skal tillige belyse, hvorledes planen forholder  \r\n\r\n sig til planerne i de tilgrænsende amtskommuner, eller hovedstadsområdet,  \r\n\r\n samt til den i stk. 1 nævnte beskrivelse. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 3. </B> Ministeren for offentlige arbejder fastsætter  \r\n\r\n nærmere retninglinjer for planlægningen, herunder om planernes indhold,  \r\n\r\n fremgangsmåden ved deres udarbejdelse og ved planændringer. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Myndigheder, trafikvirksomheder og offentlige  \r\n\r\n institutioner skal efter anmodning fra amtsrådet eller en kommunalbestyrelse  \r\n\r\n give de oplysninger, der findes nødvendige for trafikplanlægningen. </P>  \r\n\r\n</DIV>  \r\n\r\n</DIV>  \r\n\r\n<A NAME=\"K3\"></A>\r\n\r\n<DIV CLASS=KAPITEL ID=\"K3\">  \r\n\r\n<center>\r\n\r\n<H3 CLASS=KTITLE1 ALIGN=CENTER>Kapitel 3. </H3>  \r\n\r\n</center>\r\n\r\n<P></P>  \r\n\r\n<center>\r\n\r\n<P CLASS=KTITLE2 ALIGN=CENTER> <I>Busdrift. </I> </P>  \r\n\r\n</center>\r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 4. </B> Amtsrådet og kommunalbestyrelserne i mindst 1/3  \r\n\r\n af kommunerne i en amtskommune kan under forudsætning af, at de pågældende  \r\n\r\n kommuner tillige efter de senest offentliggjorte registerfolketal omfatter et  \r\n\r\n flertal af indbyggere i amtskommunerne, træffe beslutning om, at amtsrådet og  \r\n\r\n kommunalbestyrelserne i amtskommunen i fællesskab opretter en  \r\n\r\n trafikvirksomhed, der udfører almindelig rutekørsel i amtskommunen. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Virksomheden ledes af et udvalg, hvortil  \r\n\r\n amtsrådet vælger flertallet af medlemmerne. Medmindre andet aftales mellem  \r\n\r\n amtsrådet og samtlige kommunalbestyrelser i amtskommunen, består udvalget af  \r\n\r\n 11 medlemmer, hvoraf 6 vælges af amtsrådet og resten af kommunalbestyrelserne  \r\n\r\n for de i amtskommunen værende kommuner i fællesskab. De nærmere bestemmelser  \r\n\r\n om virksomhedens organisation m.v. fastsættes i en vedtægt, der godkendes af  \r\n\r\n ministeren for offentlige arbejder og indenrigsministeren. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 5. </B> Trafikvirksomheden har ret til at overtage  \r\n\r\n virksomheder, der udfører almindelig rutekørsel inden for amtskommunen, og  \r\n\r\n som staten, amtskommunen eller kommunerne enkeltvis eller i forening har en  \r\n\r\n sådan rådighed over, at de kan overdrage dem. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Vilkårene for overtagelsen fastsættes ved  \r\n\r\n aftale mellem parterne. De i § 4, stk. 2, nævnte udvalg har pligt til at  \r\n\r\n overtage faste anlæg med tilbehør samt materiel, der af de pågældende  \r\n\r\n virksomheder anvendes til udførelse af almindelig rutekørsel. Ved vurdering  \r\n\r\n af materiellets værdi skal tages hensyn til dettes anskaffelsespris, levetid,  \r\n\r\n alder og vedligeholdelsesstand. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Udvalget har ved overtagelsen pligt til at  \r\n\r\n tilbyde de statstjenestemænd, kommunale tjenestemænd og tjenestemænd i  \r\n\r\n privatbanerne, der er beskæftiget i de pågældende virksomheder, ansættelse  \r\n\r\n som tjenestemænd under den fælleskommunale trafikvirksomhed fra overtagelsen  \r\n\r\n at regne med løn- og pensionsvilkår, der svarer til de for de pågældende  \r\n\r\n tjenestemænd under ansættelsen i staten, kommunen eller privatbanen gældende.  \r\n\r\n Såfremt en tjenestemand ikke ønsker at overgå til ansættelse under en  \r\n\r\n fælleskommunale trafikvirksomhed, opretholdes ansættelsesforholdet til  \r\n\r\n staten, kommunen eller privatbanen under udførelse af tjeneste under den  \r\n\r\n fælleskommunale trafikvirksomhed. Den pågældende har ikke krav på ventepenge,  \r\n\r\n rådighedsløn eller pension som følge af opgaveomlægningen. Han er pligtig at  \r\n\r\n underkaste sig de af opgaveomlægningen følgende forandringer i hans  \r\n\r\n tjenesteforretningers omfang og beskaffenhed. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 4. </I> Udvalget overtager pensioneringen af de  \r\n\r\n tjenestemænd, der overgår til ansættelse under den fælleskommunale  \r\n\r\n trafikvirksomhed. Medmindre andet aftales, fordeles udgifterne ved udbetaling  \r\n\r\n af pensionen mellem henholdsvis staten, kommunen og privatbanen og udvalget i  \r\n\r\n forhold til den del af pensionsalderen, som er optjent henholdsvis før og  \r\n\r\n efter udvalgets overtagelse af virksomheden. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 5. </I> Staten, en kommune eller en privatbane  \r\n\r\n udbetaler lønning og pension m.v. til de under stk. 3, 2. pkt., nævnte  \r\n\r\n tjenestemænd. Udvalget refunderer fra overtagelsen af virksomheden at regne  \r\n\r\n staten, kommunen eller privatbanen den udbetalte løn. Ved udbetaling af  \r\n\r\n pension til disse tjenestemænd fordeles udgifterne hertil mellem henholdsvis  \r\n\r\n staten, kommunen og privatbanen og udvalget i det i stk. 4, 2. pkt., angivne  \r\n\r\n forhold. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 6. </I> Endvidere har udvalget pligt til at overtage  \r\n\r\n det ikke-tjenestemandsansatte personale i de pågældende virksomheder. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 7. </I> Tvister om overtagelsen eller vilkårene for  \r\n\r\n denne bortset fra tvister om de i stk. 3-6 omhandlede forhold - kan af hver  \r\n\r\n af parterne indbringes for den i § 8, stk. 2, i lov om buskørsel omhandlede  \r\n\r\n voldgiftsret. Udgifterne ved voldgiftsrettens arbejde afholdes af udvalget.  \r\n\r\n Tvister, der kan indbringes for voldgiftsretten, kan ikke indbringes for  \r\n\r\n domstolene, inden voldgiftrettens afgørelse foreligger. </P>  \r\n\r\n</DIV>  \r\n\r\n</DIV>  \r\n\r\n<A NAME=\"K4\"></A>\r\n\r\n<DIV CLASS=KAPITEL ID=\"K4\">  \r\n\r\n<center>\r\n\r\n<H3 CLASS=KTITLE1 ALIGN=CENTER>Kapitel 4. </H3>  \r\n\r\n</center>\r\n\r\n<P></P>  \r\n\r\n<center>\r\n\r\n<P CLASS=KTITLE2 ALIGN=CENTER> <I>Banedrift. </I> </P>  \r\n\r\n</center>\r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 6. </B> Anlæg og drift af banerne i en amtskommune  \r\n\r\n udføres af DSB og privatbanerne i området under hensyntagen til  \r\n\r\n bestemmelserne i kapitel 2. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> I det omfang, det er foreneligt med hensynene  \r\n\r\n til en banevirksomheds øvrige trafik, anlæggets og driftsmateriellets  \r\n\r\n kapacitet og de sikkerhedskrav, der stilles til jernbanedrift, skal en  \r\n\r\n banevirksomhed imødekomme forslag fra et amtsråd eller det i § 4, stk. 2,  \r\n\r\n nævnte udvalg og køreplan eller takst- og billetteringssystem for den i § 2,  \r\n\r\n stk. 3, nævnte togtrafik mod at få godtgjort de med forslagets gennemførelse  \r\n\r\n forbundne merudgifter eller indtægtstab. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Reglen i stk. 2 finder tilsvarende anvendelse  \r\n\r\n på forslag fra et amtsråd eller det i § 4, stk. 2, nævnte udvalg om takst- og  \r\n\r\n billetteringssystem for personbefordring mellem steder i amtskommunen udført  \r\n\r\n med anden togtrafik end den i § 2, stk. 3, nævnte. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 4. </I> De nærmere bestemmelser for det i stk. 2 og 3  \r\n\r\n nævnte samarbejde fastlægges i en overenskomst mellem amtsrådet eller det i §  \r\n\r\n 4, stk. 2, nævnte udvalg og banevirksomheden. Overenskomsten skal godkendes  \r\n\r\n af ministeren for offentlige arbejder. </P>  \r\n\r\n</DIV>  \r\n\r\n</DIV>  \r\n\r\n<A NAME=\"K5\"></A>\r\n\r\n<DIV CLASS=KAPITEL ID=\"K5\">  \r\n\r\n<center>\r\n\r\n<H3 CLASS=KTITLE1 ALIGN=CENTER>Kapitel 5. </H3>  \r\n\r\n</center>\r\n\r\n<P></P>  \r\n\r\n<center>\r\n\r\n<P CLASS=KTITLE2 ALIGN=CENTER> <I>Fælles bestemmelser. </I> </P>  \r\n\r\n</center>\r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 7. </B> Uoverensstemmelser om planlægningen i henhold  \r\n\r\n til § 2 og den indbyrdes fordeling af udgifterne i forbindelse med den  \r\n\r\n fælleskommunale busvirksomheds drift i henhold til § 4, stk. 1, kan af hver  \r\n\r\n af parterne indbringes for det i § 21 i lov om buskørsel nævnte  \r\n\r\n persontrafikråd til endelig administrativ afgørelse. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Uoverensstemmelser om fordelingen af  \r\n\r\n kommunalbestyrelsernes 5 medlemsposter i det udvalg, der er nævnt i § 4, stk.  \r\n\r\n 2, kan indbringes for persontrafikrådet til endelig administrativ afgørelse.  \r\n\r\n</P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Uoverensstemmelser om, hvorvidt DSB-tog, der  \r\n\r\n alene forløber inden for 2 amtskommuner, skal optages på en plan i henhold  \r\n\r\n til § 2, stk. 3, nr. 4, og forslag til køreplan i henhold til § 6, stk. 2,  \r\n\r\n samt til takst- og billetteringssystem i henhold til § 6, stk. 2 eller 3, kan  \r\n\r\n af hver af parterne indbringes for ministeren for offentlige arbejder, der  \r\n\r\n efter indhentet udtalelse fra persontrafikrådet træffer endelig administrativ  \r\n\r\n afgørelse i sagen. </P>  \r\n\r\n</DIV>  \r\n\r\n</DIV>  \r\n\r\n<A NAME=\"K6\"></A>\r\n\r\n<DIV CLASS=KAPITEL ID=\"K6\">  \r\n\r\n<center>\r\n\r\n<H3 CLASS=KTITLE1 ALIGN=CENTER>Kapitel 6. </H3>  \r\n\r\n</center>\r\n\r\n<P></P>  \r\n\r\n<center>\r\n\r\n<P CLASS=KTITLE2 ALIGN=CENTER> <I>Ikrafttræden. </I> </P>  \r\n\r\n</center>\r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 8. </B> Loven træder i kraft den 1. april 1978. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Loven gælder ikke for Færøerne og Grønland.  \r\n\r\n</P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Trafikministeriet, den 18. april 1989  \r\n\r\n</I> </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER>K. Lykstoft Hansen </P>  \r\n\r\n</center>\r\n\r\n<center>\r\n\r\n<P ALIGN=CENTER>kt.chef </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "A19896022314"
        },
        {
            "displayName": "Entydig dokumentidentifikation",
            "displayValue": "CM009963"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "09/09/2010"
        },
        {
            "displayName": "Dokumenttype",
            "displayValue": "Datasammenskrivning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "60223"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "18/04/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Trafikministeriet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}