{
    "id": 39234,
    "title": "Bod 2.3.1. Kollektiv overenskomst 1. Processuelle spørgsmål 8. Særoverenskomst.(* 1)(* 2) Uorganiseret arbejdsgiver bundet af tiltrædelsesoverenskomst og forlig. Landsorganisationen i Danmark for Restaurations- og Bryggeriarbejder Forbundet    (konsulent Ane Lorentzen) mod Restaurant Kontoret v/Abdualaya Ba, Vissinggade 24, 7100 Vejle (advokat Finn Dyhre Hansen, Vejle). Dommere: Dresling, Arnold Hansen, Mads Kofod, Bonde Larsen, Erik Nielsen, Riis (retsformand) og Tjellesen. ",
    "documentTypeId": "260",
    "isSagsforlobPeriodValid": false,
    "shortName": "DOM nr 3964 af 14/03/1994",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En uorganiseret arbejdsgiver, der stammede fra udlandet, havde i 1985  \r\n\r\n underskrevet tiltrædelsesoverenskomst med et fagforbund. I 1991 blev han  \r\n\r\n indklaget for Arbejdsretten for brud på overenskomsten, men sagen blev  \r\n\r\n forligt bl. a. på vilkår, at et efterbetalingskrav skulle fagretligt  \r\n\r\n behandles. Han blev senere påny indklaget for Arbejdsretten for ikke at have  \r\n\r\n opfyldt forliget. Under sagen gjorde han gældende, at han hverken havde  \r\n\r\n forstået, at han havde tiltrådt nogen overenskomst i 1985, eller at han var  \r\n\r\n indgået på noget forlig. Arbejdsretten fandt efter bevisførelsen, herunder  \r\n\r\n det, der var oplyst om hans arbejde eller ophold her i landet, ikke grundlag  \r\n\r\n for at fastslå, at han ikke var bundet af sine underskrifter på  \r\n\r\n overenskomsten og protokollatet vedrørende forliget, der var bragt i stand  \r\n\r\n ved forhandling mellem forbundet og indklagedes advokat. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bod 2.3.1. Kollektiv overenskomst 1.  \r\n\r\n Processuelle spørgsmål 8. Særoverenskomst.(* 1)(* 2) Uorganiseret  \r\n\r\n arbejdsgiver bundet af tiltrædelsesoverenskomst og forlig.  \r\n\r\n Landsorganisationen i Danmark for Restaurations- og Bryggeriarbejder  \r\n\r\n Forbundet (konsulent Ane Lorentzen) mod Restaurant Kontoret v/Abdualaya Ba,  \r\n\r\n Vissinggade 24, 7100 Vejle (advokat Finn Dyhre Hansen, Vejle). Dommere:  \r\n\r\n Dresling, Arnold Hansen, Mads Kofod, Bonde Larsen, Erik Nielsen, Riis  \r\n\r\n (retsformand) og Tjellesen. </H1>  \r\n\r\n<P></P>  \r\n\r\n<BR>  \r\n\r\n<P>Under denne sag har Landsorganisationen i Danmark for Restaurations- og  \r\n\r\n Bryggeriarbejder Forbundet indklaget Restaurant Kontoret ved Abdualaya Ba,  \r\n\r\n Vissinggade 24, 7100 Vejle, for Arbejdsretten og nedlagt følgende påstande:  \r\n\r\n</P>  \r\n\r\n<P>Indklagede, Abdualaya Ba, tilpligtes for manglende efterlevelse af  \r\n\r\n protokollat af 16. marts 1993 at betale en efter rettens skøn fastsat bod til  \r\n\r\n Restaurations- og Bryggeriarbejder Forbundet indeholdende 25.821,79 kroner.  \r\n\r\n</P>  \r\n\r\n<P>Indklagede, Abdualaya Ba, tilpligtes straks at medvirke til fagretlig  \r\n\r\n behandling af efterbetalingskrav, jf. protokollat af 16. marts 1993. </P>  \r\n\r\n<P>Indklagede har påstået frifindelse mod betaling af 15.821,79 kroner. </P>  \r\n\r\n<P>Sagens omstændigheder er følgende: </P>  \r\n\r\n<P>Indklagede underskrev den 19. august 1985 en erklæring, hvorved han  \r\n\r\n erklærede sig indforstået med at følge den til enhver tid gældende  \r\n\r\n overenskomst mellem Hotel- og Restaurationspersonalets Samvirke og  \r\n\r\n Arbejdsgiverforeningen af Hoteller og Restauranter med de i erklæringens §§  \r\n\r\n 2-5 nævnte tillæg. </P>  \r\n\r\n<P>Indklagede blev ved klageskrift af 21. oktober 1991 indklaget for  \r\n\r\n Arbejdsretten. Klagerne nedlagde da følgende påstande: </P>  \r\n\r\n<P>Indklagede tilpligtes at anerkende, at tiltrædelsesoverenskomst af 19.  \r\n\r\n august 1985 ikke er lovligt opsagt til bortfald. </P>  \r\n\r\n<P>Indklagede tilpligtes at overholde tiltrædelsesoverenskomst af 19. august  \r\n\r\n 1985 samt den til enhver tid gældende overenskomst mellem  \r\n\r\n Arbejdsgiverforeningen af Hoteller og Restauranter og Restaurations- og  \r\n\r\n Bryggeriarbejder Forbundet og for overenskomstbrud at betale en efter rettens  \r\n\r\n skøn fastsat bod til Restaurations- og Bryggeriarbejder Forbundet  \r\n\r\n indeholdende 160.296,79 kroner i manglende overenskomstmæssig betaling til  \r\n\r\n Rene Ramon Cromefeldt-Bie, Maibritt June Jensen og Anni Vivi Andersen. </P>  \r\n\r\n<P>Indklagede påstod da frifindelse, subsidiært mod betaling af 15.821,79  \r\n\r\n kroner. </P>  \r\n\r\n<P>Sagen blev den 16. marts 1993, dagen før den berammede domsforhandling,  \r\n\r\n udenretligt forligt, idet parterne underskrev følgende protokollat: </P>  \r\n\r\n<P>&#187;I Arbejdsrettens sag nr. 91.349 er d.d. indgået følgende forlig:  \r\n\r\n</P>  \r\n\r\n<P>Abdoulaye Ba anerkender at være forpligtet af tiltrædelsesoverenskomst af  \r\n\r\n 19. august 1985, og at denne således ikke er bortfaldet pr. 31. marts 1991.  \r\n\r\n</P>  \r\n\r\n<P>Parterne er enige om at søge de af sagen omfattede efterbetalingskrav  \r\n\r\n afgjort ved sædvanlig fagretlig behandling, eventuelt faglig voldgift,  \r\n\r\n snarest muligt. Den af Abdoulaye Ba erkendte del af efterbetalingskravet -  \r\n\r\n kr. 15.821,79 - betales inden 14 dage til Restaurations- og Bryggeriarbejder  \r\n\r\n Forbundet. </P>  \r\n\r\n<P>Abdoulaye Ba betaler inden 14 dage til Restaurations- og Bryggeriarbejder  \r\n\r\n Forbundet, Thoravej 29-33, 2400 København NV, kr. 10.000 til fuld og endelig  \r\n\r\n afgørelse af bodsspørgsmålet for de af sagen omfattede påstande om  \r\n\r\n overenskomstbrud, således at der herefter alene resterer et  \r\n\r\n efterbetalingskrav. Klageren hæver sagen for Arbejdsretten. </P>  \r\n\r\n<P>Forliget er indgået under forudsætning af, at der inden 14 dage fra d.d.  \r\n\r\n betales kr. 25.821,79 til Restaurations- og Bryggeriarbejder Forbundet, jfr.  \r\n\r\n ovenstående.&#171; </P>  \r\n\r\n<P>Indklagede har erkendt, at han har underskrevet protokollatet af 16. marts  \r\n\r\n 1993, men han bestrider at have forstået rækkevidden af protokollatet. Han  \r\n\r\n har endvidere bestridt at have underskrevet tiltrædelsesoverenskomsten af 19.  \r\n\r\n august 1985. </P>  \r\n\r\n<P>Der er under domsforhandlingen afgivet forklaring af Abdualaya Ba og  \r\n\r\n faglig sekretær Peter Christensen. </P>  \r\n\r\n<P>Abdualaya Ba har forklaret, at han er født den 24. december 1949 i  \r\n\r\n Senegal. Han har boet her i landet siden 1974 og forstod i hvert fald efter  \r\n\r\n 5-10 års ophold her dansk. Han blev fra 1974 til 1977 uddannet som tjener på  \r\n\r\n hotel Australia i Vejle. Derefter arbejdede han som tjener forskellige steder  \r\n\r\n i Vejle. Den 6. maj 1985 forpagtede han Kontoret, som han den 31. december  \r\n\r\n 1985 købte. Hans underskrift på tiltrædelsesoverenskomsten var alene hans  \r\n\r\n udtryk for, at han ikke ville underskrive. Han havde den 19. august 1985  \r\n\r\n travlt, da han var alene om at passe Kontoret. Mødet med forbundet varede kun  \r\n\r\n 5-10 minutter, hvorfor han ikke blev orienteret om overenskomsten. Han mener  \r\n\r\n ikke, at han den 19. august 1985 også underskrev en lokalaftale. Han har  \r\n\r\n underskrevet protokollatet af 16. marts 1993, men han har fortrudt  \r\n\r\n underskriften, da han derved bandt sig til tiltrædelsesoverenskomsten af 19.  \r\n\r\n august 1985. </P>  \r\n\r\n<P>Faglig sekretær Peter Christensen har forklaret, at han i 1985 var  \r\n\r\n afdelingsformand, og at han den 19. august 1985 forhandlede  \r\n\r\n tiltrædelsesoverenskomsten med Abdualaya Ba, som da var helt med på at  \r\n\r\n underskrive lokalaftale og tiltrædelsesoverenskomst. De blev underskrevet i 2  \r\n\r\n eksemplarer, hvoraf forbundet fik 1 og arbejdsgiveren 1. Det eksemplar,  \r\n\r\n forbundet fik, havde Abdualaya Ba underskrevet. Han havde arbejdet sammen med  \r\n\r\n Abdualaya Ba i 2 1/2 år. Han mødte da op til alle generalforsamlinger i  \r\n\r\n forbundet og kendte alt til overenskomster. Han havde et andet  \r\n\r\n bestyrelsesmedlem med til mødet med Abdualaya Ba den 19. august 1985.  \r\n\r\n Abdualaya Ba passede ikke Kontoret alene, da de i omkring en halv time  \r\n\r\n forhandlede lokalaftale og tiltrædelsesoverenskomst, som Abdualaya Ba ikke  \r\n\r\n havde nogen problemer med at underskrive. </P>  \r\n\r\n<P>Arbejdsretten skal udtale: </P>  \r\n\r\n<P>Efter bevisførelsen må det lægges til grund, at Abdualaya Ba har  \r\n\r\n underskrevet såvel tiltrædelsesoverenskomsten af 19. august 1985 som  \r\n\r\n protokollatet af 16. marts 1993, der blev bragt i stand ved forhandling  \r\n\r\n mellem klagernes daværende procedør og indklagedes advokat. Da der efter det  \r\n\r\n om Abdualaya Bas ophold og arbejde her i landet oplyste ikke er noget  \r\n\r\n grundlag for at fastslå, at Abdualaya Ba ikke er bundet af de to  \r\n\r\n underskrifter, må klagernes påstande begge tages til følge, således at boden  \r\n\r\n fastsættes til 40.000 kroner, der indeholder det i protokollatet af 16. marts  \r\n\r\n 1993 nævnte beløb på 25.821,79 kroner. </P>  \r\n\r\n<P>T h i k e n d e s f o r r e t </P>  \r\n\r\n<P>Indklagede, Abdualaya Ba, skal inden 14 dage efter denne doms afsigelse  \r\n\r\n betale en bod på 40.000 kroner til Restaurations- og Bryggeriarbejder  \r\n\r\n Forbundet. </P>  \r\n\r\n<P>Indklagede, Abdualaya Ba, skal straks medvirke til fagretlig behandling af  \r\n\r\n det i protokollatet af 16. marts 1993 nævnte efterbetalingskrav. </P>  \r\n\r\n<P>Indklagede, Abdualaya Ba, skal inden 14 dage efter denne doms afsigelse  \r\n\r\n betale 2.000 kroner i sagsomkostninger til Arbejdsretten. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: Kommentar s. 98, Per Jacobsen s. 43 ff. </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1994, side 62"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19940396413"
        },
        {
            "displayName": "Entydig dokumentidentifikation",
            "displayValue": "CA007169"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3964"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "14/03/1994"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "93.293"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}