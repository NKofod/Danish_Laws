{
    "id": 69633,
    "title": "Vejledning til bekendtgørelse nr. 371 af 10. juni 1986 om fremgangsmåden ved beregning af arbejdsfortjenesten for selvstændige erhvervsdrivende. ",
    "documentTypeId": "180",
    "isSagsforlobPeriodValid": false,
    "shortName": "VEJ nr 60 af 10/06/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til bekendtgørelse nr. 371 af 10.  \r\n\r\n juni 1986 om fremgangsmåden ved beregning af arbejdsfortjenesten for  \r\n\r\n selvstændige erhvervsdrivende. </H1>  \r\n\r\n<P></P>  \r\n\r\n<BR>  \r\n\r\n<P>Ved indførelsen af arbejdsløshedsforsikring for selvstændige  \r\n\r\n erhvervsdrivende blev der lagt vægt på, at de selvstændige i videst muligt  \r\n\r\n omfang skulle sidestilles med lønmodtagere. Dette medførte bl.a., at der i  \r\n\r\n arbejdsløshedsforsikringsloven ikke blev fastsat særregler om beregning for  \r\n\r\n selvstændige. </P>  \r\n\r\n<P>Hovedprincippet i beregningsreglerne er således også for selvstændige, at  \r\n\r\n medlemmet skal have udbetalt dagpenge på grundlag af medlemmets hidtidige  \r\n\r\n arbejdsfortjeneste. </P>  \r\n\r\n<P>Det er dog nødvendigt af fastsætte særlige beregningsregler for  \r\n\r\n selvstændige. Dette gælder med hensyn til beregningsperiode, bl.a. fordi  \r\n\r\n overskuddet i mange virksomheder er faldende henimod det tidspunkt, hvor  \r\n\r\n virksomheden ophører. Endvidere gælder det med hensyn til  \r\n\r\n beregningsgrundlaget for at sikre, at grundlaget bliver udtryk for medlemmets  \r\n\r\n hidtidige arbejdsfortjeneste. </P>  \r\n\r\n<P> <I>Til § 2, stk. 2</I>  </P>  \r\n\r\n<P>1-års-reglen gælder, uanset om der forud for den aktuelle ledighed har  \r\n\r\n været udøvet selvstændig virksomhed eller arbejdet som lønmodtager. Reglerne  \r\n\r\n i kapitel 2 om beregningsperioder medfører dog, at 1-års-reglen fremover  \r\n\r\n først og fremmest vil finde anvendelse i tilfælde, hvor der forud for den  \r\n\r\n aktuelle ledighed har været arbejdet som lønmodtager. </P>  \r\n\r\n<P>Det er en forudsætning for anvendelsen af reglen, at den tidligere  \r\n\r\n beregning har været fulgt op af en udbetaling. </P>  \r\n\r\n<P> <I>Til kapitel 2 (beregningsperioder)</I>  </P>  \r\n\r\n<P>Hovedreglen er fastsat i § 3, der gælder for de ledige, der har drevet  \r\n\r\n selvstændig virksomhed i mindst 2 sammenhængende, hele regnskabsår  \r\n\r\n umiddelbart forud for ledigheden. Efter hovedreglen anvendes indtægten i de 2  \r\n\r\n bedste regnskabsår, der er afsluttet inden for de seneste 5 år forud for  \r\n\r\n ledigheden. </P>  \r\n\r\n<P>Kan den seneste selvstændige virksomhed ikke danne grundlag for beregning  \r\n\r\n efter § 3, dvs. at medlemmet har drevet selvstændig virksomhed i mindre end 2  \r\n\r\n sammenhængende, hele regnskabsår umiddelbart forud for ledigheden, skal det  \r\n\r\n seneste forudgående beregningsgrundlag anvendes. Er de nærmere betingelser  \r\n\r\n for anvendelse af forudgående beregningsgrundlag, der er fastsat i §§ 4 og 5,  \r\n\r\n ikke opfyldt, kan den seneste selvstændige virksomhed dog anvendes, hvis den  \r\n\r\n har været udøvet i mindst 26 uger uafbrudt. </P>  \r\n\r\n<P>Der henvises i øvrigt til den mere detaljerede gennemgang af §§ 3-5  \r\n\r\n nedenfor. </P>  \r\n\r\n<P> <I>Til § 3 (mindst 2 sammenhængende regnskabsår)</I>  </P>  \r\n\r\n<P>Beregningen sker efter denne bestemmelse, hvis medlemmet har drevet  \r\n\r\n selvstændig virksomhed som hovederhverv i mindst 2 hele regnskabsår  \r\n\r\n umiddelbart forud for ledigheden. Denne periode skal være en sammenhængende  \r\n\r\n periode og må derfor ikke være afbrudt af et endeligt ophør med selvstændig  \r\n\r\n virksomhed som hovederhverv. Der kan i perioden forekomme endeligt ophør med  \r\n\r\n udøvelse af een virksomhed, hvis blot en anden virksomhed etableres inden  \r\n\r\n eller i forlængelse af ophøret. </P>  \r\n\r\n<P>Kun hele regnskabsår kan indgå i beregningen af dagpenge. Ved et helt  \r\n\r\n regnskabsår forstås virksomhedens regnskabsperiode, der normalt omfatter 12  \r\n\r\n måneder. En virksomheds første regnskabsperiode kan omfatte et kortere eller  \r\n\r\n længere tidsrum, dog højst 14 måneder - for selskaber højst 18 måneder. Et  \r\n\r\n regnskabsår på mindre end 26 uger kan ikke indgå i beregningen. Tilsvarende  \r\n\r\n gælder ved omlægning af regnskabsperioden. </P>  \r\n\r\n<P>Et regnskabsår, som herefter kan indgå i en beregning, skal dog være  \r\n\r\n afsluttet inden for de seneste 5 år forud for ledigheden. Kun regnskabsår,  \r\n\r\n hvor selvstændig virksomhed har været drevet som hovederhverv, kan indgå i  \r\n\r\n beregningen. </P>  \r\n\r\n<P>Det er uden betydning for anvendelse af tidligere regnskabsår end de  \r\n\r\n seneste 2 sammenhængende år, om der har været konstateret mere end  \r\n\r\n midlertidigt ophør med selvstændig virksomhed efterfulgt af perioder med  \r\n\r\n f.eks. lønmodtagerbeskæftigelse eller ledighed, hvor der ikke har været  \r\n\r\n udbetalt dagpenge. Kun perioder, hvorunder medlemmet har modtaget dagpenge,  \r\n\r\n afskærer muligheden for at vælge regnskabsår forud herfor, jfr. § 3, stk. 2.  \r\n\r\n</P>  \r\n\r\n<P> <I>Til §§ 4 og 5 (mindre end 2 sammenhængende regnskabsår)</I>  </P>  \r\n\r\n<P>Har der ikke været drevet selvstændig virksomhed i mindst to  \r\n\r\n sammenhængende, hele regnskabsår umiddelbart forud for ledigheden, kan denne  \r\n\r\n periode som hovedregel ikke danne grundlag for beregningen. Der skal i stedet  \r\n\r\n anvendes det seneste forudgående beregningsgrundlag, jfr. § 4, stk. 1, og §  \r\n\r\n 5, stk. 1. Det forudgående beregningsgrundlag kan være baseret på tidligere  \r\n\r\n selvstændig virksomhed eller tidligere lønmodtagerbeskæftigelse. Afslutning  \r\n\r\n af en erhvervsmæssig uddannelse, der giver grundlag for optagelse,  \r\n\r\n sidestilles hermed. </P>  \r\n\r\n<P>Såfremt der i forbindelse med det forudgående beregningsgrundlag blev  \r\n\r\n udbetalt dagpenge, skal denne dagpengesats anvendes, jfr. § 4, stk. 2, og §  \r\n\r\n 5, stk. 2. Dette gælder også i tilfælde, hvor det forudgående  \r\n\r\n beregningsgrundlag ikke opfylder betingelserne i § 4, stk. 1, eller § 5, stk.  \r\n\r\n 1. </P>  \r\n\r\n<P>Var der ikke udbetalt dagpenge, skal der beregnes på det forudgående  \r\n\r\n grundlag efter følgende regler: </P>  \r\n\r\n<P CLASS=PUNKT> <B>1.</B> Var der tale om tidligere selvstændig virksomhed,  \r\n\r\n kan beregningsgrundlaget kun anvendes, hvis der var drevet selvstændig  \r\n\r\n virksomhed i 2 sammenhængende, hele regnskabsår umiddelbart forud for  \r\n\r\n ledigheden, dvs. at betingelserne i § 3 skal være opfyldt.Dette gælder,  \r\n\r\n uanset om der forud for den aktuelle ledighed har været drevet selvstændig  \r\n\r\n virksomhed i mindst 1 regnskabsår eller derunder, jfr. § 4, stk. 1, og § 5,  \r\n\r\n stk. 1. </P>  \r\n\r\n<P CLASS=PUNKT> <B>2.</B> Var der tale om tidligere lønmodtagerbeskæftigelse  \r\n\r\n i tilfælde, hvor der umiddelbart forud for den aktuelle ledighed har været  \r\n\r\n drevet selvstændig virksomhed i mindst 1 regnskabsår, kan  \r\n\r\n beregningsgrundlaget kun anvendes, hvis lønmodtagerbeskæftigelsen har haft  \r\n\r\n mindst samme varighed, som kræves efter reglerne for ny beregning for  \r\n\r\n lønmodtagere, jfr. § 4, stk. 1. Dette gælder også i tilfælde, hvor medlemmet  \r\n\r\n skal have beregnet dagpenge første gang. </P>  \r\n\r\n<P CLASS=PUNKT> <B>3.</B> Var der tale om tidligere lønmodtagerbeskæftigelse  \r\n\r\n i tilfælde, hvor der umiddelbart forud for den aktuelle ledighed har været  \r\n\r\n drevet selvstændig virksomhed i mindre end 1 regnskabsår, jfr. § 5, stk. 1,  \r\n\r\n henvises til beregningsreglerne for lønmodtagere. </P>  \r\n\r\n<P CLASS=PUNKT> <B>4.</B> Var der tale om afslutning af erhvervsmæssig  \r\n\r\n uddannelse, der giver grundlag for optagelse, anvendes den særlige sats for  \r\n\r\n nyuddannede. </P>  \r\n\r\n<P>Kan der herefter ikke anvendes et tidligere beregningsgrundlag eller en  \r\n\r\n tidligere udbetalt sats, skal beregningen ske på grundlag af indtjeningen ved  \r\n\r\n den seneste selvstændige virksomhed efter følgende regler: </P>  \r\n\r\n<P>a. Foreligger der umiddelbart forud for ledigheden mindst 1 helt  \r\n\r\n regnskabsår, anvendes dette afsluttede regnskabsår, jfr. § 4, stk. 3. </P>  \r\n\r\n<P>b. Foreligger der ikke 1 helt regnskabsår, men har virksomheden været  \r\n\r\n drevet uafbrudt i mindst 26 uger, kan denne periode anvendes, jfr. § 5, stk.  \r\n\r\n 3. </P>  \r\n\r\n<P>Det bemærkes, at det er en betingelse for anvendelse af et forudgående  \r\n\r\n beregningsgrundlag efter reglerne i §§ 4 og 5, at de af direktoratet  \r\n\r\n fastsatte dokumentationskrav er opfyldt. I modsat fald skal beregning ske  \r\n\r\n efter reglerne i § 4, stk. 3, og § 5, stk. 3. </P>  \r\n\r\n<P>Opfylder et medlem ikke betingelserne i §§ 3-5, sidestilles perioder med  \r\n\r\n selvstændig virksomhed i beregningsmæssig henseende med ledighed. </P>  \r\n\r\n<P> <I>Til §§ 3, 4 og 5 (vægtning af regnskabsår, der er på mere eller mindre  \r\n\r\n end 12 måneder)</I>  </P>  \r\n\r\n<P>Indgår der i beregningen regnskabsår, som omfatter mere eller mindre end  \r\n\r\n 12 måneder, (dog minimum 6 måneder) omregner kassen beregningsgrundlaget.  \r\n\r\n</P>  \r\n\r\n<P>Hvis regnskabsåret indgår sammen med et andet regnskabsår i beregningen,  \r\n\r\n opgøres antallet af hele måneders drift, hvorefter summen af de 2  \r\n\r\n regnskabsårs resultat reduceres til en 12 måneders periode. Se nedenstående  \r\n\r\n eksempler. </P>  \r\n\r\n<P> <I>Eksempel 1:</I>  </P>  \r\n\r\n<PRE>  \r\n\r\n    Regnskabsår 1:  6 mdr.  \r\n\r\n    Regnskabsår 2: 12 mdr.  \r\n\r\n    år 1 + år 2  \r\n\r\n    ----------- x 12 = beregningsgrundlag  \r\n\r\n        18  \r\n\r\n</PRE>  \r\n\r\n<P> <I>Eksempel 2:</I>  </P>  \r\n\r\n<PRE>  \r\n\r\n    Regnskabsår 1: 16 mdr.  \r\n\r\n    Regnskabsår 2: 12 mdr.  \r\n\r\n    år 1 + år 2  \r\n\r\n    ----------- x 12 = beregningsgrundlag  \r\n\r\n        28  \r\n\r\n</PRE>  \r\n\r\n<P>Indgår kun 1 regnskabsår på mere eller mindre end 12 måneder, jfr. § 4,  \r\n\r\n stk. 3, eller en periode på mindre end 1 regnskabsår, jfr. § 5, stk. 3, i  \r\n\r\n beregningen, reduceres/forhøjes perioden til 12 måneder. Se nedenstående  \r\n\r\n eksempel. </P>  \r\n\r\n<P> <I>Eksempel 3:</I>  </P>  \r\n\r\n<PRE>  \r\n\r\n    Regnskabsår 1: 9 mdr.  \r\n\r\n    regnskabsåret  \r\n\r\n    ------------- x 12 = beregningsgrundlag  \r\n\r\n          9  \r\n\r\n</PRE>  \r\n\r\n<P> <I>Regulering af beregningsgrundlag/sats</I>  </P>  \r\n\r\n<P>Foretages beregningen efter reglerne i § 3, reguleres beregningsgrundlaget  \r\n\r\n ikke, uanset om der anvendes tidligere regnskabsår inden for de seneste 5 år.  \r\n\r\n Der reguleres dog under ledighed efter de for lønmodtagere gældende regler.  \r\n\r\n</P>  \r\n\r\n<P>I de tilfælde, hvor det seneste forudgående beregningsgrundlag skal  \r\n\r\n anvendes, jfr. § 4 og § 5, reguleres beregningsgrundlaget/eventuelt tidligere  \r\n\r\n udbetalt sats efter de for lønmodtagere gældende regler. </P>  \r\n\r\n<P> <I>Til § 6</I>  </P>  \r\n\r\n<P>Årsindtægten opgøres med udgangspunkt i den skattepligtige almindelige  \r\n\r\n indkomst, der reguleres efter nedenstående retningslinier. Som hovedregel  \r\n\r\n anvendes de principper, der gælder for opgørelsen af overskud efter lov om  \r\n\r\n investeringsfonds jfr. lovbekendtgørelse nr. 422 af 15. august 1984.  \r\n\r\n Grundlaget for beregningen af dagpenge bliver herved udtryk for medlemmets  \r\n\r\n mistede arbejdsfortjeneste ved drift af selvstændig virksomhed.  \r\n\r\n Renteindtægter og -udgifter til finansiering af selve driften og forrentning  \r\n\r\n af virksomhedens egenkapital indgår ikke i beregningsgrundlaget. </P>  \r\n\r\n<P>Det er nedenfor anført, hvordan årsindtægten opgøres for de forskellige  \r\n\r\n virksomhedsformer. Oversigten kan ikke anses for udtømmende. </P>  \r\n\r\n<P> <I>I. Personligt drevne virksomheder</I>  </P>  \r\n\r\n<P>Opgørelsen foretages med udgangspunkt i <I>medlemmets</I> skattepligtige  \r\n\r\n almindelige indkomst. Har ægtefæller sammen drevet selvstændig virksomhed som  \r\n\r\n hovederhverv i et regnskabsår, tages udgangspunkt i ægtefællernes samlede  \r\n\r\n skattepligtige almindelige indkomst. </P>  \r\n\r\n<P> <I>A. Enkeltmandsvirksomheder</I>  Den skattepligtige indkomst  \r\n\r\n<I>tillægges:</I>  </P>  \r\n\r\n<UL CLASS=PLAIN-LIST>  \r\n\r\n<LI>1) Foretagne fradrag for investeringsfondshenlæggelser. </LI>  \r\n\r\n<LI>2) Midlertidige investeringsfradrag (ophørt med udgangen af 1983). </LI>  \r\n\r\n<LI>3) Samtlige fratrukne renteudgifter og valutakurstab. </LI>  \r\n\r\n<LI>4) Andre fradrag, der ikke vedrører virksomheden, f.eks.  \r\n\r\n arbejdsløshedskassekontingent, personlige forsikringer, herunder  \r\n\r\n indbetalinger til kapitalpension, lønmodtagerfradrag og underholdsbidrag.  \r\n\r\n</LI>  \r\n\r\n<LI>5) Overførte underskud fra tidligere år. </LI>  \r\n\r\n<LI>6) Foretaget fradrag for underskud af bierhverv ved selvstændig  \r\n\r\n virksomhed. </LI>  \r\n\r\n<LI>7) Foretaget fradrag for underskud af enhver fast ejendom, bortset fra de  \r\n\r\n under IV, 4, nævnte ejendomme. </LI>  \r\n\r\n<LI>8) Underskud af passiv kapitalanbringelse, f.eks. underskud af  \r\n\r\n skibsanparter og underskud af anden virksomhed, som ikke har medført en  \r\n\r\n aktiv, personlig arbejdsindsats. </LI>  \r\n\r\n</UL>  \r\n\r\n<P>Den skattepligtige indkomst <I>fratrækkes:</I>  </P>  \r\n\r\n<UL CLASS=PLAIN-LIST>  \r\n\r\n<LI>1) Lønindtægter, honorarer og lignende indtægter, der ikke vedrører  \r\n\r\n virksomheden. </LI>  \r\n\r\n<LI>2) Rente- og udbytteindtægter samt valutakursgevinst. </LI>  \r\n\r\n<LI>3) Andre indtægter, der ikke vedrører erhvervsvirksomheden. </LI>  \r\n\r\n<LI>4) Overskud af bierhverv ved selvstændig virksomhed. </LI>  \r\n\r\n<LI>5) Overskud af enhver fast ejendom, bortset fra de under IV, 4. nævnte  \r\n\r\n ejendomme. </LI>  \r\n\r\n<LI>6) Overskud af passiv kapitalanbringelse, f.eks. overskud af  \r\n\r\n skibsanparter og overskud af anden virksomhed, som ikke har medført en aktiv,  \r\n\r\n personlig arbejdsindsats. </LI>  \r\n\r\n</UL>  \r\n\r\n<P> <I>B. Interessentskaber</I>  </P>  \r\n\r\n<P>Har virksomheden været drevet i interessentskabsform, anvendes samme  \r\n\r\n fremgangsmåde ved beregningen som under I, A, hvilket vil sige, at der ved  \r\n\r\n opgørelsen tages udgangspunkt i interessentens (medlemmets) skattepligtige  \r\n\r\n indkomst. </P>  \r\n\r\n<P>Såfremt interessenten er et selskab, henvises til II. I  \r\n\r\n beregningsgrundlaget indgår A-indkomst eller andre ydelser fra  \r\n\r\n interessentskabet udover andel i overskud. </P>  \r\n\r\n<P>Det således fremkomne beregningsgrundlag anses som udtryk for medlemmets  \r\n\r\n og medlemmets eventuelle ægtefælles hidtidige arbejdsfortjeneste ved drift af  \r\n\r\n selvstændig virksomhed. Der skal derfor ikke reguleres for f.eks.  \r\n\r\n afskrivninger, nedskrivninger på varelager, sygedagpenge og konstateret tab  \r\n\r\n på debitorer. </P>  \r\n\r\n<P> <I>II. Aktieselskaber og anpartsselskaber</I>  </P>  \r\n\r\n<P>For en aktie-/anpartsindehaver, der melder sig ledig og begærer dagpenge  \r\n\r\n som selvstændig erhvervsdrivende, foretages beregningen på grundlag af  \r\n\r\n medlemmets og medlemmets eventuelle ægtefælles samlede andel af selskabets  \r\n\r\n regulerede resultat med tillæg af skattepligtige ydelser fra selskabet. </P>  \r\n\r\n<P>Opgørelsen af selskabets regulerede resultat foretages med udgangspunkt i  \r\n\r\n selskabets skattepligtige indkomst. </P>  \r\n\r\n<P>Selskabets skattepligtige indkomst <I>tillægges:</I>  </P>  \r\n\r\n<UL CLASS=PLAIN-LIST>  \r\n\r\n<LI>1) Eventuelle udgiftsførte investeringsfondshenlæggelser. </LI>  \r\n\r\n<LI>2) Midlertidige investeringsfradrag (ophørt med udgangen af 1983). </LI>  \r\n\r\n<LI>3) Samtlige fratrukne renteudgifter og valutakurstab. </LI>  \r\n\r\n<LI>4) Overførte underskud fra tidligere år. </LI>  \r\n\r\n</UL>  \r\n\r\n<P>Selskabets skattepligtige indkomst <I>fratrækkes:</I>  </P>  \r\n\r\n<UL CLASS=PLAIN-LIST>  \r\n\r\n<LI>1) Rente- og udbytteindtægter samt valutakursgevinst. </LI>  \r\n\r\n<LI>2) Andre indtægter, der ikke vedrører virksomhedens primære drift, f.eks.  \r\n\r\n indtægter, der for personer beskattes som særlig indkomst. </LI>  \r\n\r\n</UL>  \r\n\r\n<P>Medlemmets og medlemmets eventuelle ægtefælles samlede andel af det  \r\n\r\n således regulerede resultat svarer til den del af selskabets kapital,  \r\n\r\n ægtefællerne ejer i alt i det valgte regnskabsår. Der <I>tillægges</I>  \r\n\r\n skattepligtige ydelser fra selskabet vedrørende det valgte år i form af: </P>  \r\n\r\n<UL CLASS=PLAIN-LIST>  \r\n\r\n<LI>1) Gage, inkl. indbetalinger til kapitalpension. </LI>  \r\n\r\n<LI>2) Bestyrelseshonorar og tantieme. </LI>  \r\n\r\n<LI>3) Andre skattepligtige ydelser fra selskabet, f.eks. fri bil, telefon  \r\n\r\n m.v. </LI>  \r\n\r\n</UL>  \r\n\r\n<P>Det således fremkomne beregningsgrundlag anses som udtryk for medlemmets  \r\n\r\n og medlemmets eventuelle ægtefælles hidtidige arbejdsfortjeneste ved  \r\n\r\n deltagelse i driften af selvstændig virksomhed i selskabsform. </P>  \r\n\r\n<P> <I>III. Øvrige virksomhedsformer, herunder kommanditselskaber</I>  </P>  \r\n\r\n<P>Ved beregning af dagpengegrundlaget for et medlem, der har drevet  \r\n\r\n selvstændig virksomhed i form af kommanditselskab, er opgørelsen afhængig af,  \r\n\r\n om komplementaren, eller eventuelt kommanditisten, er et selskab  \r\n\r\n (aktieselskab eller anpartsselskab) eller een eller flere personer. Der  \r\n\r\n henvises derfor til I og II. </P>  \r\n\r\n<P>Har medlemmet drevet selvstændig virksomhed i anden virksomhedsform,  \r\n\r\n f.eks. forening eller fond, og medlemmet undtagelsesvis ikke kan anses for at  \r\n\r\n være lønmodtager, må det afgøres konkret, hvorvidt opgørelsen skal foretages  \r\n\r\n efter afsnit I eller II. </P>  \r\n\r\n<P> <I>IV. Særlige forhold vedrørende opgørelsen</I>  </P>  \r\n\r\n<P CLASS=PUNKT> <B>1.</B> Ændringer i den skattepligtige indkomst </P>  \r\n\r\n<P>Foretages der ændringer i den skattepligtige indkomst, der ligger til  \r\n\r\n grund for en beregning, enten som følge af medlemmets anmodning eller  \r\n\r\n skattemyndighedernes ligning, skal arbejdsløshedskassen underrettes. Kassen  \r\n\r\n skal herefter afgøre, om ændringen medfører efterbetaling eller  \r\n\r\n tilbagebetaling af foretagne udbetalinger. </P>  \r\n\r\n<P CLASS=PUNKT> <B>2.</B> Takseret indkomst </P>  \r\n\r\n<P>Har ligningsmyndighederne for et indkomstår takseret indkomsten, kan  \r\n\r\n indkomståret ikke anvendes som grundlag for en beregning. </P>  \r\n\r\n<P CLASS=PUNKT> <B>3.</B> Blandede indkomster </P>  \r\n\r\n<P>Har et medlem haft lønmodtagerindkomster og lignende sideløbende med drift  \r\n\r\n af selvstændig virksomhed, kan disse indkomster ikke indgå i  \r\n\r\n beregningsgrundlaget. Indkomsterne kan dog medtages, såfremt det godtgøres,  \r\n\r\n enten at driften af virksomheden har været en betingelse for opnåelsen af  \r\n\r\n indkomsten, eller at driften af virksomheden er muliggjort af, at medlemmet  \r\n\r\n har påtaget sig den beskæftigelse, som indkomsten er vederlag for. Det vil  \r\n\r\n endvidere være en betingelse, at begge beskæftigelser er ophørt. Der medtages  \r\n\r\n alene indtægter, der vedrører samme periode som det øvrige  \r\n\r\n beregningsgrundlag. </P>  \r\n\r\n<P CLASS=PUNKT> <B>4.</B> Fast ejendom </P>  \r\n\r\n<P>I beregningsgrundlaget indgår overskud/underskud fra fast ejendom, hvoraf  \r\n\r\n den altovervejende del benyttes til medlemmets erhvervsvirksomhed  \r\n\r\n (hovederhverv). </P>  \r\n\r\n<P>Endvidere indgår overskud/underskud, herunder lejeværdi af egen bolig, af  \r\n\r\n een- og tofamiliehuse, hvoraf en væsentlig del (dvs. mindst 25 pct. af  \r\n\r\n arealet) anvendes til medlemmets hovederhverv. Det er herved en forudsætning,  \r\n\r\n at ejendommen bebos af medlemmet. </P>  \r\n\r\n<P CLASS=PUNKT> <B>5.</B> Flere virksomheder </P>  \r\n\r\n<P>Bliver et medlem ledig efter ophør med drift af flere virksomheder,  \r\n\r\n eventuelt af forskellig art, skal indtægten fra samtlige disse virksomheder  \r\n\r\n indgå i beregningsgrundlaget, hvis de tilsammen har udgjort medlemmets  \r\n\r\n hovedbeskæftigelse, og alle virksomhederne er ophørt på ledighedstidspunktet.  \r\n\r\n Indtægten fra selvstændig virksomhed som bibeskæftigelse kan ikke indgå i  \r\n\r\n beregningsgrundlaget, jfr. I, A. </P>  \r\n\r\n<P>Indtægter fra flere virksomheder, som indgår i beregningsgrundlaget, skal  \r\n\r\n omfatte samme regnskabsår. </P>  \r\n\r\n<P>Har virksomhederne indbyrdes forskudte regnskabsperioder, henføres  \r\n\r\n perioden til det indkomstår, som regnskabsåret træder i stedet for. </P>  \r\n\r\n<P CLASS=PUNKT> <B>6.</B> Virksomheder med finansieringsaktiviteter </P>  \r\n\r\n<P>Indtægter og udgifter, der vedrører en virksomheds finansieringsaktivetet,  \r\n\r\n kan ikke indgå i beregningsgrundlaget, medmindre det godtgøres, at  \r\n\r\n aktiviteten er en <I>væsentlig</I> og <I>sædvanlig</I> del af virksomhedens  \r\n\r\n drift. Det er endvidere en betingelse, at finansieringsaktiviteten ophører  \r\n\r\n samtidig med den øvrige del af virksomheden. </P>  \r\n\r\n<P CLASS=PUNKT> <B>7.</B> Underskudsfremførsel, negativ indkomst m.v. </P>  \r\n\r\n<P>Da slutresultatet for den dagpengegivende erhvervsindkomst i et  \r\n\r\n regnskabsår alene skal omfatte <I>det valgte års</I> resultat, skal eventuel  \r\n\r\n negativ indkomst, der stammer fra tidligere år, ikke reducere  \r\n\r\n beregningsgrundlaget. </P>  \r\n\r\n<P>Som eksempler på poster, der skal tillægges, kan nævnes overført underskud  \r\n\r\n mellem ægtefæller, overført negativ almindelig indkomst fra tidligere år og  \r\n\r\n overført negativ særlig indkomst, som har været bragt til fradrag i positiv  \r\n\r\n almindelig indkomst. </P>  \r\n\r\n<P> <I>Til § 7</I>  </P>  \r\n\r\n<P>Beregningsgrundlaget for hver af ægtefællerne udgør <I>altid</I> 50 pct.  \r\n\r\n af den samlede, opgjorte årsindtægt, selv om den ene ægtefælle ikke er  \r\n\r\n arbejdsløshedsforsikret eller ikke anmoder om dagpenge. Det samme gælder i  \r\n\r\n tilfælde, hvor ægtefællerne ikke anvender samme regnskabsår. </P>  \r\n\r\n<P> <I>Til § 7, stk. 2</I>  </P>  \r\n\r\n<P>Medlemmets beregningsgrundlag udgør i disse tilfælde en forholdsmæssig del  \r\n\r\n af den samlede, opgjorte årsindtægt, svarende til det antal hele måneder,  \r\n\r\n hvori medlemmet har drevet selvstændig virksomhed. </P>  \r\n\r\n<P> <I>Eksempel 1:</I>  </P>  \r\n\r\n<P>I det valgte år har M deltaget i driften af virksomheden i 12 måneder,  \r\n\r\n medens H har deltaget i 6 måneder. </P>  \r\n\r\n<P>M's andel af den samlede opgjorte årsindtægt 12 6 udgør -- og H's andel  \r\n\r\n udgør -- 18 18 </P>  \r\n\r\n<P> <I>Eksempel 2:</I>  </P>  \r\n\r\n<P>I det valgte år har M deltaget i driften af virksomheden i 12 måneder og H  \r\n\r\n i 2 måneder. 12 2 </P>  \r\n\r\n<P>M's andel udgør -- og H's andel udgør -- 14 14 </P>  \r\n\r\n<P>Det bemærkes, at M's beregningsgrundlag altid skal reduceres med H's  \r\n\r\n andel, uanset om H i øvrigt vil kunne benytte sin andel som grundlag for en  \r\n\r\n beregning. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 10. juni 1986 </I> </P>  \r\n\r\n<P CLASS=UNDERSKREVET-AF ALIGN=CENTER>TROELS NØRGAARD </P>  \r\n\r\n<P CLASS=MINISTER ALIGN=RIGHT>/Birger Stein </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/09/1986"
        },
        {
            "displayName": "Accession",
            "displayValue": "C19860006060"
        },
        {
            "displayName": "Entydig dokumentidentifikation",
            "displayValue": "CM028819"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "60"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "10/06/1986"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}