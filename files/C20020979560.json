{
    "id": 130542,
    "title": "Vejledning om Støjkrav til maskiner til brug i det fri - At-vejledning D.6.4 - December 2002",
    "documentTypeId": "180",
    "isSagsforlobPeriodValid": true,
    "shortName": "VEJ nr 9795 af 12/12/2002",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om Støjkrav til maskiner til brug i det fri - At-vejledning D.6.4 - December 2002</p>\n      <p class=\"TekstV\">At-vejledningen oplyser om støjkrav til maskiner, der bruges i det fri. Vejledningen tager udgangspunkt i Miljøministeriets bekendtgørelse nr. 1040 af 11. december 2001. Bekendtgørelsen omhandler støj fra maskiner, der bruges udendørs, og som derfor både generer omkringboende og generer eller skader arbejdstagere omkring maskinerne.</p>\n      <p class=\"TekstV\">Bekendtgørelsen handler om mærkning med støjemission af 57 typer af udendørs entreprenør-, have- og hobbymaskiner og om egentlige støjgrænser for 22 af disse maskiner. Bekendtgørelsen, der trådte i kraft den 3. januar 2002, indfører direktiv 2000/14/EF i dansk ret. Samtidig ophæves et antal bekendtgørelser fra Miljøstyrelsen og fra Arbejdstilsynet, der omhandler støj fra enkelte maskintyper, idet disse nu dækkes af den nye bekendtgørelse.</p>\n      <p class=\"TekstV\">Direktivet er et indre-marked direktiv. Det betyder, at en maskine, der opfylder direktivets krav, umiddelbart kan forhandles i ethvert medlemsland uden yderligere krav.</p>\n      <p class=\"TekstV\"><span class=\"Bold\">1.</span> <span class=\"Bold\">Krav om støjmærkning og grænseværdier</span></p>\n      <p class=\"TekstV\">For 22 af de 57 omfattede maskintyper er der krav om CE-støjmærkning og om overholdelse af bestemte grænseværdier, mens der for de resterende kun er krav om CE-støjmærkning.</p>\n      <p class=\"TekstV\">Det fremgår af bilaget til denne vejledning, hvilke maskiner der skal støjmærkes og overholde grænseværdier, og hvilke maskiner der kun skal støjmærkes.</p>\n      <p class=\"TekstV\">Den 3. januar 2006 sænkes grænseværdierne. De nye grænseværdier fremgår allerede nu af bekendtgørelsen.</p>\n      <p class=\"TekstV\">Inden maskinen markedsføres, skal fabrikanten eller dennes repræsentant i EU:</p>\n      <p>\n        <p class=\"Liste1\"><span class=\"Liste1Nr\" id=\"\">–</span> gennemføre en overensstemmelsesvurdering for maskinen</p>\n        <p class=\"Liste1\"><span class=\"Liste1Nr\" id=\"\">–</span> udstede en overensstemmelseserklæring</p>\n        <p class=\"Liste1\"><span class=\"Liste1Nr\" id=\"\">–</span> CE-støjmærke maskinen.</p>\n      </p>\n      <p class=\"TekstV\">Overensstemmelsesvurderingen omfatter bl.a. en måling af maskinens lydeffektniveau efter målemetoder beskrevet for hver maskintype. For de maskiner hvor der er opstillet grænseværdier for støjen, skal vurderingen endvidere forelægges et bemyndiget organ til godkendelse. I Danmark er Miljøstyrelsens Referencelaboratorium for støj, p.t. Delta Akustik &amp; Vibration, udpeget som bemyndiget organ. Der kan udpeges andre bemyndigede organer.</p>\n      <p class=\"TekstV\">Overensstemmelseserklæringen skal følge med maskinen. Den skal bl.a. indeholde både lydeffektniveauet målt på en maskine, der er repræsentativ for typen, og det garanterede lydeffektniveau. I det garanterede lydeffektniveau er der taget højde for såvel den usikkerhed, der ligger i målemetoden, som for den usikkerhed, der skyldes den støjmæssige variation i den løbende produktion.</p>\n      <p class=\"TekstV\">Fabrikanten skal indsende en kopi af erklæringen til Miljøstyrelsen og til Europa-Kommissionen.</p>\n      <p class=\"TekstV\">Kommissionen opbygger en database med de relevante støjoplysninger og vil med tiden offentliggøre disse ca. en gang årligt.</p>\n      <p class=\"TekstV\">CE-støjmærket skal angive det garanterede lydeffektniveau.</p>\n      <p class=\"TekstV\"><span class=\"Bold\">2.</span> <span class=\"Bold\">Sammenhæng mellem Miljøministeriets og Arbejdstilsynets regler</span></p>\n      <p class=\"TekstV\">EU's maskindirektiv er indarbejdet i dansk lovgivning ved Arbejdstilsynets bekendtgørelse nr. 561 af 24. juni 1994 med senere ændringer. Bekendtgørelsen handler om indretning af tekniske hjælpemidler. I kapitel 2 er beskrevet kravene om CE-mærkning, overensstemmelseserklæring og teknisk dossier. Disse må ikke forveksles med de tilsvarende, der kræves i Miljøministeriets regler.</p>\n      <p class=\"TekstV\">Der er følgende krav til maskiner, der både er omfattet af Arbejdstilsynets bekendtgørelse om indretning af tekniske hjælpemidler og af Miljøministeriets bekendtgørelse om støj fra maskiner i det fri:</p>\n      <p>\n        <p class=\"Liste1\"><span class=\"Liste1Nr\" id=\"\">–</span> Lydtrykniveauet på operatørpladsen skal angives i maskinens brugsanvisning efter reglerne i Arbejdstilsynets bekendtgørelse om indretning af tekniske hjælpemidler. Der skal angives en målt værdi. Ifølge DS/EN 1746 og DS/EN ISO 4871 angives også en usikkerhed på værdien.</p>\n        <p class=\"Liste1\"><span class=\"Liste1Nr\" id=\"\">–</span> Lydeffektniveauet angives som en mærkning på maskinen. Der anvendes den garanterede værdi som beskrevet i Miljøministeriets bekendtgørelse. Arbejdstilsynet accepterer, at den garanterede værdi for disse maskiner også angives i maskinens brugsanvisning i stedet for, at der her angives en målt værdi og en usikkerhed.</p>\n      </p>\n      <p class=\"TekstV\"><span class=\"Bold\">3.</span> <span class=\"Bold\">Arbejdstilsynets reaktion</span></p>\n      <p class=\"TekstV\">Hvis Arbejdstilsynet konstaterer, at en maskine, der er omfattet af Miljøministeriets bekendtgørelse om støj fra maskiner i det fri, ikke er CE-støjmærket, eller støjoplysningen åbenlyst er forkert, vil dette blive indberettet til Miljøstyrelsen.</p>\n      <p class=\"TekstV\">Herudover kan en manglende CE-støjmærkat indikere, at maskinen i øvrigt ikke opfylder Arbejdstilsynets krav til indretning af tekniske hjælpemidler. Mangler der en CE-støjmærkning på maskinen, kan Arbejdstilsynet spørge efter overensstemmelseserklæring og eventuelt teknisk dossier efter Arbejdstilsynets regler herom, og sagen vil herefter køre efter arbejdsmiljølovgivningen.</p>\n      <p class=\"TekstV\"><span class=\"Bold\">4.</span> <span class=\"Bold\">Overgangsbestemmelser</span></p>\n      <p class=\"TekstV\">Maskiner, hvor ejerskabet er overgået til mellemhandler eller slutbruger inden den 3. januar 2002, er ikke omfattet af Miljøministeriets bekendtgørelse. For maskiner, der tidligere er vurderet eller støjmålt på en måde, som opfylder bekendtgørelsens krav, kan disse målinger/vurderinger genbruges i forbindelse med kravene i bekendtgørelsen.</p>\n      <p class=\"TekstV\"><span class=\"Bold\">5.</span> <span class=\"Bold\">Bilag</span></p>\n      <p class=\"TekstV\">Maskiner omfattet af støjgrænser og krav om støjmærkning:</p>\n      <p>\n        <p class=\"Liste1\"><span class=\"Liste1Nr\" id=\"\">–</span> Byggepladselevatorer til godstransport (drevet af forbrændingsmotor)</p>\n        <p class=\"Liste1\"><span class=\"Liste1Nr\" id=\"\">–</span> Komprimeringsmaskiner (kun vibrerende og ikke-vibrerende tromler samt vibrationsplader og -stampere)</p>\n        <p class=\"Liste1\"><span class=\"Liste1Nr\" id=\"\">–</span> Kompressorer (&lt;350 kW)</p>\n        <p class=\"Liste1\"><span class=\"Liste1Nr\" id=\"\">–</span> Betonbrækkere og pikhammere, håndbetjente</p>\n        <p class=\"Liste1\"><span class=\"Liste1Nr\" id=\"\">–</span> Spil til byggepladser (drevet af forbrændingsmotor)</p>\n        <p class=\"Liste1\"><span class=\"Liste1Nr\" id=\"\">–</span> Dozere (&lt;500 kW)</p>\n        <p class=\"Liste1\"><span class=\"Liste1Nr\" id=\"\">–</span> Dumpere (&lt;500 kW)</p>\n        <p class=\"Liste1\"><span class=\"Liste1Nr\" id=\"\">–</span> Hydrauliske eller wiretrukne gravemaskiner (&lt;500 kW)</p>\n        <p class=\"Liste1\"><span class=\"Liste1Nr\" id=\"\">–</span> Grave-læssemaskiner (&lt;500 kW)</p>\n        <p class=\"Liste1\"><span class=\"Liste1Nr\" id=\"\">–</span> Gradere (&lt;500 kW)</p>\n        <p class=\"Liste1\"><span class=\"Liste1Nr\" id=\"\">–</span> Hydraulikpumper</p>\n        <p class=\"Liste1\"><span class=\"Liste1Nr\" id=\"\">–</span> Lossepladskompaktorer med læsseskovl (&lt;500 kW)</p>\n        <p class=\"Liste1\"><span class=\"Liste1Nr\" id=\"\">–</span> Plæneklippere (bortset fra maskiner til landbrug og skovbrug, såvel som universalmaskiner, hvis installerede motoreffekt er på mere end 20 kW)</p>\n        <p class=\"Liste1\"><span class=\"Liste1Nr\" id=\"\">–</span> Plænetrimmere/plænekanttrimmere</p>\n        <p class=\"Liste1\"><span class=\"Liste1Nr\" id=\"\">–</span> Gaffeltruck med forbrændingsmotor og kontravægte (bortset fra \"andre truck med kontravægte\", som defineret i bilag I, punkt 36, andet led, med en nominel løfteevne på højst 10 tons)</p>\n        <p class=\"Liste1\"><span class=\"Liste1Nr\" id=\"\">–</span> Læssemaskiner (&lt;500 kW)</p>\n        <p class=\"Liste1\"><span class=\"Liste1Nr\" id=\"\">–</span> Mobilkraner</p>\n        <p class=\"Liste1\"><span class=\"Liste1Nr\" id=\"\">–</span> Motorfræsere (&lt;3 kW)</p>\n        <p class=\"Liste1\"><span class=\"Liste1Nr\" id=\"\">–</span> Udlægningsmaskiner (bortset fra udlægningsmaskiner med højkomprimerende afstrygerbrædder)</p>\n        <p class=\"Liste1\"><span class=\"Liste1Nr\" id=\"\">–</span> El-generatorer (&lt;400 kW)</p>\n        <p class=\"Liste1\"><span class=\"Liste1Nr\" id=\"\">–</span> Tårnkraner</p>\n        <p class=\"Liste1\"><span class=\"Liste1Nr\" id=\"\">–</span> Mobile motordrevne svejsestrømsomformere</p>\n      </p>\n      <p class=\"TekstV\">Maskiner, hvor der kun kræves støjmærkning:</p>\n      <p>\n        <p class=\"Liste1\"><span class=\"Liste1Nr\" id=\"\">–</span> Arbejdsplatformlifte med forbrændingsmotor</p>\n        <p class=\"Liste1\"><span class=\"Liste1Nr\" id=\"\">–</span> Buskryddere</p>\n        <p class=\"Liste1\"><span class=\"Liste1Nr\" id=\"\">–</span> Byggepladselevatorer til godstransport (elektrisk drevne)</p>\n        <p class=\"Liste1\"><span class=\"Liste1Nr\" id=\"\">–</span> Båndsave til byggepladser</p>\n        <p class=\"Liste1\"><span class=\"Liste1Nr\" id=\"\">–</span> Rundsave til byggepladser</p>\n        <p class=\"Liste1\"><span class=\"Liste1Nr\" id=\"\">–</span> Bærbare kædesave</p>\n        <p class=\"Liste1\"><span class=\"Liste1Nr\" id=\"\">–</span> Kombinerede højtryksspulere og slamsugere</p>\n        <p class=\"Liste1\"><span class=\"Liste1Nr\" id=\"\">–</span> Komprimeringsmaskiner (kun eksplosionsstampere)</p>\n        <p class=\"Liste1\"><span class=\"Liste1Nr\" id=\"\">–</span> Betonblandemaskiner</p>\n        <p class=\"Liste1\"><span class=\"Liste1Nr\" id=\"\">–</span> Spil til byggepladser (elektrisk drevne)</p>\n        <p class=\"Liste1\"><span class=\"Liste1Nr\" id=\"\">–</span> Maskiner til transport og sprøjtning af beton og mørtel</p>\n        <p class=\"Liste1\"><span class=\"Liste1Nr\" id=\"\">–</span> Båndtransportører</p>\n        <p class=\"Liste1\"><span class=\"Liste1Nr\" id=\"\">–</span> Køleanlæg i køretøjer</p>\n        <p class=\"Liste1\"><span class=\"Liste1Nr\" id=\"\">–</span> Borerigge</p>\n        <p class=\"Liste1\"><span class=\"Liste1Nr\" id=\"\">–</span> Maskiner til fyldning og tømning af siloer og tanke på lastbiler</p>\n        <p class=\"Liste1\"><span class=\"Liste1Nr\" id=\"\">–</span> Containere til genvinding af glasaffald</p>\n        <p class=\"Liste1\"><span class=\"Liste1Nr\" id=\"\">–</span> Græstrimmere/græskanttrimmere</p>\n        <p class=\"Liste1\"><span class=\"Liste1Nr\" id=\"\">–</span> Hækklippere</p>\n        <p class=\"Liste1\"><span class=\"Liste1Nr\" id=\"\">–</span> Højtryksspulere</p>\n        <p class=\"Liste1\"><span class=\"Liste1Nr\" id=\"\">–</span> Højtryksrensere</p>\n        <p class=\"Liste1\"><span class=\"Liste1Nr\" id=\"\">–</span> Hydrauliske hammere</p>\n        <p class=\"Liste1\"><span class=\"Liste1Nr\" id=\"\">–</span> Fugeskæremaskiner</p>\n        <p class=\"Liste1\"><span class=\"Liste1Nr\" id=\"\">–</span> Løvblæsere</p>\n        <p class=\"Liste1\"><span class=\"Liste1Nr\" id=\"\">–</span> Løvsugere</p>\n        <p class=\"Liste1\"><span class=\"Liste1Nr\" id=\"\">–</span> Gaffeltruck med forbrændingsmotor og kontravægte (kun \"andre truck med kontravægte\", med en nominel løfteevne på højst 10 tons)</p>\n        <p class=\"Liste1\"><span class=\"Liste1Nr\" id=\"\">–</span> Mobile affaldscontainere</p>\n        <p class=\"Liste1\"><span class=\"Liste1Nr\" id=\"\">–</span> Udlægningsmaskiner (med højkomprimerende afstrygerbrædder)</p>\n        <p class=\"Liste1\"><span class=\"Liste1Nr\" id=\"\">–</span> Piloteringsudstyr</p>\n        <p class=\"Liste1\"><span class=\"Liste1Nr\" id=\"\">–</span> Rørlæggere</p>\n        <p class=\"Liste1\"><span class=\"Liste1Nr\" id=\"\">–</span> Løjpetraktorer</p>\n        <p class=\"Liste1\"><span class=\"Liste1Nr\" id=\"\">–</span> El-generatorer (&gt;=400 kW)</p>\n        <p class=\"Liste1\"><span class=\"Liste1Nr\" id=\"\">–</span> Fejemaskiner</p>\n        <p class=\"Liste1\"><span class=\"Liste1Nr\" id=\"\">–</span> Renovationsvogne</p>\n        <p class=\"Liste1\"><span class=\"Liste1Nr\" id=\"\">–</span> Vejafskrællemaskiner</p>\n        <p class=\"Liste1\"><span class=\"Liste1Nr\" id=\"\">–</span> Plæneluftere</p>\n        <p class=\"Liste1\"><span class=\"Liste1Nr\" id=\"\">–</span> Fliskværne/flishuggere</p>\n        <p class=\"Liste1\"><span class=\"Liste1Nr\" id=\"\">–</span> Snerydningsmaskiner med roterende værktøj (selvkørende, uden tilbehør</p>\n        <p class=\"Liste1\"><span class=\"Liste1Nr\" id=\"\">–</span> Slamsugere</p>\n        <p class=\"Liste1\"><span class=\"Liste1Nr\" id=\"\">–</span> Rendegravere</p>\n        <p class=\"Liste1\"><span class=\"Liste1Nr\" id=\"\">–</span> Betonkanoner</p>\n        <p class=\"Liste1\"><span class=\"Liste1Nr\" id=\"\">–</span> Vandpumpeanlæg (ikke til undervandsbrug).</p>\n      </p>\n      <p class=\"TekstV\"><span class=\"Bold\">Læs også Arbejdstilsynets vejledning om:</span></p>\n      <p>(1) Støj</p>\n      <p class=\"TekstV\"><span class=\"Bold\">Læs også branchearbejdsmiljørådenes vejledninger mv.</span></p>\n      <p class=\"TekstV\">Branchearbejdsmiljørådenes vejledninger kan findes på</p>\n      <p>www.bar-web.dk</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Beskæftigelsesministeriet, den 12. december 2002</P><P CLASS=SIGN1 ALIGN=\"CENTER\">Inger Støjberg</P><P CLASS=SIGN2 ALIGN=\"RIGHT\"></P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/04/2010"
        },
        {
            "displayName": "Accession",
            "displayValue": "C20020979560"
        },
        {
            "displayName": "Entydig dokumentidentifikation",
            "displayValue": "BE004023"
        },
        {
            "displayName": "Dato for førstegangsindlæggelse",
            "displayValue": "15/04/2010"
        },
        {
            "displayName": "Dato for indlæggelse",
            "displayValue": "15/04/2010"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9795"
        },
        {
            "displayName": "År for udstedelse",
            "displayValue": "2002"
        },
        {
            "displayName": "Dato for underskrift",
            "displayValue": "12/12/2002"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdstilsynet, j.nr. "
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}