{
    "id": 60179,
    "title": "Skrivelse om aftale af 6. april 1983 mellem justitsministeriet, direktoratet for kriminalforsorgen og Dansk fængselsforbund vedrørende bortfald af karenstid i forbindelse med midlertidig tjeneste i højere stilling. ",
    "documentTypeId": "200",
    "isSagsforlobPeriodValid": false,
    "shortName": "SKR nr 11137 af 22/03/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om aftale af 6. april 1983 mellem  \r\n\r\n justitsministeriet, direktoratet for kriminalforsorgen og Dansk  \r\n\r\n fængselsforbund vedrørende bortfald af karenstid i forbindelse med  \r\n\r\n midlertidig tjeneste i højere stilling. </H1>  \r\n\r\n<P></P>  \r\n\r\n<BR>  \r\n\r\n<P>Vedlagt fremsendes kopi af aftale indgået den 6. april 1983 mellem  \r\n\r\n justitsministeriet, direktoratet for kriminalforsorgen og Dansk  \r\n\r\n fængselsforbund vedrørende bortfald af karenstid i visse tilfælde i  \r\n\r\n forbindelse med midlertidig tjeneste i højere stilling. </P>  \r\n\r\n<P>Aftalen træder i kraft pr. 1. april 1984. </P>  \r\n\r\n<P>Aftalen omfatter kun medarbejdere, der er omfattet af Dansk  \r\n\r\n fængselsforbunds forhandlingsret. </P>  \r\n\r\n<P>For god ordens skyld bemærkes, at aftalen ikke vedrører lov om begrænsning  \r\n\r\n af løn under sygdom (karensdagsloven). </P>  \r\n\r\n<P>Direktoratet skal i øvrigt henlede opmærksomheden på, at ovenfor nævnte  \r\n\r\n aftale ikke tilsigter at ophæve eller ændre den mellem finansministeriet og  \r\n\r\n statstjenestemændenes centralorganisation I, II, Akademikernes  \r\n\r\n centralorganisation og Lærernes centralorganisation indgåede aftale af 7.  \r\n\r\n juli 1979 udsendt med finansministeriets cirkulære nr. 141 af 24. august  \r\n\r\n 1979, men skal alene betragtes som en lempelse af denne, jfr. herved § 2,  \r\n\r\n stk. 3, i aftalen af 7. juli 1979. </P>  \r\n\r\n<P>Direktoratet skal vedrørende aftalens indhold bemærke, at der kun bortses  \r\n\r\n fra karenstid for dage, hvor enten § 1, § 2 eller § 3 i ovennævnte aftale af  \r\n\r\n 6. april 1983 er opfyldt, dog undtaget de tilfælde, hvor tjenesten i højere  \r\n\r\n stilling har været af en sådan varlighed, at retten til betaling for tjeneste  \r\n\r\n i højere stilling indtræder i medfør af den nævnte aftale af 7. juli 1979  \r\n\r\n (finansministeriets cirkulære af 24. august 1979). </P>  \r\n\r\n<P>For eksempel: En fængselsoverbetjent fungerer i 14 dage som vagtmester. På  \r\n\r\n 1. dagen er § 1 i aftale af 6. april 1983 opfyldt. På 2. dagen er ingen af  \r\n\r\n bestemmelserne opfyldt. På 3. dagen er § 3 opfyldt og på 4. dagen er § 2  \r\n\r\n opfyldt. De resterende dage er ingen af bestemmelserne opfyldte. Der vil  \r\n\r\n herefter kunne udbetales fængselsoverbetjenten funktionsvederlag for  \r\n\r\n tjenesten i højere stilling for i alt 3 dage. Såfremt fængselsoverbetjenten  \r\n\r\n fortsætter med at forrette tjeneste i højere stilling, og således at  \r\n\r\n tjenesten varetages i 15 dage eller derover - eller i 22 dage og derover for  \r\n\r\n så vidt angår funktion i stillingsindehaverens feriefravær - vil der på  \r\n\r\n normal vis kunne udbetales funktionsvederlag for hele perioden, hvor den  \r\n\r\n pågældende har forrettet tjeneste i højere stilling forudsat, at  \r\n\r\n hovedaftalens øvrige bestemmelser er opfyldt. Funktionsvederlag vil herefter  \r\n\r\n også kunne udbetales i de dage, hvor tjeneste i højere stilling ikke medfører  \r\n\r\n funktionsvederlag i henhold til aftalen af 6. april 1983. </P>  \r\n\r\n<P>Det understreges, at den i §§ 1 og 2 i nærværende aftale nævnte  \r\n\r\n forskydning af mødetidspunktet eller af tidspunktet for tjenestens afslutning  \r\n\r\n skal være på mere end 2 timer. </P>  \r\n\r\n<P>Der vedlægges en oversigt med eksempler på, hvornår der kan ske bortfald  \r\n\r\n af karenstid i forbindelse med tjeneste i højere stilling. Oversigten  \r\n\r\n omfatter en række praktiske eksempler, men skal ikke betragtes som  \r\n\r\n udtømmende. </P>  \r\n\r\n<P>Såfremt der måtte opstå tvivlsspørgsmål i forbindelse med administrationen  \r\n\r\n af aftalen anmodes tjenestestederne om at forelægge sådanne for direktoratet.  \r\n\r\n</P>  \r\n\r\n<P>E.B. </P>  \r\n\r\n<P>Tove Horsager </P>  \r\n\r\n<P>Kriminalforsorgens anstalter, Skibet, Lyng, Skolen, samt  \r\n\r\n arrestinspektørerne. </P>  \r\n\r\n<P>BILAG </P>  \r\n\r\n<P>Eksempler på vagtkombinationer, der for den enkelte dags vedkommende vil  \r\n\r\n medføre bortfald af karenstid i forbindelse med funktion i højere tjeneste, i  \r\n\r\n medfør af vedlagte aftale af 6. april 1983 mellem Dansk fængselsforbund og  \r\n\r\n justitsministeriet, direktoratet for kriminalforsorgen. </P>  \r\n\r\n<PRE>  \r\n\r\n Egen tjeneste:    Tjeneste i højere stilling:  \r\n\r\n 14.00 - 22.00     08.00 - 16.00    Funktionsvederlag i henhold til  \r\n\r\n                                              aftalens § 1  \r\n\r\n 06.00 - 14.00     08.00 - 16.00    Intet funktionsvederlag  \r\n\r\n Fridag            08.00 - 16.00    Funktionsvederlag i henhold til  \r\n\r\n                                              aftalens § 3.  \r\n\r\n 22.00 - 06.00     08.00 - 16.00    Funktionsvederlag i henhold til  \r\n\r\n                                              aftalens § 1.  \r\n\r\n 08.00 - 16.00     14.00 - 22.00    Funktionsvederlag i henhold til  \r\n\r\n                                              aftalens § 2.  \r\n\r\n 09.00 - 17.00     04.00 - 12.00    Funktionsvederlag i henhold til  \r\n\r\n                                              aftalens § 2.  \r\n\r\n 09.00 - 17.00     11.00 - 19.00    Intet funktionsvederlag.  \r\n\r\n                                    (Ikke forskydning af mødetids-  \r\n\r\n                                    punkt eller tidspunkt for  \r\n\r\n                                    tjenestens afslutning med  \r\n\r\n                                    mere end 2 timer).  \r\n\r\n 11.00 - 19.00     10.00 - 18.00    Intet funktionsvederlag.  \r\n\r\n                                    (Ikke forskydning af mødetids  \r\n\r\n                                    punkt eller tidspunkt for  \r\n\r\n                                    tjenestens afslutning med  \r\n\r\n                                    mere end 2 timer).  \r\n\r\n 08.00 - 16.00     13.00 - 21.30    Funktionsvederlag i henhold til  \r\n\r\n                                    § 2.  \r\n\r\n 11.00 - 19.00     08.00 - 16.00    Funktionsvederlag i henhold til  \r\n\r\n                                    aftalens § 1.  \r\n\r\n                                AFTALE  \r\n\r\n</PRE>  \r\n\r\n<P>I henhold til § 45, stk. 2 i lov om tjenestemænd i staten, folkeskolen og  \r\n\r\n folkekirken, samt under henvisning til finansministeriets skrivelse af 9.  \r\n\r\n marts 1983 (j.nr. l.k. 1982-414/001-7) og skrivelse af 10. marts 1983 fra  \r\n\r\n statstjenestemændenes centralorganisation I (j.nr. 1770/82-3.1.) har  \r\n\r\n justitsministeriet, direktoratet for kriminalforsorgen og Dansk  \r\n\r\n fængselsforbund indgået aftale om bortfald af karensdage under midlertidig  \r\n\r\n tjeneste i højere stilling. </P>  \r\n\r\n<P>I henhold til aftale mellem finansministeren og tjenestemændenes  \r\n\r\n centralorganisationer af 7. juli 1979 om betaling m.v. til tjenestemænd under  \r\n\r\n midlertidig tjeneste i højere stilling, § 2, stk. 3, bortses fra karensdage  \r\n\r\n for tjenestemænd og tjenestemandslignende ansatte, der er omfattet af Dansk  \r\n\r\n fængselsforbunds forhandlingsret, i følgende tilfælde. § 1. </P>  \r\n\r\n<P>Hvis egen tjeneste den enkelte dag falder med sammenlagt mindst 2 timer i  \r\n\r\n tiden kl. 17.00-06.00, og tjeneste i højere stilling en eller flere dage  \r\n\r\n medfører forskydning af mødetidspunktet eller af tjenestens afslutning med  \r\n\r\n over 2 timer (uden hensyn til eventuelt overarbejde), i forhold til egen  \r\n\r\n tjeneste. § 2. </P>  \r\n\r\n<P>Hvis egen tjeneste den enkelte dag falder på anden måde, og tjenesten i  \r\n\r\n højere stilling en eller flere dage ved en forskydning af mødetidspunkt eller  \r\n\r\n af tjenestens sluttid med over 2 timer (uden hensyn til eventuelt  \r\n\r\n overarbejde) i forhold til egen tjeneste medfører, at der udføres tjeneste i  \r\n\r\n sammenlagt mindst 2 timer før kl. 06.00 eller efter kl. 17.00. </P>  \r\n\r\n<P>Såfremt der i medfør af funktionspligten pålægges tjenestemanden at udføre  \r\n\r\n tjeneste på en i egen tjeneste i henhold til tjenesteliste eller på anden  \r\n\r\n måde fastlagt fridag eller arbejdsfri dag. § 4. </P>  \r\n\r\n<P>Nærværende aftale er gældende fra 1. april 1984. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 6. april 1983. </I> </P>  \r\n\r\n<P CLASS=UNDERSKREVET-AF ALIGN=CENTER>Jon Johnsen </P>  \r\n\r\n<P ALIGN=CENTER>JUSTITSMINISTERIET </P>  \r\n\r\n<P ALIGN=CENTER>direktoratet for kriminalforsorgen </P>  \r\n\r\n<P ALIGN=CENTER>Søren Andersen </P>  \r\n\r\n<P ALIGN=CENTER>Dansk fængselsforbund </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19841113754"
        },
        {
            "displayName": "Entydig dokumentidentifikation",
            "displayValue": "CM019136"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "08/09/2002"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11137"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "22/03/1984"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Journ. nr. DFK 1. k. 17-2-81"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}