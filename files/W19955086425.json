{
    "id": 40449,
    "title": "Stadfæstelse af Konkurrencerådets afslag på at pålægge leveringspligt. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 50864 af 05/10/1995",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Konkurrenceankenævnet har stadfæstet Konkurrencerådets afgørelse i  \r\n\r\n medfør af konkurrencelovens § 11 om, ikke at fortsætte behandlingen af  \r\n\r\n Trævarefabrikkernes Udsalgs klage over manglende levering af Tripp Trapp  \r\n\r\n stolen fra Stokke Danmark ApS. </I> </P>  \r\n\r\n<P> <I>Ankenævnet lagde i sin afgørelse vægt på, at Stokke Danmark ApS's  \r\n\r\n forslag til konkretisering af forhandlerantagelsesreglernes bestemmelser om  \r\n\r\n forretningens indretning ikke kan anses for usaglige, ligesom der ikke i  \r\n\r\n øvrigt foreligger oplysninger om skadelige virkninger heraf. </I> </P>  \r\n\r\n<P> <I>Stokke Danmarks forhandlerantagelsesbetingelser fastlægger et  \r\n\r\n selektivt salgssystem med regler for udsalgsstedet (bl.a. afhængig af  \r\n\r\n bytikstypen), videresalg, reklave mv. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Stadfæstelse af Konkurrencerådets afslag på at  \r\n\r\n pålægge leveringspligt. (* 1) </H1>  \r\n\r\n<P></P>  \r\n\r\n<P>År 1995, den 5. oktober afsagde Konkurrenceankenævnet i sagen j.nr.  \r\n\r\n 94-67.245, Trævarefabrikkernes Udsalg ctr. Konkurrencerådet sålydende: </P>  \r\n\r\n<P> K E N D E L S E </P>  \r\n\r\n<P>1. Ved skrivelse af 11. oktober 1994 har advokat Jette Hoeg, Århus, på  \r\n\r\n vegne Trævarefabrikkernes Udsalg v/H. Langes Trævarer A/S klaget over en af  \r\n\r\n Konkurrencerådet den 14. september 1994 meddelt afgørelse, hvorved råder  \r\n\r\n afslog at pålægge Stokke Danmark ApS leveringspligt. </P>  \r\n\r\n<P>Klageren har påstået, at det pålægges Stokke Danmark ApS at genoptage  \r\n\r\n leveringen af Tripp Trapp stolen til klageren. </P>  \r\n\r\n<P>Konkurrencerådet har påstået afgørelsen stadfæstet. </P>  \r\n\r\n<P>Stokke Danmark ApS er ved advokat Per Håkon Schmidt indtrådt i sagen til  \r\n\r\n støtte for Konkurrencerådet. </P>  \r\n\r\n<P>Sagen har været mundtligt forhandlet, </P>  \r\n\r\n<P>2. Konkurrencerådets skrivelse af 14. september 1994 er sålydende: </P>  \r\n\r\n<P>&#187;Konkurrencerådet har modtaget Deres brev af 7. september 1994 med  \r\n\r\n kommentarer til Rådets brev af 24. august 1994, der var vedlagt et notat om  \r\n\r\n sagsfremstillingen i ovennævnte sag. På det således foreliggende grundlag har  \r\n\r\n Rådets forretningsudvalg herefter truffet afgørelse i sagen. </P>  \r\n\r\n<P>Rådet har besluttet ikke for øjeblikket at fortsætte behandlingen af  \r\n\r\n Trævarefabrikkernes Udsalgs klage. </P>  \r\n\r\n<P>Rådet har herved lagt vægt på, at Stokke Danmark ApS&#171; forslag til  \r\n\r\n konkretisering af antagelsesreglernes bestemmelser om forretningernes  \r\n\r\n indretning på det foreliggende grundlag ikke kan anses for usaglige, ligesom  \r\n\r\n der ikke i øvrigt foreligger oplysninger om skadelige virkninger heraf. </P>  \r\n\r\n<P>Det udelukker ikke, at Trævarefabrikkernes Udsalg senere kan vende tilbage  \r\n\r\n og fremlægge nye oplysninger.  <B>. . .</B> &#187;. </P>  \r\n\r\n<P>3. Sagens baggrund </P>  \r\n\r\n<P>Stokke Danmark ApS indtager for så vidt angår Tripp Trapp stolen en  \r\n\r\n dominerende stilling på markedet, og selskabets forhandlerantagelsesregler er  \r\n\r\n anmeldt til Konkurrencerådet i henhold til konkurrencelovens § 5, stk. 1.  \r\n\r\n</P>  \r\n\r\n<P>Stokke Danmark ApS havde med henvisning til sine  \r\n\r\n forhandlerantagelsesbetingelser indstillet leveringen af Tripp Trapp stolen  \r\n\r\n til butikkerne under Trævarefabrikkernes Udsalg, som dernæst rettede  \r\n\r\n henvendelse Konkurrencerådet herom. Dette førte til, at rådet indkaldte  \r\n\r\n Stokke Danmark ApS til § 11-forhandlinger. Herefter foreslog selskabet nye  \r\n\r\n forhandlerantagelsesregler, som blev accepteret af rådet. De ændrede regler  \r\n\r\n indebar blandt andet en præcisering af kravene til udsalgsstedet, og der blev  \r\n\r\n i den forbindelse angivet forskelle i kravene til henholdsvis møbelbutikker  \r\n\r\n og babyudstyrsbutikker. Det var imidlertid fortsat Stokke Danmarks ApS&#171;  \r\n\r\n opfattelse, at Trævarefabrikkernes Udsalg ikke opfylder kravet i  \r\n\r\n forhandlerantagelsesbetingelserne, og Stokke Danmark ApS fastholdt derfor  \r\n\r\n leveringsnægtelsen over for butikkerne under Trævarebutikkernes Udsalg. </P>  \r\n\r\n<P>Kravet til forhandlernes butiksindretning m.v. er i de gældende  \r\n\r\n betingelser blevet udbygget og præciseret med følgende ordlyd: </P>  \r\n\r\n<P>&#187;Produkterne skal i møbelbutikker udstilles som miljøudstillinger med  \r\n\r\n plads mellem de enkelte møbler og i overskuelige opstillinger. Produkterne  \r\n\r\n skal kunne vurderes særskilt med et uforstyrret indtryk af de enkelte møbler.  \r\n\r\n For babyudstyrsbutikker accepteres en tættere opstilling i overensstemmelse  \r\n\r\n med den pænere del af branchens praksis. Lokaler, facader og udstyr skal være  \r\n\r\n velholdte, malede og istandsatte. Lokalerne skal være tilstrækkeligt belyst,  \r\n\r\n vinduer i butikkerne skal være rene og udstillingsvinduer overskueligt  \r\n\r\n opstillede. Butikken skal i sin fremtoning og helhedspræg som minimum være på  \r\n\r\n niveau med området, butikken befinder sig i, og med de omkringliggende  \r\n\r\n butikker.&#171; </P>  \r\n\r\n<P>Da sagen blev rejst for rådet, drejede den sig om 8 forretninger i en  \r\n\r\n række danske byer. </P>  \r\n\r\n<P>4. Klagerens argumentation </P>  \r\n\r\n<P>Klageren har anført, at de omhandlede 8 butikker opfylder kravene til  \r\n\r\n indretning i forhandlerantagelsesbetingelserne. </P>  \r\n\r\n<P>Butikkerne skal i henseende til opstilling ikke bedømmes som deciderede  \r\n\r\n møbelbutikker, men derimod som babyudstyrsbutikker. Dette skyldes, at  \r\n\r\n vareudbuddet i butikkerne er stort - ligesom i babyudstyrsbutikker - i  \r\n\r\n modsætning til vareudbuddet i møbelforretninger, der generelt i sagens natur  \r\n\r\n må karakteriseres som mere sparsomt. </P>  \r\n\r\n<P>Hertil kommer, at Stokke Danmark ApS administrerer  \r\n\r\n forhandlerantagelsesbetingelserne usagligt og inkonsekvent, hvorved  \r\n\r\n leveringsnægtelsen får et chikanøst præg. </P>  \r\n\r\n<P>Klageren har en væsentlig interesse i at kunne forhandle Tripp Trapp  \r\n\r\n stolen, som man har forhandlet i 12 år. Det sidste år inden leveringsstoppet  \r\n\r\n blev der således fra forretningerne solgt ca 1.200 stole. Kunderne  \r\n\r\n efterspørger stolen, fordi de tidligere har kunnet købe den i forretningerne.  \r\n\r\n</P>  \r\n\r\n<P>I juni måned har Forbrugerstyrelsen udsendt en undersøgelse af barnestole,  \r\n\r\n og Tripp Trapp stolen har her fået en særlig god bedømmelse, hvilket  \r\n\r\n naturligvis har øget efterspørgslen såvel som klagerens behov for at kunne  \r\n\r\n forhandle stolen, der på grund af design og indstillingsmåde ikke kan  \r\n\r\n substitueres med andre barnestole. </P>  \r\n\r\n<P>Klagerens forretninger er ikke møbelbutikker, men snarere  \r\n\r\n babyudstyrsbutikker. Det fremgår således af indholdsfortegnelsen i klagerens  \r\n\r\n 60 års jubilæumskatalog, at der i forretningerne forhandles en lang række  \r\n\r\n artikler af denne karakter. Forretningerne må således sortimentsmæssigt anses  \r\n\r\n at være placeret mellem møbelbutikker og babyudstyrsbutikker. Det er derfor  \r\n\r\n ikke de strengere krav i forhandlerantagelsesbetingelserne til møbelbutikker,  \r\n\r\n som skal opfyldes. </P>  \r\n\r\n<P>Det er i øvrigt usagligt, at der i forhandlerantagelsesbetingelserne kun  \r\n\r\n opreres med disse to muligheder - møbel- eller babyudstyrsbutikker. Klageren  \r\n\r\n sælger barneudstyrsartikler af høj standard og kommer i klemme, fordi der kun  \r\n\r\n er disse to muligheder. Især når det i praksis har vist sig, at Stokke  \r\n\r\n Danmark ApS ikke håndhæver kravene over for alle andre forhandlere. Klageren  \r\n\r\n har herved henvist til en butik i Århus, som forhandler Tripp Trapp stolen,  \r\n\r\n selv om denne forretnings profil ikke er mere eksklusiv og ordentlig end  \r\n\r\n klagerens. </P>  \r\n\r\n<P>Klageren har henvist til, at stolen i hvert fald også forhandles fra en  \r\n\r\n kontormøbelforretning i Århus, hvilket betyder, at Stokke Danmark ApS  \r\n\r\n accepterer andre typer forretninger end angivet i selskabets  \r\n\r\n forhandlerantagelsesbetingelser, og at selskabet således ikke håndhæver sine  \r\n\r\n betingelser konsekvent. </P>  \r\n\r\n<P>Klageren har endvidere henvist til en afgørelse om Philips'  \r\n\r\n leveringsnægtelse over for lavprisvarehusene Bilka. Philips solgte i forvejen  \r\n\r\n til lavprisvarehusene OBS, men nægtede at levere tilsvarende produkter til  \r\n\r\n Bilka, uanset at salgsstederne for Bilka og OBS var af nogenlunde ensartet  \r\n\r\n beskaffenhed, jf. ankenævnets kendelse gengivet i Monopoltilsynets Kendelser  \r\n\r\n 89/263. Ankenævnet udtalte dengang at: </P>  \r\n\r\n<P>&#187;leveringsnægtelsen under de foreliggende omstændigheder indebærer en  \r\n\r\n sådan væsentlig og ikke tilstrækkeligt begrundet ulighed i vilkårene for  \r\n\r\n erhvervsudøvelsen og dermed en så væsentlig indskrænkning i erhvervsfriheden,  \r\n\r\n at tilsynet har haft fornødent grundlag for at meddele pålæg om  \r\n\r\n levering&#171;. </P>  \r\n\r\n<P>I &#187;Lærebog i konkurrenceret&#171; af Mogens Koktvedgaard, s. 154, er  \r\n\r\n det med henvisning til den nævnte ankenævnskendelse anført, at har man blot  \r\n\r\n accepteret et lavprisvarehus, følger de andre med. </P>  \r\n\r\n<P>Klageren har endelig gjort gældende, at hvis de 8 butikker ikke anses at  \r\n\r\n opfylde forhandlerantagelsesbetingelserne, må disse betingelser ændres, da de  \r\n\r\n skaber ulighed ved kun at acceptere møbelbutikker og babyudstyrsbutikker,  \r\n\r\n hvilket er en usaglig begrænsning. </P>  \r\n\r\n<P>5. Konkurrencerådets argumentation </P>  \r\n\r\n<P>Konkurrencerådet har anført, at man ikke på det foreliggende grundlag har  \r\n\r\n kunnet anse Stokke Danmarks ApS' krav om butikkernes indretning for usaglige,  \r\n\r\n og at der heller ikke i øvrigt har foreligget oplysninger om skadelige  \r\n\r\n virkninger heraf. Rådet ville derfor ikke fortsætte behandlingen af  \r\n\r\n henvendelsen fra klageren, hvilket dog ikke udelukker, at klageren senere kan  \r\n\r\n vende tilbage til rådet med nye oplysninger i sagen. </P>  \r\n\r\n<P>Stokke Danmark ApS har for så vidt angår Tripp Trapp stolen en dominerende  \r\n\r\n stilling på markedet. I kraft heraf har selskabet en forpligtelse til at  \r\n\r\n sikre, at de opstillede forhandlerantagelseskrav er saglige og objektivt  \r\n\r\n formuleret. Indholdet af de saglige krav må bero bl.a. på den politik,  \r\n\r\n selskabet ønsker at gennemføre for det pågældende produkt. Ved bedømmelsen af  \r\n\r\n kravene skal rådet endvidere lægge vægt på, at der ikke diskrimineres eller  \r\n\r\n skabes barrierer for adgangen til markedet til skade for  \r\n\r\n effektivitetsudviklingen. Den endelige vurdering vil imidlertid altid bero på  \r\n\r\n en nærmere vurdering i det enkelte tilfælde. </P>  \r\n\r\n<P>Stokke Danmark ApS' ændrede forhandlerantagelsesregler anser rådet som  \r\n\r\n udgangspunkt for at være saglige og objektive. </P>  \r\n\r\n<P>Forhandlingerne mellem Stokke Danmark ApS og klageren giver efter rådets  \r\n\r\n opfattelse ikke holdepunkter for at statuere, at selskabets vilkår er  \r\n\r\n usaglige, eller at de praktiseres på en usaglig eller diskriminerende måde  \r\n\r\n over for klagerens forretninger. </P>  \r\n\r\n<P>Når der i de ændrede forhandlerantagelsesbetingelser er nævnt  \r\n\r\n møbelbutikker og babyudstyrsbutikker, må det være klart, at der ikke er tale  \r\n\r\n om en udtømmende opregning, men om hovedgrupper. Det afgørende i den relation  \r\n\r\n må være, hvorledes Stokke Danmark ApS praktiserer kravene, som stilles til  \r\n\r\n forhandlerne. </P>  \r\n\r\n<P>Der er ganske rigtigt en butik i Århus, som forhandler Tripp Trapp stolen,  \r\n\r\n og om hvilken klageren har hævdet, at den har samme standard som klagerens  \r\n\r\n butikker. Når Stokke Danmark ApS leverer til denne butik, er det derfor efter  \r\n\r\n klagerens opfattelse udtryk for, at forhandlerantagelsesbetingelserne  \r\n\r\n administreres usagligt og inkonsekvent. Rådet rettede i den anledning  \r\n\r\n henvendelse til Stokke Danmark ApS og har fra selskabet modtaget en generel  \r\n\r\n beskrivelse af vedkommende butik, og klageren har over for rådet kommenteret  \r\n\r\n denne beskrivelse. Efter rådets opfattelse er der imidlertid ikke hermed  \r\n\r\n eller i de for rådet - og for ankenævnet - fremlagte fotografier påvist nogen  \r\n\r\n inkonsekvens fra Stokke Danmarks ApS' side. Rådet finder heller ikke, at der  \r\n\r\n i det øvrige materiale er påvist holdepunkter for en sådan antagelse. </P>  \r\n\r\n<P>6. Stokke Danmark ApS' argumentation </P>  \r\n\r\n<P>Stokke Danmark ApS har tilsluttet sig det af rådet anførte. </P>  \r\n\r\n<P>Klagerens butikker lever ikke op til det niveau, som man håndhæver over  \r\n\r\n for forhandlerne af Tripp Trapp stolen, og som er kommet til udtryk i  \r\n\r\n forhandlerantagelsesbetingelserne. </P>  \r\n\r\n<P>Stokke Danmark ApS har konstateret dette ved besøg i alle klagerens 8  \r\n\r\n forretninger, og det er derfor ikke afgørende, hvorledes forretningerne  \r\n\r\n fremtræder i kataloger m.v. Man har bl.a. konstateret en kaotisk opstilling  \r\n\r\n af varerne i butikkerne. </P>  \r\n\r\n<P>For så vidt angår spørgsmålet om vurdering af klagerens udsalgssteder som  \r\n\r\n møbelbutikker, henholdsvis babyudstyrsbutikker har selskabet henvist til for-  \r\n\r\n og bagsiden af klagerens 60 års jubilæumskatalog og &#187;lederen&#171; i  \r\n\r\n kataloget, der omhandler &#187;møbler og boliginventar fremstillet i massivt  \r\n\r\n fyrretræ&#171;. I kataloget er der i øvrigt altafgørende lagt vægt på møbler,  \r\n\r\n idet kataloget kun indeholder et par sider med trælegetøj. </P>  \r\n\r\n<P>De to butikstyper - møbelbutikker og babyudstyrsbutikker - er dog kun  \r\n\r\n eksempler. </P>  \r\n\r\n<P>Det er afgørende for selskabet at kunne kræve opretholdt et vist mindste  \r\n\r\n niveau i sine forhandlerantagelsesbetingelser, især fordi et oprindeligt  \r\n\r\n stillet krav om beliggenhed tidligere er blevet forkastet af rådet, hvilket  \r\n\r\n er stadfæstet af ankenævnet. </P>  \r\n\r\n<P>Betingelserne administreres konsekvent. Den omtalte butik i Århus er for  \r\n\r\n så vidt af samme type som klagerens butikker: men den opfylder dog lige  \r\n\r\n akkurat de krav, som selskabet stiller til sine forhandlere. </P>  \r\n\r\n<P>Disse krav håndhæves konsekvent over for de enkelte forhandlere. Efter  \r\n\r\n klagerens omtale af forholdene har selskabet da også skrevet til vedkommende  \r\n\r\n forhandler i Århus med en indskærpning af de betingelser for indretning, som  \r\n\r\n følger med at opnå forhandlerstatus. </P>  \r\n\r\n<P>7. Ankenævnets bemærkninger </P>  \r\n\r\n<P>Ankenævnet kan ligesom Konkurrencerådet ikke anse Stokke Danmark ApS' krav  \r\n\r\n i selskabets forhandlerantagelsesbetingelser for usaglige eller i øvrigt for  \r\n\r\n at være i strid med konkurrencelovens bestemmelser. </P>  \r\n\r\n<P>Efter oplysningerne om klagerens varesortiment m.v. finder ankenævnet, at  \r\n\r\n klagerens forretninger må karakteriseres som møbelforretninger, og ankenævnet  \r\n\r\n finder endvidere, at der ikke er grundlag for at ændre rådets afgørelse,  \r\n\r\n hvorefter klagerens forretninger ikke opfylder kravene i Stokke Danmark ApS'  \r\n\r\n forhandlerantagelsesbetingelser. </P>  \r\n\r\n<P>Da der ikke er tilvejebragt oplysninger, der godtgør, at Stokke Danmark  \r\n\r\n ApS ikke håndhæver sine forhandlerantagelsesbetingelser sagligt og  \r\n\r\n konsekvent, stadfæster ankenævnet herefter rådets afgørelse. </P>  \r\n\r\n<P> <B>Herefter bestemmes:</B>  </P>  \r\n\r\n<P>Konkurrencerådets afgørelse af 14. september 1994 stadfæstes. </P>  \r\n\r\n<P>Christian Hjorth-Andersen Jens Fejø </P>  \r\n\r\n<P>Poul Sørensen </P>  \r\n\r\n<P>Udskriftens rigtighed bekræftes. </P>  \r\n\r\n<P>Konkurrenceankenævnet, den 5. oktober 1995. </P>  \r\n\r\n<P>Jens Denckert </P>  \r\n\r\n<P>Sekr. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Konkurrencerådet: Dokumentation 1995-3, s. 446-453 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19955086425"
        },
        {
            "displayName": "Entydig dokumentidentifikation",
            "displayValue": "CA008419"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "50864"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "05/10/1995"
        },
        {
            "displayName": "Administrerende myndighed",
            "displayValue": "Konkurrenceankenævnet"
        },
        {
            "displayName": "Ressortministeriets journalnummer",
            "displayValue": "2:20-915"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}