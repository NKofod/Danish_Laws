{
    "id": 112746,
    "title": "1985 LSF 163   FORSLAG TIL LOV OM UDFÆRDIGELSE AF KONCESSIONER PÅ ANLÆG OG DRIFT   VEDRØRENDE VISSE TELEKOMMUNIKATIONSTJENESTER ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 163",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 163 </P>  \r\n\r\n<P></P>  \r\n\r\n<P>Forslag til Lov om udfærdigelse af koncessioner på anlæg og drift  \r\n\r\n vedrørende visse telekommunikationstjenester </P>  \r\n\r\n<P></P>  \r\n\r\n<P>Fremsat af ministeren for offentlige arbejder </P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Ministeren for offentlige arbejder bemyndiges til på de i denne </P>  \r\n\r\n<P>lov anførte vilkår at udfærdige koncessioner på anlæg og drift </P>  \r\n\r\n<P>vedrørende de i stk. 2 nævnte telekommunikationstjenester, </P>  \r\n\r\n<P>herunder at overdrage de til tjenesterne hørende statslige anlæg </P>  \r\n\r\n<P>til koncessionshaverne. For koncessionerne gælder i øvrigt lov nr. </P>  \r\n\r\n<P>84 af 11. maj 1897 om telegrafer og telefoner med senere </P>  \r\n\r\n<P>ændringer, lov nr. 377 af 30. juni 1919 om udfærdigelse af nye </P>  \r\n\r\n<P>telefonkoncessioner med senere ændringer samt lov nr. 77 af 13. </P>  \r\n\r\n<P>marts 1922 om udfærdigelse af koncession på anlæg og drift af </P>  \r\n\r\n<P>telefoner i Jylland m.m. </P>  \r\n\r\n<P>Stk. 2. Følgende indenlandske telekommunikationstjenester er omfattet </P>  \r\n\r\n<P>af denne lov: telefontjenester ud over det enkelte telefonselskabs </P>  \r\n\r\n<P>koncessionsområde, datakommunikationstjenester, </P>  \r\n\r\n<P>tekstkommunikationstjenester, den offentlige personsøgetjeneste </P>  \r\n\r\n<P>samt mobiltelefon- og videotjenester. </P>  \r\n\r\n<P>Stk. 3. Ministeren for offentlige arbejder fastsætter nærmere </P>  \r\n\r\n<P>forskrifter for udøvelsen af koncessioner udfærdiget i medfør af </P>  \r\n\r\n<P>denne lov. Herunder kan der fastsættes nærmere bestemmelser om </P>  \r\n\r\n<P>samarbejde mellem de koncessionerede telefonselskaber indbyrdes og </P>  \r\n\r\n<P>mellem disse og staten til sikring af landsdækkende tjenesters og </P>  \r\n\r\n<P>udlandstjenesters funktion. </P>  \r\n\r\n<P>§ 2. Når der udfærdiges koncessioner i medfør af § 1, fastsættes en </P>  \r\n\r\n<P>årlig ydelse, som koncessionshaveren betaler til staten. </P>  \r\n\r\n<P>Stk. 2. Den årlige ydelse fastsættes som en andel af </P>  \r\n\r\n<P>koncessionshaverens årlige nettoindtægter med fradrag af </P>  \r\n\r\n<P>nettoindtægterne fra forretningsområder, hvor koncessionshaveren </P>  \r\n\r\n<P>konkurrerer med private (liberaliserede områder) samt radio- og </P>  \r\n\r\n<P>TV-delen af hybridnettet. </P>  \r\n\r\n<P>Stk. 3. Den i stk. 2 nævnte andel er ens for alle koncessionshavere </P>  \r\n\r\n<P>og fastsættes som statens overskud på rigstelefontjenesten </P>  \r\n\r\n<P>indland i perioden fra 1983 til og med 1985 målt i procent af </P>  \r\n\r\n<P>samme periodes samlede nettoindtægter med fradrag som nævnt i stk. </P>  \r\n\r\n<P>2. </P>  \r\n\r\n<P>Stk. 4. De nærmere regler for ydelsens beregning og betaling </P>  \r\n\r\n<P>fastsættes af ministeren for offentlige arbejder. </P>  \r\n\r\n<P>Stk. 5. Anlæg, der overgår fra staten til koncessionshaveren i </P>  \r\n\r\n<P>forbindelse med koncessioner udfærdiget i medfør af denne lov, </P>  \r\n\r\n<P>overdrages i øvrigt vederlagsfrit. </P>  \r\n\r\n<P>§ 3. Ved udbetaling af pension til de tjenestemænd, som i forbindelse </P>  \r\n\r\n<P>med ikrafttrædelsen af de i medfør af § 1, stk. 1, udfærdigede </P>  \r\n\r\n<P>koncessioner overgår fra staten til beskæftigelse hos </P>  \r\n\r\n<P>koncessionshaverne, fordeles udgifterne hertil mellem staten og </P>  \r\n\r\n<P>den respektive koncessionshaver i forhold til den del af </P>  \r\n\r\n<P>pensionsalderen, der er optjent ved beskæftigelse henholdsvis i </P>  \r\n\r\n<P>staten og hos koncessionshaveren. </P>  \r\n\r\n<P>§ 4. Loven gælder ikke for Færøerne og Grønland. </P>  \r\n\r\n<P>Oprindeligt fremsat lovforslag </P>  \r\n\r\n<P>Blad nr 463 </P>  \r\n\r\n<P>§ 1. Ministeren for offentlige arbejder bemyndiges til på de i denne </P>  \r\n\r\n<P>lov anførte vilkår at udfærdige koncessioner på anlæg og drift </P>  \r\n\r\n<P>vedrørende de i stk. 2 nævnte telekommunikationstjenester, </P>  \r\n\r\n<P>herunder at overdrage de til tjenesterne hørende statslige anlæg </P>  \r\n\r\n<P>til koncessionshaverne. For koncessionerne gælder i øvrigt lov nr. </P>  \r\n\r\n<P>84 af 11. maj 1897 om telegrafer og telefoner med senere </P>  \r\n\r\n<P>ændringer, lov nr. 377 af 30. juni 1919 om udfærdigelse af nye </P>  \r\n\r\n<P>telefonkoncessioner med senere ændringer samt lov nr. 77 af 13. </P>  \r\n\r\n<P>marts 1922 om udfærdigelse af koncession på anlæg og drift af </P>  \r\n\r\n<P>telefoner i Jylland m.m. </P>  \r\n\r\n<P>Stk. 2. Følgende indenlandske telekommunikationstjenester er omfattet </P>  \r\n\r\n<P>af denne lov: Telefontjenester udover det enkelte telefonselskabs </P>  \r\n\r\n<P>koncessionsområde, datakommunikationstjenester, </P>  \r\n\r\n<P>tekstkommunikationstjenester, den offentlige personsøgetjeneste </P>  \r\n\r\n<P>samt mobiltelefon- og videotjenester. </P>  \r\n\r\n<P>Stk. 3. Ministeren for offentlige arbejder fastsætter nærmere </P>  \r\n\r\n<P>forskrifter for udøvelsen af koncessioner udfærdiget i medfør af </P>  \r\n\r\n<P>denne lov. Herunder kan der fastsættes nærmere bestemmelser om </P>  \r\n\r\n<P>samarbejde mellem de koncessionerede telefonselskaber indbyrdes og </P>  \r\n\r\n<P>mellem disse og staten til sikring af landsdækkende tjenesters og </P>  \r\n\r\n<P>udlandstjenesters funktion. </P>  \r\n\r\n<P>§ 2. Når der udfærdiges koncessioner i medfør af § 1, fastsættes en </P>  \r\n\r\n<P>årlig ydelse, som koncessionshaveren betaler til staten. </P>  \r\n\r\n<P>Stk. 2. Den årlige ydelse fastsættes som en andel af </P>  \r\n\r\n<P>koncessionshaverens årlige nettoindtægter med fradrag af </P>  \r\n\r\n<P>nettoindtægterne fra forretningsområder, hvor koncessionshaveren </P>  \r\n\r\n<P>konkurrerer med private (liberaliserede områder) samt radio- og </P>  \r\n\r\n<P>TV-delen af hybridnettet. </P>  \r\n\r\n<P>Stk. 3. Den i stk. 2 nævnte andel er ens for alle koncessionshavere </P>  \r\n\r\n<P>og fastsættes som statens overskud på rigstelefontjenesten </P>  \r\n\r\n<P>indland i perioden fra 1983 til og med 1985 målt i procent af </P>  \r\n\r\n<P>samme periodes samlede nettoindtægter med fradrag som nævnt i stk. </P>  \r\n\r\n<P>2. </P>  \r\n\r\n<P>Stk. 4. De nærmere regler for ydelsens beregning og betaling </P>  \r\n\r\n<P>fastsættes af ministeren for offentlige arbejder. </P>  \r\n\r\n<P>Stk. 5. Anlæg, der overgår fra staten til koncessionshaveren i </P>  \r\n\r\n<P>forbindelse med koncessioner udfærdiget i medfør af denne lov, </P>  \r\n\r\n<P>overdrages i øvrigt vederlagsfrit. </P>  \r\n\r\n<P>§ 3. Ved udbetaling af pension til de tjenestemænd, som i forbindelse </P>  \r\n\r\n<P>med ikrafttrædelsen af de i medfør af § 1, stk. 1 udfærdigede </P>  \r\n\r\n<P>koncessioner overgår fra staten til beskæftigelse hos </P>  \r\n\r\n<P>koncessionshaverne, fordeles udgifterne hertil mellem staten og </P>  \r\n\r\n<P>den respektive koncessionshaver i forhold til den del af </P>  \r\n\r\n<P>pensionsalderen, der er optjent ved beskæftigelse henholdsvis i </P>  \r\n\r\n<P>staten og hos koncessionshaveren. </P>  \r\n\r\n<P>§ 4. Loven gælder ikke for Færøerne og Grønland. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>A. De gældende regler </P>  \r\n\r\n<P>Lovgrundlaget for den offentlige virksomhed på </P>  \r\n\r\n<P>telekommunikationsområdet udgøres af lov nr. 84 af 11. maj 1897 om </P>  \r\n\r\n<P>telegrafer og telefoner med senere ændringer samt af de såkaldte </P>  \r\n\r\n<P>koncessionslove, lov nr. 377 af 30. juni 1919 som ændret og lov </P>  \r\n\r\n<P>nr. 77 af 13. marts 1922. Hovedprincippet er, at staten har eneret </P>  \r\n\r\n<P>på offentlig telekommunikationsvirksomhed, men at ministeren for </P>  \r\n\r\n<P>offentlige arbejder kan meddele koncession til andre til </P>  \r\n\r\n<P>varetagelse af de forskellige telekommunikationstjenester. Der er </P>  \r\n\r\n<P>i overensstemmelse hermed på grundlag af de nævnte koncessionslove </P>  \r\n\r\n<P>meddelt koncessioner til tre telefonselskaber, Kjøbenhavns Telefon </P>  \r\n\r\n<P>Aktieselskab (KTAS), Fyns Kommunale Telefonselskab (FKT) og Jydsk </P>  \r\n\r\n<P>Telefon-Aktieselskab (JTAS). </P>  \r\n\r\n<P>I den udstrækning, der i det offentlige telekommunikationsnet </P>  \r\n\r\n<P>anvendes radio (f.eks. radiokæder), indgår tillige lov nr. 574 af </P>  \r\n\r\n<P>19. december 1969 om radiokommunikation med senere ændringer i det </P>  \r\n\r\n<P>lovgrundlag, som regulerer området. </P>  \r\n\r\n<P>De koncessionerede telefonselskaber har i henhold til koncessionerne </P>  \r\n\r\n<P>eneret på at varetage lokaltelefontjenesten inden for deres </P>  \r\n\r\n<P>respektive geografiske områder. P &amp; T har til opgave at varetage </P>  \r\n\r\n<P>lokaltelefontjenesten i de geografiske områder, for hvilke der </P>  \r\n\r\n<P>ikke er meddelt koncession (statstelefonområderne Sønderjylland og </P>  \r\n\r\n<P>Møn). Dertil kommer, at rigs- og udlandstrafikken, det vil sige </P>  \r\n\r\n<P>afvikling af den landsdækkende telefontrafik mellem </P>  \r\n\r\n<P>lokaltelefonområderne og af trafikken til og fra udlandet, også </P>  \r\n\r\n<P>varetages af P &amp; T. P &amp; T varetager derudover på landsplan en </P>  \r\n\r\n<P>række øvrige teletjenester inden for områder som data-, tekst- og </P>  \r\n\r\n<P>radiokommunikation. Visse teletjenester varetages dog allerede i </P>  \r\n\r\n<P>dag på samarbejdsbasis af de tre telefonselskaber og P &amp; T. Det </P>  \r\n\r\n<P>gælder f.eks. teledata. </P>  \r\n\r\n<P>B. Baggrunden for lovforslaget </P>  \r\n\r\n<P>Den interne arbejdsdeling på teleområdet har fra tid til anden givet </P>  \r\n\r\n<P>anledning til strukturelle overvejelser i form af forskellige </P>  \r\n\r\n<P>udvalgsarbejder, som imidlertid ikke hidtil har ført til markante </P>  \r\n\r\n<P>ændringer på området. </P>  \r\n\r\n<P>Kernen i telefonselskabernes arbejdsområde har hidtil været telefoni. </P>  \r\n\r\n<P>Bl.a. den teknologiske udvikling og de deraf følgende muligheder </P>  \r\n\r\n<P>for i stigende omfang at udnytte det offentlige telenet til andre </P>  \r\n\r\n<P>teletjenester end telefoni har medført et ønske hos </P>  \r\n\r\n<P>telefonselskaberne om en udvidelse af selskabernes arbejdsopgaver </P>  \r\n\r\n<P>til også at omfatte andre teletjenester. En imødekommelse af dette </P>  \r\n\r\n<P>ønske ville imidlertid forudsætte gennemførelsen af en ændring af </P>  \r\n\r\n<P>den nuværende arbejdsdeling på telekommunikationsområdet mellem </P>  \r\n\r\n<P>staten (P &amp; T) og de koncessionerede telefonselskaber. </P>  \r\n\r\n<P>Regeringen nedsatte på den baggrund den 12. juli 1984 et </P>  \r\n\r\n<P>hurtigtarbejdende udvalg, som fik til opgave at udarbejde et </P>  \r\n\r\n<P>forslag til principbeslutning i regeringen om en ændret </P>  \r\n\r\n<P>arbejdsdeling på telekommunikationsområdet. Det var en </P>  \r\n\r\n<P>forudsætning for udvalgets arbejde, at statens direkte engagement </P>  \r\n\r\n<P>på telekommunikationsområdet skulle indskrænkes ved en overførsel </P>  \r\n\r\n<P>af statsopgaver og dertil hørende personale til </P>  \r\n\r\n<P>telefonselskaberne, samtidig med at den administrative struktur </P>  \r\n\r\n<P>inden for ministeriet for offentlige arbejder på dette område </P>  \r\n\r\n<P>skulle forenkles gennem en samling af alle ministeriets sager </P>  \r\n\r\n<P>vedrørende telekommunikation i generaldirektoratet for P &amp; T. </P>  \r\n\r\n<P>Opgaveomlægningen forudsattes at være neutral i statsfinansiel </P>  \r\n\r\n<P>henseende. </P>  \r\n\r\n<P>Udvalget fik på den baggrund for det første til opgave at stille </P>  \r\n\r\n<P>forslag til en ændret arbejdsdeling på telekommunikationsområdet, </P>  \r\n\r\n<P>som indebærer, at kundeansvaret i forhold til abonnenterne </P>  \r\n\r\n<P>(markedsføring, salg af tjenester, terminaludstyr m.v.), hvor </P>  \r\n\r\n<P>dette hidtil har påhvilet P &amp; T, overføres til vedkommende </P>  \r\n\r\n<P>telefonselskab. De anlægs- og driftsfunktioner, som er nødvendige </P>  \r\n\r\n<P>af hensyn til sammenhængen i det interne telesystem og mellem </P>  \r\n\r\n<P>dette og udlandet, forudsattes opretholdt som statslige. </P>  \r\n\r\n<P>Udvalget fik herunder til opgave at overveje grænsedragningen mellem </P>  \r\n\r\n<P>staten og telefonselskaberne med hensyn til ledninger, centraler </P>  \r\n\r\n<P>og knudepunkter i øvrigt inden for de forskellige net, samt </P>  \r\n\r\n<P>afregningen mellem telefonselskaberne og staten inden for de </P>  \r\n\r\n<P>forskellige tjenester. Tilsvarende grænsedragninger med hensyn til </P>  \r\n\r\n<P>anvendelsen af radiokæder til telekommunikation skulle også </P>  \r\n\r\n<P>overvejes. Det samme gjaldt spørgsmålet om en eventuel overtagelse </P>  \r\n\r\n<P>af statstelefonområderne (Møn og Sønderjylland) af de </P>  \r\n\r\n<P>telefonselskaber, disse områder er geografisk sammenhørende med. </P>  \r\n\r\n<P>Udvalget fik for det andet til opgave at beskrive de økonomiske, </P>  \r\n\r\n<P>administrative og personalemæssige konsekvenser af sine forslag </P>  \r\n\r\n<P>samt at stille forslag om vilkårene for overdragelse af opgaver og </P>  \r\n\r\n<P>aktiver mellem P &amp; T og telefonselskaberne i konsekvens af en </P>  \r\n\r\n<P>ændret arbejdsdeling. </P>  \r\n\r\n<P>De berørte personaleorganisationer har været inddraget i udvalgets </P>  \r\n\r\n<P>arbejde, dels gennem en skriftlig høring på grundlag af udvalgets </P>  \r\n\r\n<P>kommissorium, dels gennem et møde med udvalget den 14. december </P>  \r\n\r\n<P>1984, hvor udvalget forelagde organisationerne hovedtrækkene af de </P>  \r\n\r\n<P>2 modeller for den fremtidige arbejdsdeling, som udvalget agtede </P>  \r\n\r\n<P>at fremlægge. </P>  \r\n\r\n<P>Udvalget afgav betænkning den 28. februar 1985 (Betænkning nr. 1030: </P>  \r\n\r\n<P>Arbejdsdelingen på telekommunikationsområdet). </P>  \r\n\r\n<P>Der var i udvalget enighed om at anbefale, at P &amp; T bevarer </P>  \r\n\r\n<P>kundekontakten for så vidt angår de radiobaserede tjenester, for </P>  \r\n\r\n<P>hvilke staten bevarer tjenesteansvaret, det vil sige de maritime </P>  \r\n\r\n<P>tjenester og de rundspredende tjenester. Der var endvidere enighed </P>  \r\n\r\n<P>om, at telegramtjenesten burde forblive i P &amp; T-regie, jfr. </P>  \r\n\r\n<P>telegramekspeditionens nære tilknytning til postvæsenet. </P>  \r\n\r\n<P>Dertil kommer, at der var enighed om, at tjenesteansvaret for </P>  \r\n\r\n<P>telekommunikation til og fra udlandet bør forblive i statsligt </P>  \r\n\r\n<P>regie. </P>  \r\n\r\n<P>Udvalget fremlagde 2 modeller for arbejdsdelingen for de øvrige </P>  \r\n\r\n<P>teletjenester. Begge modeller indebærer en omfattende overførsel </P>  \r\n\r\n<P>af opgaver fra staten til telefonselskaberne og opfylder den i </P>  \r\n\r\n<P>kommissoriet for udvalget angivne forudsætning om forenkling af </P>  \r\n\r\n<P>kontakten til televirksomhedernes kunder. Desuden medfører begge </P>  \r\n\r\n<P>modeller en enklere arbejdsdeling mellem staten og de regionale </P>  \r\n\r\n<P>televirksomheder. </P>  \r\n\r\n<P>Efter den ene model overdrager staten store dele af telenettet til </P>  \r\n\r\n<P>telefonselskaberne, der endvidere overtager al kundekontakt for de </P>  \r\n\r\n<P>fleste teletjenester. Herefter vil staten udover radioområdet og </P>  \r\n\r\n<P>tjenesteansvaret for udlandstrafikken alene varetage </P>  \r\n\r\n<P>forbindelserne mellem landsdelene og i tilknytning hertil de </P>  \r\n\r\n<P>landsdækkende specialcentraler (model I). Ifølge den anden model </P>  \r\n\r\n<P>forudsættes yderligere forbindelserne mellem landsdelene og de </P>  \r\n\r\n<P>landsdækkende specialcentraler overdraget til telefonselskaberne </P>  \r\n\r\n<P>(model II). </P>  \r\n\r\n<P>Model I medfører, at ca. 1200 heltidsansatte skal tilbydes at overgå </P>  \r\n\r\n<P>fra ansættelse hos staten til telefonselskaberne, medens det </P>  \r\n\r\n<P>tilsvarende tal for model II er ca. 1700. </P>  \r\n\r\n<P>Med hensyn til statstelefonområderne var der i udvalget enighed om at </P>  \r\n\r\n<P>anbefale, at statstelefonområde Møn overføres til KTAS. </P>  \r\n\r\n<P>Hvad angår statstelefonområde Sønderjylland gik en del af udvalget </P>  \r\n\r\n<P>ind for at anbefale, at dette blev sammenlagt med et af de </P>  \r\n\r\n<P>koncessionerede telefonselskaber. Heraf anbefalede nogle en </P>  \r\n\r\n<P>sammenlægning med JTAS, medens et medlem af udvalget pegede på, at </P>  \r\n\r\n<P>muligheden for en sammenlægning med FKT burde undersøges nærmere. </P>  \r\n\r\n<P>Andre anbefalede, at Sønderjylland forbliver statsligt, udskilt </P>  \r\n\r\n<P>som en særlig statsvirksomhed med opgaver svarende til </P>  \r\n\r\n<P>telefonselskabernes. </P>  \r\n\r\n<P>Med hensyn til opgaveomlægningens økonomiske konsekvenser anbefalede </P>  \r\n\r\n<P>udvalget, at det nettoprovenutab, som staten måtte lide ved en </P>  \r\n\r\n<P>ændret opgavefordeling, kompenseredes gennem erlæggelsen af en </P>  \r\n\r\n<P>årlig ydelse til staten. Udvalget forudsatte i denne forbindelse, </P>  \r\n\r\n<P>at telefonselskaberne ikke samtidig på anden vis skulle betale </P>  \r\n\r\n<P>for de aktiver, der overføres fra P &amp; T. </P>  \r\n\r\n<P>På grundlag af udvalgets betænkning besluttede regeringen i april </P>  \r\n\r\n<P>1985 ud fra en samlet vurdering at søge gennemført en </P>  \r\n\r\n<P>opgaveomlægning i overensstemmelse med model I i udvalgets </P>  \r\n\r\n<P>betænkning. Ministeren for offentlige arbejder bemyndigedes til at </P>  \r\n\r\n<P>indlede forhandlinger med telefonselskaberne, det involverede </P>  \r\n\r\n<P>personale og personaleorganisationerne med henblik herpå. </P>  \r\n\r\n<P>Udover den samling af ministeriet for offentlige arbejders sager </P>  \r\n\r\n<P>vedrørende telekommunikation i generaldirektoratet for P &amp; T, som </P>  \r\n\r\n<P>var forudsat i udvalgets kommissorium, og som er gennemført pr. 1. </P>  \r\n\r\n<P>juni 1985, tilsluttede regeringen sig, at ministeren for </P>  \r\n\r\n<P>offentlige arbejder tager skridt til gennemførelse af en </P>  \r\n\r\n<P>organisatorisk ændring af P &amp; T's teleside gennem udskillelse af </P>  \r\n\r\n<P>de opgaver, som forbliver statslige, i særskilte </P>  \r\n\r\n<P>statsvirksomheder. Samtidig tilsluttede regeringen sig, at </P>  \r\n\r\n<P>ministeren for offentlige arbejder på længere sigt gennemfører en </P>  \r\n\r\n<P>tilsvarende organisatorisk ændring på postsiden. </P>  \r\n\r\n<P>Med hensyn til statstelefonområderne tilsluttede regeringen sig </P>  \r\n\r\n<P>udvalgets forslag om en sammenlægning af statstelefonområde Møn </P>  \r\n\r\n<P>med KTAS. Statstelefonområde Sønderjyllands fremtidige forhold </P>  \r\n\r\n<P>blev der først truffet beslutning om senere, jfr. nedenfor. </P>  \r\n\r\n<P>Regeringen vedtog endelig at orientere personaleorganisationerne om </P>  \r\n\r\n<P>sin beslutning, bl.a. med henblik på de i medfør af </P>  \r\n\r\n<P>opgaveomlægningen forudsatte forhandlinger om overgang af </P>  \r\n\r\n<P>personale fra P &amp; T til telefonselskaberne. </P>  \r\n\r\n<P>De af regeringen forudsatte drøftelser med telefonselskaberne og </P>  \r\n\r\n<P>personaleorganisationerne er nu gennemført. Med hensyn til </P>  \r\n\r\n<P>overdragelsen af opgaver og aktiver fra staten til </P>  \r\n\r\n<P>telefonselskaberne foreligger der et mellem ministeriet for </P>  \r\n\r\n<P>offentlige arbejder og telefonselskabernes direktioner aftalt </P>  \r\n\r\n<P>forhandlingsresultat, som er godkendt af selskabernes bestyrelser </P>  \r\n\r\n<P>og af regeringen. Heri er udvalgets forslag til model I uddybet og </P>  \r\n\r\n<P>suppleret på en række konkrete punkter. </P>  \r\n\r\n<P>Personaleorganisationerne på området har givet udtryk for </P>  \r\n\r\n<P>divergerende opfattelser med hensyn til indholdet af en ændret </P>  \r\n\r\n<P>arbejdsdeling. Organisationer, der repræsenterer et stort flertal </P>  \r\n\r\n<P>af de ansatte inden for den samlede telekommunikationssektor, har </P>  \r\n\r\n<P>givet deres tilslutning til det foretagne valg af model I og til </P>  \r\n\r\n<P>den med telefonselskaberne aftalte konkretisering af denne model. </P>  \r\n\r\n<P>Hvad angår statstelefonområde Sønderjylland har regeringen </P>  \r\n\r\n<P>efterfølgende besluttet, at telefon-området bibeholdes som </P>  \r\n\r\n<P>statsligt, men organiseret som en særskilt statsvirksomhed. </P>  \r\n\r\n<P>Samtidig er det besluttet at søge indgået en aftale mellem FKT og </P>  \r\n\r\n<P>den kommende statsvirksomhed om et tæt virksomhedsmæssigt </P>  \r\n\r\n<P>samarbejde med henblik på at opnå mulige stordriftsfordele. </P>  \r\n\r\n<P>Regeringen har med sine beslutninger lagt til grund, at overgangen af </P>  \r\n\r\n<P>personale fra P &amp; T til telefonselskaberne sker ved frivillige </P>  \r\n\r\n<P>aftaler. Med henblik herpå har der i sommeren 1985 været </P>  \r\n\r\n<P>gennemført drøftelser mellem personaleorganisationerne og </P>  \r\n\r\n<P>henholdsvis P &amp; T og De Samvirkende Telefonselskaber. I </P>  \r\n\r\n<P>forbindelse med disse drøftelser er de generelle principper for </P>  \r\n\r\n<P>overgang af personale fra staten til de koncessionerede </P>  \r\n\r\n<P>telefonselskaber nærmere aftalt. Det er herunder fastslået som en </P>  \r\n\r\n<P>grundlæggende forudsætning for gennemførelsen af ændringer i </P>  \r\n\r\n<P>arbejdsdelingen, at opgaver og medarbejdere følges ad. </P>  \r\n\r\n<P>Det er desuden en forudsætning, at den enkelte berørte medarbejder </P>  \r\n\r\n<P>fra det pågældende telefonselskab modtager et ansættelsestilbud, </P>  \r\n\r\n<P>som principielt ikke må betyde forringelser i forhold til </P>  \r\n\r\n<P>hidtidige løn- og ansættelsesforhold. </P>  \r\n\r\n<P>Endelig forudsættes de pensionsmæssige spørgsmål løst ved, at staten </P>  \r\n\r\n<P>og telefonselskaberne ved pensionstidspunktet for den enkelte </P>  \r\n\r\n<P>deler en eventuel pensionsbyrde i forhold til optjent </P>  \r\n\r\n<P>pensionsalder i henholdsvis statens og telefonselskabets tjeneste. </P>  \r\n\r\n<P>For overenskomstansat personale er forholdet det, at der udover de </P>  \r\n\r\n<P>mellem organisationerne og telefonselskaberne aftalte generelle </P>  \r\n\r\n<P>retningslinier for overgang til et telefonselskab vil gælde </P>  \r\n\r\n<P>bestemmelserne i lov om virksomhedsoverdragelse. </P>  \r\n\r\n<P>Regeringen forudsætter, at opgaveomlægningen på teleområdet bliver </P>  \r\n\r\n<P>statsfinansiel neutral gennem indførelsen af en særlig </P>  \r\n\r\n<P>omsætningsafhængig ydelse. Dette kræver, at der tilvejebringes den </P>  \r\n\r\n<P>nødvendige lovhjemmel. Ikke mindst hensynet til </P>  \r\n\r\n<P>mindretalsaktionærerne i de to telefonselskaber, der er </P>  \r\n\r\n<P>organiseret som aktieselskaber, gør det efter regeringens </P>  \r\n\r\n<P>opfattelse ønskeligt gennem fremsættelsen af dette lovforslag at </P>  \r\n\r\n<P>inddrage folketinget i fastsættelsen af de nærmere vilkår for en </P>  \r\n\r\n<P>sådan ydelse. Hermed vil der tillige blive lejlighed til at søge </P>  \r\n\r\n<P>folketingets tilslutning til gennemførelsen af de foran omtalte </P>  \r\n\r\n<P>ændringer i arbejdsdelingen mellem staten og de koncessionerede </P>  \r\n\r\n<P>telefonselskaber gennem tilvejebringelse af udtrykkelig lovhjemmel </P>  \r\n\r\n<P>for ministeren for offentlige arbejders overdragelse ved </P>  \r\n\r\n<P>koncession af de af denne lov omfattede teletjenester til de </P>  \r\n\r\n<P>koncessionerede telefonselskaber. </P>  \r\n\r\n<P>Med hensyn til ydelsens fastsættelse, beregning og opkrævning </P>  \r\n\r\n<P>henvises til bemærkningerne til lovforslagets enkelte </P>  \r\n\r\n<P>bestemmelser. </P>  \r\n\r\n<P>C. Lovens økonomiske og administrative konsekvenser </P>  \r\n\r\n<P>Den forudsatte interne organisationsændring af P &amp; T indebærer, at  \r\n\r\n</P>  \r\n\r\n<P>den samlede overordnede styring af telekommunikationsområdet </P>  \r\n\r\n<P>varetages af generaldirektoratet for P &amp; T, hvis samlede bemanding  \r\n\r\n</P>  \r\n\r\n<P>på telesiden reduceres. Bl.a. følgende af ministeriets opgaver på </P>  \r\n\r\n<P>telekommunikationsområdet vil være henlagt til </P>  \r\n\r\n<P>generaldirektoratet: ministerbetjening, forvaltningsopgaver, </P>  \r\n\r\n<P>juridisk administrative opgaver vedrørende lovgivning, </P>  \r\n\r\n<P>bekendtgørelser, koncessioner m.v., internationale forhold, </P>  \r\n\r\n<P>økonomi- og finansforhold, godkendelse af takstniveau og </P>  \r\n\r\n<P>-struktur, koordinering af den overordnede planlægning, normer og </P>  \r\n\r\n<P>standards samt personaleforhold. </P>  \r\n\r\n<P>Under generaldirektoratet agtes etableret statens teleinspektion, </P>  \r\n\r\n<P>hvori samles det personale, der varetager løbende </P>  \r\n\r\n<P>myndighedsopgaver, herunder frekvensforvaltning, typegodkendelse, </P>  \r\n\r\n<P>udstedelse af tilladelser, tilsyn og kontrol. Til teleinspektionen </P>  \r\n\r\n<P>knyttes en række udførende kontrolenheder. Oprettelsen af en </P>  \r\n\r\n<P>særlig enhed til varetagelse af de nævnte funktioner skal bl.a. </P>  \r\n\r\n<P>ses i lyset af regeringens planer om en liberalisering på </P>  \r\n\r\n<P>terminalområdet. </P>  \r\n\r\n<P>De udførende statslige funktioner samles i Statens Teletjeneste </P>  \r\n\r\n<P>(landsdækkende teleopgaver, herunder hele radiosiden) og Tele </P>  \r\n\r\n<P>Sønderjylland. Sidstnævnte varetager på linie med de </P>  \r\n\r\n<P>koncessionerede telefonselskaber regionale teleopgaver i </P>  \r\n\r\n<P>Sønderjylland. </P>  \r\n\r\n<P>Med henblik på gennemførelse af sammenlægningen af statstelefonområde </P>  \r\n\r\n<P>Møn med KTAS vil KTAS' nuværende koncession efter aftale med </P>  \r\n\r\n<P>selskabet blive udvidet til også at omfatte dette yderligere </P>  \r\n\r\n<P>geografiske område. </P>  \r\n\r\n<P>Som følge af den allerede foretagne samling af ministeriet for </P>  \r\n\r\n<P>offentlige arbejders sager på telekommunikationsområdet i </P>  \r\n\r\n<P>generaldirektoratet for P &amp; T vil statens teleråds administrative </P>  \r\n\r\n<P>opgaver blive overført til generaldirektoratet. Telerådet kunne </P>  \r\n\r\n<P>for så vidt herefter nedlægges. Der er imidlertid efter </P>  \r\n\r\n<P>regeringens opfattelse fortsat behov for et rådgivende organ for </P>  \r\n\r\n<P>ministeren for offentlige arbejder på teleområdet, hvorfor </P>  \r\n\r\n<P>telerådet vil blive opretholdt, men således at rådets </P>  \r\n\r\n<P>sammensætning ændres bl.a. gennem en udvidet repræsentation for </P>  \r\n\r\n<P>forbrugerne. </P>  \r\n\r\n<P>Opgaveomlægningen forudsættes at være statsfinansiel neutral. </P>  \r\n\r\n<P>Udgifter i forbindelse med den nævnte organisationsændring vil </P>  \r\n\r\n<P>blive afholdt inden for det for P &amp; T fastsatte nettotal på </P>  \r\n\r\n<P>finansloven. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 1 </P>  \r\n\r\n<P>Til stk. 1 </P>  \r\n\r\n<P>De koncessionerede telefonselskaber, Kjøbenhavns Telefon Aktieselskab </P>  \r\n\r\n<P>(KTAS), Fyns Kommunale Telefonselskab (FKT) og Jydsk </P>  \r\n\r\n<P>Telefon-Aktieselskab (JTAS) har i henhold til deres koncessioner </P>  \r\n\r\n<P>eneret på at varetage lokaltelefontjenesten inden for deres </P>  \r\n\r\n<P>respektive geografiske områder. Med den foreslåede bestemmelse </P>  \r\n\r\n<P>bemyndiges ministeren for offentlige arbejder til at meddele </P>  \r\n\r\n<P>telefonselskaberne koncessioner på anlæg og drift af </P>  \r\n\r\n<P>telekommunikationstjenester, som hidtil har været varetaget af </P>  \r\n\r\n<P>staten (P &amp; T), herunder at overdrage eventuelle til tjenesterne </P>  \r\n\r\n<P>hørende anlæg til koncessionshaverne. </P>  \r\n\r\n<P>Hvert 5. år har staten i henhold til de gældende koncessioner ret til </P>  \r\n\r\n<P>helt eller delvist at indløse selskabets (JTAS og KTAS) </P>  \r\n\r\n<P>aktiekapital eller at overtage selskabets (FKT) samlede aktiver og </P>  \r\n\r\n<P>passiver - i begge tilfælde på nærmere i koncessionerne fastsatte </P>  \r\n\r\n<P>vilkår. </P>  \r\n\r\n<P>Et tilsvarende vilkår vil være gældende for koncessioner udfærdiget i </P>  \r\n\r\n<P>medfør af denne lov. Statens ret til indløsning/ overtagelse </P>  \r\n\r\n<P>forudsættes at indtræde på samme tidspunkter som for de allerede </P>  \r\n\r\n<P>gældende koncessioner. Adgangen til således at tage koncessionerne </P>  \r\n\r\n<P>op til fornyet overvejelse forudsættes i givet fald tidligst at </P>  \r\n\r\n<P>kunne udnyttes med henblik på indløsning/ overtagelse pr. 1. </P>  \r\n\r\n<P>marts 1992. </P>  \r\n\r\n<P>Til stk. 2 </P>  \r\n\r\n<P>I bestemmelsen er anført, hvilke indenlandske </P>  \r\n\r\n<P>telekommunikationstjenester, som vil være genstand for den i stk. </P>  \r\n\r\n<P>1 forudsatte koncessionstildeling. Disse tjenester er beskrevet så </P>  \r\n\r\n<P>bredt, at også de fremtidige telekommunikationstjenester, der kan </P>  \r\n\r\n<P>tænkes indført inden for en årrække, og som benytter det </P>  \r\n\r\n<P>offentlige telenet, vil være omfattet af denne lov. </P>  \r\n\r\n<P>Til stk. 3 </P>  \r\n\r\n<P>Bestemmelsen indeholder en bemyndigelse til ministeren for offentlige </P>  \r\n\r\n<P>arbejder til at fastsætte indholdet i og vilkårene i øvrigt for </P>  \r\n\r\n<P>udøvelsen af koncessionerne. </P>  \r\n\r\n<P>Den forudsatte overdragelse af tjenesteansvaret fra P &amp; T til </P>  \r\n\r\n<P>telefonselskaberne for en række landsdækkende </P>  \r\n\r\n<P>telekommunikationstjenester nødvendiggør et samarbejde og en </P>  \r\n\r\n<P>koordinering mellem de fire regionale televirksomheder </P>  \r\n\r\n<P>(telefonselskaberne og Tele Sønderjylland) samt et samarbejde </P>  \r\n\r\n<P>mellem disse og Statens Teletjeneste, som vil have </P>  \r\n\r\n<P>tjenesteansvaret for de telekommunikationstjenester, som forbliver </P>  \r\n\r\n<P>i statsligt regie, herunder ansvaret for afviklingen af </P>  \r\n\r\n<P>udlandstrafikken. Dertil kommer, at Statens Teletjeneste på en </P>  \r\n\r\n<P>række telekommunikationstjenester indgår som entreprenør for de </P>  \r\n\r\n<P>regionale televirksomheder. De nye koncessioner vil derfor skulle </P>  \r\n\r\n<P>indeholde bestemmelser, som sikrer den nødvendige koordinering </P>  \r\n\r\n<P>(planlægnings- og driftsmæssigt) televirksomhederne imellem. </P>  \r\n\r\n<P>Til § 2 </P>  \r\n\r\n<P>Til stk. 1 </P>  \r\n\r\n<P>Ydelsen skal sikre opfyldelsen af forudsætningen om, at </P>  \r\n\r\n<P>opgaveomlægningen bliver statsfinansiel neutral. </P>  \r\n\r\n<P>For at sikre en ligestilling mellem de fire regionale </P>  \r\n\r\n<P>televirksomheder, vil Tele Sønderjylland regnskabsmæssigt blive </P>  \r\n\r\n<P>pålagt en tilsvarende ydelse. </P>  \r\n\r\n<P>Ydelserne vil indgå i nettotallet for generaldirektoratet for P &amp; T  \r\n\r\n</P>  \r\n\r\n<P>og blive optaget på en særlig indtægtskonto. </P>  \r\n\r\n<P>I den udstrækning de koncessionshavere, som er organiseret som </P>  \r\n\r\n<P>aktieselskaber, får adgang til at foretage skattemæssige </P>  \r\n\r\n<P>afskrivninger på aktiver, som overdrages til disse </P>  \r\n\r\n<P>koncessionshavere i forbindelse med opgaveomlægningen, er det en </P>  \r\n\r\n<P>forudsætning, at der ikke hermed finder en nedbringelse sted af </P>  \r\n\r\n<P>den del af selskabernes skattepligtige indkomst, som kan henføres </P>  \r\n\r\n<P>til aktivitetsområder, som falder ind under de i dag gældende </P>  \r\n\r\n<P>koncessioner. Ministeriet for offentlige arbejder vil påse denne </P>  \r\n\r\n<P>forudsætnings opfyldelse. </P>  \r\n\r\n<P>Til stk. 2 </P>  \r\n\r\n<P>Sammenkædningen med nettoindtægterne fra samtlige betydende </P>  \r\n\r\n<P>indenlandske teletjenester vil sikre, at der sker en rimelig vækst </P>  \r\n\r\n<P>i den årlige ydelse i takt med telesektorens indtjeningsevne, og </P>  \r\n\r\n<P>som modsvarer den indtægtsforøgelse, staten ville have haft, </P>  \r\n\r\n<P>såfremt de overdragne teletjenester var forblevet statslige. </P>  \r\n\r\n<P>For at sikre, at televirksomhederne ikke stilles i en ugunstig </P>  \r\n\r\n<P>konkurrencesituation over for andre leverandører, er indtægterne </P>  \r\n\r\n<P>fra de liberaliserede områder holdt uden for beregningsgrundlaget. </P>  \r\n\r\n<P>Der tænkes her på de områder, hvor televirksomhederne i </P>  \r\n\r\n<P>konkurrence med private firmaer leverer terminaler, der kan </P>  \r\n\r\n<P>tilsluttes det offentlige telenet. Det er usikkert, i hvilken </P>  \r\n\r\n<P>udstrækning der herudover kan blive tale om andre ændringer af </P>  \r\n\r\n<P>televirksomhedernes forretningsgrundlag. I det omfang dette </P>  \r\n\r\n<P>eventuelt måtte blive tilfældet, kan det vise sig påkrævet at tage </P>  \r\n\r\n<P>den i lovforslaget indeholdte metode til sikring af statsfinansiel </P>  \r\n\r\n<P>neutralitet op til revision. </P>  \r\n\r\n<P>For så vidt angår radio- og TV-delen af hybridnettet er det i </P>  \r\n\r\n<P>forbindelse med den herom gældende lovgivning fastsat, at </P>  \r\n\r\n<P>televirksomhederne skal holde dette område økonomisk adskilt fra </P>  \r\n\r\n<P>øvrige aktivitetsområder. </P>  \r\n\r\n<P>Indtægterne for dette område holdes derfor også uden for den årlige </P>  \r\n\r\n<P>ydelses beregningsgrundlag. </P>  \r\n\r\n<P>Heller ikke betalinger mellem televirksomhederne indgår i </P>  \r\n\r\n<P>beregningsgrundlaget. </P>  \r\n\r\n<P>I udgangsåret påregnes den årlige ydelse at andrage 250-300 mill. kr. </P>  \r\n\r\n<P>Til stk. 3 </P>  \r\n\r\n<P>Statens direkte likviditetsmæssige provenu på de aktivitetsområder, </P>  \r\n\r\n<P>der påregnes udstedt koncessioner på i henhold til denne lov, </P>  \r\n\r\n<P>hidrører overvejende fra rigstelefontjenesten indland. De øvrige </P>  \r\n\r\n<P>aktivitetsområder udviser mindre over- og underskud, der stort set </P>  \r\n\r\n<P>opvejer hinanden. </P>  \r\n\r\n<P>Under hensyn til, at der netop i disse år er tale om ret kraftige </P>  \r\n\r\n<P>udsving i såvel investeringer som i afsætning inden for de </P>  \r\n\r\n<P>omhandlede aktivitetsområder, findes det rimeligt at lade </P>  \r\n\r\n<P>beregningerne af den årlige ydelse tage udgangspunkt i et 3-års </P>  \r\n\r\n<P>gennemsnit. </P>  \r\n\r\n<P>Ved den endelige beregning af overskuddet på rigstelefon indland - og </P>  \r\n\r\n<P>dermed den årlige ydelse - vil der i øvrigt blive taget følgende </P>  \r\n\r\n<P>forhold i betragtning: </P>  \r\n\r\n<P>a. Den fremtidige pensionsoptjening som staten frigøres for ved </P>  \r\n\r\n<P>overførsel af personale til telefonselskaberne. </P>  \r\n\r\n<P>b. Indførelsen af en betaling til de regionale televirksomheder i </P>  \r\n\r\n<P>forbindelse med deres fremføring af udlandstrafik. </P>  \r\n\r\n<P>c. En forlods udligning af den i dag gældende relative skævhed med </P>  \r\n\r\n<P>hensyn til den geografiske fordeling af rigstelefonens overskud. </P>  \r\n\r\n<P>På grund af områdernes mindre geografiske udstrækning yder </P>  \r\n\r\n<P>abonnenterne under FKT og i Sønderjylland således i dag et </P>  \r\n\r\n<P>relativt større bidrag til rigstelefonens overskud end </P>  \r\n\r\n<P>abonnenterne i det øvrige land. </P>  \r\n\r\n<P>De samlede nettoindtægter, som indgår i beregningen af den i stk. 2 </P>  \r\n\r\n<P>nævnte andel, omfatter summen af telefonselskabernes samlede </P>  \r\n\r\n<P>nettoindtægter, statens nettoindtægter fra lokaltelefontjenesten i </P>  \r\n\r\n<P>statstelefonområderne og statens samlede nettoindtægter fra de </P>  \r\n\r\n<P>tjenester, som på grundlag af dette lovforslag forudsættes </P>  \r\n\r\n<P>overført til telefonselskaberne, i den nævnte periode med fradrag </P>  \r\n\r\n<P>som nævnt i stk. 2. Andelen skønnes at udgøre mellem 4,5 pct. og 5 </P>  \r\n\r\n<P>pct. Den endelige fastsættelse af den procentvise andel, som skal </P>  \r\n\r\n<P>lægges til grund for ydelsens beregning, kan først finde sted </P>  \r\n\r\n<P>efter afslutningen af P &amp; T's og telefonselskabernes regnskaber </P>  \r\n\r\n<P>for 1985. </P>  \r\n\r\n<P>Til § 3 </P>  \r\n\r\n<P>Det er forudsat, at de berørte statstjenestemænd overgår til </P>  \r\n\r\n<P>ansættelse med tjenestemandsstatus i telefonselskaberne, således </P>  \r\n\r\n<P>at pensioneringen finder sted ved selskabernes foranstaltning. </P>  \r\n\r\n<P>I de tilfælde, hvor statstjenestemænd i stedet måtte blive udlånt til </P>  \r\n\r\n<P>tjeneste i selskaberne, vil pensioneringen dog fortsat ske ved P &amp;  \r\n\r\n</P>  \r\n\r\n<P>T's foranstaltning. </P>  \r\n\r\n<P>Pensionsudgifterne foreslås på pensioneringstidspunktet fordelt </P>  \r\n\r\n<P>mellem staten og telefonselskaberne i overensstemmelse med </P>  \r\n\r\n<P>principperne i finansministeriets cirkulære af 30. november 1977 </P>  \r\n\r\n<P>om deling og refusion af udgifter til efterindtægt og pension m.v. </P>  \r\n\r\n<P>til tjenestemænd i staten m.v. i forbindelse med opgaveomlægninger </P>  \r\n\r\n<P>mellem stat og kommuner. </P>  \r\n\r\n<P>For så vidt angår udlånte statstjenestemænd, der vender tilbage til </P>  \r\n\r\n<P>beskæftigelse i P &amp; T, forudsættes i stedet anvendt principperne i  \r\n\r\n</P>  \r\n\r\n<P>finansministeriets cirkulære af 15. februar 1977 om overførsel af </P>  \r\n\r\n<P>beløb i forbindelse med individuel overgang af tjenestemænd m.v. </P>  \r\n\r\n<P>mellem staten m.v. og kommuner m.v., idet der på </P>  \r\n\r\n<P>tilbagegangstidspunktet vil skulle overføres et beløb fra det </P>  \r\n\r\n<P>respektive telefonselskab til staten, beregnet på grundlag af den </P>  \r\n\r\n<P>periode, hvor den pågældende statstjenestemand har været </P>  \r\n\r\n<P>beskæftiget i telefonselskabet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00163"
        },
        {
            "displayName": "Entydig dokumentidentifikation",
            "displayValue": "CL006148"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "163"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}