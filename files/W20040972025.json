{
    "id": 1972,
    "title": "Kendelse fra Pressenævnet i sag 2004-6-3",
    "documentTypeId": "240",
    "isSagsforlobPeriodValid": true,
    "shortName": "KEN nr 9720 af 18/05/2004",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<BR>  \r\n\r\n Klagerne - en håndboldstræner og en håndboldspiller i samme klub - klagede  \r\n\r\n over  \r\n\r\n en ræ  \r\n\r\n kke artikler i bladet, der  \r\n\r\n vedrørte en omtale af, at klageren skulle have sat en familie ud af  \r\n\r\n håndboldspillerens lejlighed.  \r\n\r\n</P>  \r\n\r\n<P class=\"Resume\">  \r\n\r\n Pressenævnet  \r\n\r\n bemærkede, at familien blev inviteret til Danmark af håndboldklubben, og  \r\n\r\n ifølge  \r\n\r\n de oplysninger, der forelå for bladet, skulle træneren for klubben, have  \r\n\r\n spillet en aktiv rolle ved familiens fraflytning. Herefter fandt nævnet, at  \r\n\r\n der  \r\n\r\n var knyttet en almen interesse til omtalen af sagen, og bladet havde derfor  \r\n\r\n ikke handlet i strid med god presseskik ved at omtale sagen.  \r\n\r\n</P>  \r\n\r\n<P class=\"Resume\">  \r\n\r\n Nævnet  \r\n\r\n bemærkede, at udsagnene på forsiden, i overskrifterne, i lederen og i  \r\n\r\n artiklerne  \r\n\r\n måtte forstås således, at træneren personlig skulle have sat familien ud af  \r\n\r\n spillerens lejlighed. Nævnet fandt ikke, at der var belæg for denne påstand,  \r\n\r\n som var agtelsesforringende i forhold til træneren. Forsiderubrikken med  \r\n\r\n teksten &#148;Brutal besked: I har to timer til at pakke&#148; fremstod, som  \r\n\r\n om træneren  \r\n\r\n skulle have udtalt dette til familien, hvilket der ikke var dækning for i  \r\n\r\n artiklens tekst. Således som forsiderubrikken fremstod, var den krænkende i  \r\n\r\n forhold til træneren, hvorved bemærkedes, at den ikke var sandsynliggjort.  \r\n\r\n Navnlig på grund af oplysningernes krænkende og agtelsesforringende karakter  \r\n\r\n fandt nævnet, at bladet groft havde handlet i strid med god presseskik, og  \r\n\r\n nævnet udtalte sin alvorlige kritik.  \r\n\r\n</P>  \r\n\r\n<P class=\"Resume\">  \r\n\r\n Der var  \r\n\r\n af sagens parter afgivet modstridende forklaringer om, hvilke oplysninger  \r\n\r\n bladets journalist telefonisk havde forelagt for formanden for  \r\n\r\n håndboldklubben,  \r\n\r\n og om formanden udtalte sig på vegne af træneren. Nævnet kunne ikke afgøre,  \r\n\r\n om  \r\n\r\n det var træneren eller bladets fremstilling, der var rigtig. Nævnet kunne  \r\n\r\n derfor ikke konstatere, at bladet ikke i tilstrækkeligt omfang havde  \r\n\r\n efterprøvet oplysningerne i forhold til træneren. Nævnet fandt ikke grundlag  \r\n\r\n for at konstatere, at bladet ikke havde udvist tilstrækkelig kritik over for  \r\n\r\n sine nyhedskilder, og fandt ikke, at bladet havde handlet i strid med god  \r\n\r\n presseskik ved at offentliggøre billedet af familien.  \r\n\r\n<B>  \r\n\r\n<BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Kendelse  \r\n\r\n fra Pressenævnet i sag 2004-6-3  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\">  \r\n\r\n[K1] og [K2] har ved advokat Henrik Peytz klaget til  \r\n\r\n Pressenævnet over en række artikler bragt  \r\n\r\n i Ekstra Bladet den 11. og 12.  \r\n\r\n december 2003, idet de mener, at god presseskik er tilsidesat.  \r\n\r\n</P>  \r\n\r\n<P class=\"Tekst\">  \r\n\r\n På forsiden af Ekstra Bladet den 11. december 2003 hed det i en  \r\n\r\n overskrift &#148;  \r\n\r\n<B>  \r\n\r\n[K1] SÆTTER KRÆFTSYG PÅ GADEN  \r\n\r\n</B>  \r\n\r\n &#148;.  \r\n\r\n Hen over to billeder af [K1] og en familie, som står på en vej med deres  \r\n\r\n ejendele  \r\n\r\n i plastikposer, hed det i en rubrik &#148;  \r\n\r\n<B>  \r\n\r\n Brutal  \r\n\r\n besked: &#148;I har to timer til at pakke  \r\n\r\n</B>  \r\n\r\n &#148;.  \r\n\r\n</P>  \r\n\r\n<P class=\"Tekst\">  \r\n\r\n I artiklen, der bar overskriften &#148;  \r\n\r\n<B>  \r\n\r\n[K1] SMED KRÆFTRAMT FAMILIE UD  \r\n\r\n</B>  \r\n\r\n &#148;, hed det:  \r\n\r\n</P>  \r\n\r\n<P class=\"Tekst\">  \r\n\r\n &#148;Dansk håndbolds-ungdoms super-idol, [K1], satte i denne uge med  \r\n\r\n to timers varsel en kræftsyg mand, hans kone og parrets syvårige barn på  \r\n\r\n gaden.  \r\n\r\n</P>  \r\n\r\n<P class=\"Tekst\">  \r\n\r\n - I skal ud. Der er ikke noget at snakke om. I har to timer til  \r\n\r\n at pakke.  \r\n\r\n</P>  \r\n\r\n<P class=\"Tekst\">  \r\n\r\n Med denne barske melding troppede [K1]s far, Keld Andersen, og  \r\n\r\n cafeteria-bestyrer Flemming Schubert fra Antvorskovhallen, der er  \r\n\r\n Slagelse-håndboldpigernes  \r\n\r\n hjemmebane, tirsdag kl 19.15 op på adressen Holbækvej 5 i Slagelse, hvor den  \r\n\r\n makedonske kontrakt-spiller [K2] bor.  \r\n\r\n</P>  \r\n\r\n<P class=\"Tekst\">  \r\n\r\n Ordren gjaldt [K2]s makedonske logerende, Vlado Janev, hans kone  \r\n\r\n og deres søn.  \r\n\r\n</P>  \r\n\r\n<P class=\"Tekst\"><B>ACCEPT FRA [K1]  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n De er nære venner af [K2]s mand Johan, og da [K1] i sommer skrev  \r\n\r\n kontrakt med [K2], accepterede hun, at ikke alene Johan, men også hans  \r\n\r\n venner,  \r\n\r\n Janev-familien, fulgte med til Danmark.  \r\n\r\n</P>  \r\n\r\n<P class=\"Tekst\">  \r\n\r\n Ifølge dansk-makedoneren Vladimir Evkovski, der er en nær ven af  \r\n\r\n Janev-familien, skete det i form af en skriftlig indbydelse fra  \r\n\r\n håndboldklubben  \r\n\r\n i Slagelse.  \r\n\r\n</P>  \r\n\r\n<P class=\"Tekst\"><B>AFVENTEDE KEMO  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n Siden gik ægteskabet mellem den makedonske håndboldspiller og  \r\n\r\n hendes mand i stykker, og Johan rejste tilbage til Makedonien. Ifølge  \r\n\r\n Vladimir  \r\n\r\n Evkovski accepterede [K2] dog, at mandens venner foreløbig blev boende hos  \r\n\r\n hende i lejligheden i Slagelse. Årsagen var ikke mindst, at Vlado Janev i  \r\n\r\n mellemtiden var blevet opereret for kræft på Holbæk Sygehus og skulle igennem  \r\n\r\n en kemo-behandling på Rigshospitalet, før også han og hans familie i januar  \r\n\r\n kunne vende tilbage til Makedonien.  \r\n\r\n</P>  \r\n\r\n<P class=\"Tekst\">  \r\n\r\n Men tirsdag eftermiddag var [K2]s gæstfrihed sluppet op. Efter  \r\n\r\n en diskussion om penge forlod hun sin lejlighed, klagede sin nød til [K1] og  \r\n\r\n vendte efter nogle timer tilbage med [K1]s far og Antvorskovhallens  \r\n\r\n cafeteria-bestyrer  \r\n\r\n som udsmidere.  \r\n\r\n</P>  \r\n\r\n<P class=\"Tekst\"><B>DROPPET PÅ P-PLADS  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n Janev-familien ejer ikke en klink og afviste derfor, ifølge  \r\n\r\n Vladimir Evkovski, et tilbud om at blive kørt på hotel. I stedet bad de om at  \r\n\r\n blive kørt til København, hvor Vladimir Evkovski tilbød dem at bo i sin  \r\n\r\n lejlighed. Han ringede også til Ekstra Bladet.  \r\n\r\n</P>  \r\n\r\n<P class=\"Tekst\">  \r\n\r\n Da håndboldklubbens udsmidere hørte det, skulle de ikke nyde  \r\n\r\n noget af at aflevere den makedonske familie på vennens adresse. I stedet blev  \r\n\r\n den ulykkelige familie klokken 23 sat af på en parkeringsplads i Gentofte og  \r\n\r\n befordret det sidste stykke i en taxa.  \r\n\r\n</P>  \r\n\r\n<P class=\"Tekst\">  \r\n\r\n - [K1]s opførsel er oprørende, og hendes to håndlangere græd  \r\n\r\n under bilturen til København. Det er da i orden, at [K2] ønsker at leve i  \r\n\r\n fred,  \r\n\r\n men det retfærdiggør ikke, at man sætter en sygdomsramt familie med et lille  \r\n\r\n barn på gaden med to timers varsel. Håndboldklubben og [K1] pådrog sig et  \r\n\r\n ansvar, da hun inviterede Janev-familien til Danmark. Nu løber hun fra det,  \r\n\r\n siger Vladimir Evkovski til Ekstra Bladet.  \r\n\r\n</P>  \r\n\r\n<P class=\"Tekst\">  \r\n\r\n Den ene af udsmiderne, Flemming Schubert, nægter at kommentere  \r\n\r\n de dramatiske begivenheder tirsdag aften. Det samme gælder [K2].  \r\n\r\n</P>  \r\n\r\n<P class=\"Tekst\">  \r\n\r\n - Det er privat. Jeg har ingen kommentar, siger hun til Ekstra  \r\n\r\n Bladet.&#148;  \r\n\r\n</P>  \r\n\r\n<P class=\"Tekst\">  \r\n\r\n Artiklen var ledsaget af et billede af familien Janev, der står  \r\n\r\n på en vej med deres ejendele i plastikposer. I teksten til billedet hed det:  \r\n\r\n &#148;Sat af på p-plads sent om aftenen&#148; og &#148;Vlado med sin kone og  \r\n\r\n deres syv-årige  \r\n\r\n søn. Vlado er kræftsyg og er netop blevet smidt på porten af [K1]&#148;. To  \r\n\r\n andre  \r\n\r\n billeder af [K1] og hendes far var ledsaget af teksten &#148;[K1] satte sin  \r\n\r\n far og  \r\n\r\n Antvorskovhallens cafeterie-bestyrer til at agere udsmidere&#148; og &#148;-  \r\n\r\n I har to  \r\n\r\n timer til at pakke, sagde far Keld til den makedonske familie&#148;.  \r\n\r\n</P>  \r\n\r\n<P class=\"Tekst\">  \r\n\r\n I en artikel med overskriften &#148;  \r\n\r\n<B>  \r\n\r\n FORMAND: HVAD ER PROBLEMET?  \r\n\r\n</B>  \r\n\r\n &#148; hed det:  \r\n\r\n</P>  \r\n\r\n<P class=\"Tekst\">  \r\n\r\n &#148;- Vi har hverken forpligtet os over for Janev-familien eller  \r\n\r\n garanteret for deres ophold over for de danske myndigheder, siger formanden  \r\n\r\n for  \r\n\r\n Slagelse Forenede Håndboldklubber, Bjarne Stenbæk, til Ekstra Bladet.  \r\n\r\n</P>  \r\n\r\n<P class=\"Tekst\">  \r\n\r\n Han kan ikke se noget galt i udsmidningen fra [K2]s lejlighed  \r\n\r\n tirsdag aften.  \r\n\r\n</P>  \r\n\r\n<P class=\"Tekst\"><B>ALT ER FINT  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n - Når man er gæst i et hjem og bliver bedt om at forlade det, så  \r\n\r\n må man altså ud. Og [K2] havde &#150; forgæves &#150; bedt familien om at  \r\n\r\n flytte. Men  \r\n\r\n hvad er problemet? Familien er jo ikke sat på gaden, men flyttet til en ny  \r\n\r\n adresse i København. Så alt burde jo være fint.  \r\n\r\n</P>  \r\n\r\n<P class=\"Tekst\">  \r\n\r\n Selv om håndboldklubben ikke skulle være juridisk forpligtet  \r\n\r\n over for Janev-familien, har klubben i det mindste  \r\n\r\n<I>  \r\n\r\n følt  \r\n\r\n</I>  \r\n\r\n sig forpligtet.  \r\n\r\n</P>  \r\n\r\n<P class=\"Tekst\"><B>TILBØD FLY  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n Da Vlado Janev skulle i gang med sin kemo-kur på Rigshospitalet,  \r\n\r\n garanterede håndboldklubbens læge for betalingen. Det oplyser Janev gennem  \r\n\r\n vennen Vladimir Evkovski, som tirsdag aften åbnede sit hjem for familien.  \r\n\r\n</P>  \r\n\r\n<P class=\"Tekst\">  \r\n\r\n Klubbens pligt-  \r\n\r\n<I>  \r\n\r\n følelse  \r\n\r\n</I>  \r\n\r\n gik så langt, at man, ifølge Bjarne Stenbæk, efter udsmidningen både tilbød  \r\n\r\n at  \r\n\r\n betale for hotelværelser og fly hjem til Makedonien.  \r\n\r\n</P>  \r\n\r\n<P class=\"Tekst\">  \r\n\r\n - Vore tilbud blev afvist. Familien ønskede blot at blive kørt  \r\n\r\n til vennen i København.  \r\n\r\n</P>  \r\n\r\n<P class=\"Tekst\"><B>BLODTRANSFUSION  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n Det tilbageviser Janev-familien.  \r\n\r\n</P>  \r\n\r\n<P class=\"Tekst\">  \r\n\r\n - Der var hverken tale om gratis hotel eller fly. Men når de nu  \r\n\r\n absolut skulle smides ud, ønskede familien at blive kørt ind til mig i  \r\n\r\n København, fordi manden næste dag skulle stille til en stor blodtransfusion  \r\n\r\n på  \r\n\r\n Rigshospitalet, siger Vladimir Evkovski.&#148;  \r\n\r\n</P>  \r\n\r\n<P class=\"Tekst\">  \r\n\r\n Den 12. december 2003 bragte Ekstra Bladet en leder med  \r\n\r\n overskriften &#148;  \r\n\r\n<B>  \r\n\r\n FUCK ANSTÆNDIGHEDEN  \r\n\r\n</B>  \r\n\r\n &#148;,  \r\n\r\n hvori det hed:  \r\n\r\n</P>  \r\n\r\n<P class=\"Tekst\">  \r\n\r\n &#148;  \r\n\r\n<B>  \r\n\r\n[K1]  \r\n\r\n</B>  \r\n\r\n var en  \r\n\r\n gudbenådet håndboldspiller. Muligvis den bedste kvindelige håndboldspiller,  \r\n\r\n Danmark  \r\n\r\n nogen sinde har haft. Hun har givet os utallige store håndboldoplevelser.  \r\n\r\n</P>  \r\n\r\n<P class=\"Tekst\">  \r\n\r\n[K1] er tilsyneladende også en meget dygtig håndboldtræner.  \r\n\r\n Hendes resultater med Slagelses kvindehåndboldhold kunne i hvert fald tyde på  \r\n\r\n det.  \r\n\r\n</P>  \r\n\r\n<P class=\"Tekst\">  \r\n\r\n Men [K1] er ikke noget stort menneske.  \r\n\r\n</P>  \r\n\r\n<P class=\"Tekst\"><B>[K1]  \r\n\r\n</B>  \r\n\r\n satte tirsdag  \r\n\r\n aften i denne uge en kræftsyg mand, hans kone og parrets syvårige søn på  \r\n\r\n gaden.  \r\n\r\n Familien fik to timer til at pakke.  \r\n\r\n</P>  \r\n\r\n<P class=\"Tekst\">  \r\n\r\n Den ulykkelige familie kommer fra Makedonien, og den er rent  \r\n\r\n faktisk inviteret til Danmark af Slagelse Forenede Håndboldklubber. Den  \r\n\r\n kendsgerning forhindrede imidlertid hverken [K1] eller klubben i at handle  \r\n\r\n med  \r\n\r\n en isnende brutalitet, da familien pludselig var til ulejlighed for en af  \r\n\r\n[K1]s  \r\n\r\n spillere.  \r\n\r\n</P>  \r\n\r\n<P class=\"Tekst\">  \r\n\r\n Reaktionen var hurtig, uanstændig og ubarmhjertig. Familien kom  \r\n\r\n ud.  \r\n\r\n</P>  \r\n\r\n<P class=\"Tekst\"><B>[K1]  \r\n\r\n</B>  \r\n\r\n er aldrig sen  \r\n\r\n til at erklære, at hun er et offer for janteloven. Desværre har hun ikke  \r\n\r\n fattet  \r\n\r\n det mindste af den lov, som Aksel Sandemose formulerede.  \r\n\r\n</P>  \r\n\r\n<P class=\"Tekst\">  \r\n\r\n Den lov skildrer et samfund, hvor der ikke er plads til  \r\n\r\n forskelligheder. Hvor mennesker med særlige talenter ikke får lov til at  \r\n\r\n udfolde deres evner, og hvor de, der vover at rage op, får kappet hovedet af,  \r\n\r\n så de kommer på niveau med alle andre.  \r\n\r\n</P>  \r\n\r\n<P class=\"Tekst\"><B>[K1]  \r\n\r\n</B>  \r\n\r\n er sikkert et  \r\n\r\n geni på sit felt. Hun rager op.  \r\n\r\n</P>  \r\n\r\n<P class=\"Tekst\">  \r\n\r\n Blot er hun på ingen måde offer for janteloven. Hun har lykkeligvis  \r\n\r\n haft rig lejlighed til at udfolde sine unikke evner, og hun har det stadig.  \r\n\r\n</P>  \r\n\r\n<P class=\"Tekst\">  \r\n\r\n Men [K1] mener åbenbart, at hun med sit iøjnefaldende talent og  \r\n\r\n med janteloven som skjold har ret til at se stort på al anstændighed.  \r\n\r\n</P>  \r\n\r\n<P class=\"Tekst\">  \r\n\r\n Som om andre ikke rigtig tæller, fordi de ikke er genier som hende.  \r\n\r\n</P>  \r\n\r\n<P class=\"Tekst\">  \r\n\r\n Det er en grov forvridning af janteloven. Vi har før set [K1]  \r\n\r\n vise almindelig anstændighed med fuckfingeren &#150; men vi har aldrig  \r\n\r\n oplevet hende  \r\n\r\n gøre det med en sådan brutalitet som nu.&#148;  \r\n\r\n</P>  \r\n\r\n<P class=\"Tekst\">  \r\n\r\n I en artikel i bladet med overskriften &#148;  \r\n\r\n<B>  \r\n\r\n SKRÆPPENDE [K1] SMED OS UD  \r\n\r\n</B>  \r\n\r\n &#148; og underrubrikken &#148;  \r\n\r\n<B>  \r\n\r\n Kræftramt børnefamilie: Hun deltog personligt  \r\n\r\n</B>  \r\n\r\n &#148; hed det:  \r\n\r\n</P>  \r\n\r\n<P class=\"Tekst\">  \r\n\r\n &#148;[K1] deltog personligt, da en kræftramt makedonsk børnefamilie  \r\n\r\n i tirsdags med kort varsel blev sat på gaden fra deres logi i Slagelse.  \r\n\r\n</P>  \r\n\r\n<P class=\"Tekst\">  \r\n\r\n - [K1] stod neden for trappen og skræppede op på sin sædvanlige  \r\n\r\n facon. Vi så hende ikke, men hørte hende tydeligt, mens hendes far Keld  \r\n\r\n Andersen  \r\n\r\n og Flemming Schubert fra Antvorskovhallen blev sendt op til os i lejligheden  \r\n\r\n på  \r\n\r\n første sal og krævede, at vi skulle være ude i løbet af 15 minutter. Vi  \r\n\r\n håbede,  \r\n\r\n hun selv ville komme op, så vi kunne få en forklaring, siger Janev Vlado og  \r\n\r\n hans kone Hermina til Ekstra Bladet. De to mænd indså, at Janev-familien ikke  \r\n\r\n kunne nå at pakke så hurtigt, forlod stedet og kom tilbage efter en times tid  \r\n\r\n &#150;  \r\n\r\n denne gang uden [K1].  \r\n\r\n</P>  \r\n\r\n<P class=\"Tekst\"><B>POSER OG KUFFERTER  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n Med tøj og madvarer pakket ned i kufferter og bæreposer blev Vlado  \r\n\r\n Janev, 38, Hermina, 27, og deres chokerede søn, Kristijan på syv år, i bil  \r\n\r\n kørt  \r\n\r\n til København, hvor vennen Vladimir Evkovski ville åbne sit hjem for dem.  \r\n\r\n</P>  \r\n\r\n<P class=\"Tekst\">  \r\n\r\n Da Keld Andersen og Flemming Schubert undervejs erfarede, at der  \r\n\r\n var blevet ringet til Ekstra Bladet, valgte de blot at sætte den ulykkelige  \r\n\r\n familie  \r\n\r\n af på en parkeringsplads i Gentofte. Klokken var elleve om aftenen, og det  \r\n\r\n var  \r\n\r\n bidende koldt.  \r\n\r\n</P>  \r\n\r\n<P class=\"Tekst\">  \r\n\r\n Janev-familiens ven og tolk Vladimir Nielsen var blevet  \r\n\r\n alarmeret og nåede lige at fange de to udsmidere, inden de kørte deres vej  \r\n\r\n igen.  \r\n\r\n</P>  \r\n\r\n<P class=\"Tekst\">  \r\n\r\n Både Slagelse FH og [K1] nægter at udtale sig, men betegner i en  \r\n\r\n pressemeddelelse Ekstra Bladets fremstilling af sagen i går som &#148;urigtig  \r\n\r\n i form  \r\n\r\n og indhold&#148;.&#148;  \r\n\r\n</P>  \r\n\r\n<P class=\"Tekst\">  \r\n\r\n Artiklen var ledsaget af et billede af [K1] med teksten &#148;- [K1]  \r\n\r\n stod neden for trappen og skræppede på sin sædvanlige facon. Vi håbede, hun  \r\n\r\n selv ville komme op, så vi kunne få en forklaring, siger den udsmidte  \r\n\r\n familie&#148;.  \r\n\r\n</P>  \r\n\r\n<P class=\"Tekst\">  \r\n\r\n I en artikel med overskriften &#148;  \r\n\r\n<B>  \r\n\r\n[K1] LÅSTE SIG INDE  \r\n\r\n</B>  \r\n\r\n &#148; bragt samme dag hed det:  \r\n\r\n</P>  \r\n\r\n<P class=\"Tekst\">  \r\n\r\n &#148;[K1] låste sig i aftes inde i Antvorskovhallen sammen med sine  \r\n\r\n spillere.  \r\n\r\n</P>  \r\n\r\n<P class=\"Tekst\">  \r\n\r\n Som før en vigtig landskamp hersede hun med de danske mestre bag  \r\n\r\n nedrullede gardiner.  \r\n\r\n</P>  \r\n\r\n<P class=\"Tekst\">  \r\n\r\n - Træningen er lukket i aften, bedyrede en mand bestemt, da  \r\n\r\n Ekstra Bladet forsøgte at få kontakt til træneren.  \r\n\r\n</P>  \r\n\r\n<P class=\"Tekst\">  \r\n\r\n<I>  \r\n\r\n - Vi vil blot tale med [K1]?  \r\n\r\n</I>  \r\n\r\n</P>  \r\n\r\n<P class=\"Tekst\">  \r\n\r\n - Hun har ingen kommentarer, svarede manden.  \r\n\r\n</P>  \r\n\r\n<P class=\"Tekst\">  \r\n\r\n<I>  \r\n\r\n - Hun ved jo ikke, at vi  \r\n\r\n er her?  \r\n\r\n</I>  \r\n\r\n</P>  \r\n\r\n<P class=\"Tekst\">  \r\n\r\n - Jo, det ved hun godt.  \r\n\r\n</P>  \r\n\r\n<P class=\"Tekst\">  \r\n\r\n Manden lod sig til sidst overtale til at spørge [K1] og hendes  \r\n\r\n far Keld Andersen, om de ville tale med Ekstra Bladet.  \r\n\r\n</P>  \r\n\r\n<P class=\"Tekst\">  \r\n\r\n Lidt senere kom han tilbage med besked om, at ingen havde noget  \r\n\r\n at sige.&#148;  \r\n\r\n</P>  \r\n\r\n<P class=\"Tekst\">  \r\n\r\n[K1] og [K2] har anført, at oplysningen om, at [K1] smed den  \r\n\r\n makedonske familie ud, er forkert. Uagtet at Ekstra Bladet korrekt har  \r\n\r\n gengivet, at det var Keld Andersen og Flemming Schubert, der bad familien om  \r\n\r\n at  \r\n\r\n flytte, er der i omtalen givet det indtryk, at det var på [K1]s opfordring.  \r\n\r\n Eksempelvis har bladet henvist til Keld Andersen og Flemming Schubert som  \r\n\r\n[K1]s  \r\n\r\n udsmidere og håndlangere. [K1] var ikke i lejligheden eller på  \r\n\r\n trappeopgangen,  \r\n\r\n men opholdt sig i en bil under hele forløbet. Bladet har undladt at  \r\n\r\n verificere  \r\n\r\n de bragte oplysninger, og punkt A.1 i de vejledende regler for god presseskik  \r\n\r\n er således overtrådt. Det forhold, at [K1] er en offentlig person, kan ikke  \r\n\r\n berettige den urigtige og vildledende omtale.  \r\n\r\n</P>  \r\n\r\n<P class=\"Tekst\">  \r\n\r\n Klagerne har videre anført, at Ekstra Bladet burde have udvist  \r\n\r\n større kildekritik over for oplysningerne fra den makedonske familie, henset  \r\n\r\n til at bladet var bekendt med, at historien udsprang af en alvorlig  \r\n\r\n uoverensstemmelse mellem [K2] og familien. Punkt A.2 er derfor overtrådt.  \r\n\r\n</P>  \r\n\r\n<P class=\"Tekst\">  \r\n\r\n Klagerne har yderligere anført, at den urigtige fremstilling af [K1]  \r\n\r\n som brutal udsmider er stærkt krænkende og agtelsesforringende. Bladet burde  \r\n\r\n have forelagt hende oplysningerne om hendes påståede rolle ved familiens  \r\n\r\n fraflytning. Det ændrer ikke herved, at journalisten den 10. december 2003  \r\n\r\n var  \r\n\r\n i kontakt med formanden for Slagelse FH, Bjarne Stenbæk. Samtalen drejede sig  \r\n\r\n ikke om [K1]s rolle ved familiens fraflytning, men om klubbens relationer til  \r\n\r\n familien. Bjarne Stenbæk var telefonisk i kontakt med blandt andet [K1] for  \r\n\r\n at  \r\n\r\n få oplysninger om kontrakten mellem klubben og [K2]. Punkt A.3 er derfor  \r\n\r\n overtrådt.  \r\n\r\n</P>  \r\n\r\n<P class=\"Tekst\">  \r\n\r\n Klagerne har videre anført, at forsiden og overskrifterne giver  \r\n\r\n det klare indtryk, at det var [K1], der personligt smed familien på gaden.  \r\n\r\n Der  \r\n\r\n er ikke dækning for denne påstand i artiklerne. Punkt A.6 er derfor  \r\n\r\n overtrådt.  \r\n\r\n</P>  \r\n\r\n<P class=\"Tekst\">  \r\n\r\n Klagerne har yderligere anført, at omtalen af den makedonske  \r\n\r\n families fraflytning angår et forhold, der henhører under privatlivets fred,  \r\n\r\n og  \r\n\r\n der er ingen almen interesse, der kan begrunde offentlig omtale. Punkt B.1 er  \r\n\r\n derfor overtrådt.  \r\n\r\n</P>  \r\n\r\n<P class=\"Tekst\">  \r\n\r\n Klagerne har endelig anført, at offentliggørelsen af billedet af  \r\n\r\n den makedonske familie er i strid med god presseskik, idet der herved  \r\n\r\n formidles  \r\n\r\n det urigtige indtryk, at familien blev efterladt på gaden det pågældende  \r\n\r\n sted.  \r\n\r\n</P>  \r\n\r\n<P class=\"Tekst\">  \r\n\r\n Ekstra Bladet har anført, at klageskrivelsen bekræfter  \r\n\r\n oplysningerne i reportagen om, at [K1] personligt deltog i udsmidningen af  \r\n\r\n den  \r\n\r\n makedonske familie. [K1] tog opstilling ved trappen til lejligheden og råbte  \r\n\r\n ubehageligheder til familien, mens hun lod sin far og Flemming Schubert gøre  \r\n\r\n det grove arbejde med at få smidt familien ud af [K2]s lejlighed. Bladet har  \r\n\r\n henvist til erklæring af 18. december 2003 fra Vlado og Hermina Janev.  \r\n\r\n</P>  \r\n\r\n<P class=\"Tekst\">  \r\n\r\n Bladet har videre anført, at  \r\n\r\n formanden for Slagelse FH, Bjarne Stenbæk, i tre-fire telefonsamtaler med  \r\n\r\n journalisten den 10. december 2003 i næsten alle detaljer bekræftede de  \r\n\r\n bragte  \r\n\r\n oplysninger. Hver gang han var i tvivl om en detalje afbrød han samtalen,  \r\n\r\n konfererede med [K1] og ringede op igen. På enkelte punkter, hvor han og [K1]  \r\n\r\n havde afvigende synspunkter, blev Bjarne Stenbæks kommentarer bragt. Bjarne  \r\n\r\n Stenbæk oplyste i telefonsamtalen med journalisten, at han og [K1] havde  \r\n\r\n besluttet, at han skulle svare på vegne af hende og klubben i sagen. Bladet  \r\n\r\n forsøgte endvidere den 11. december 2003 ved personligt fremmøde i  \r\n\r\n Antvorskovhallen at få [K1]s kommentarer til sagen, men hun ønskede ikke at  \r\n\r\n udtale sig. Kravet om kontradiktion er søgt opfyldt ved kontakt til sagens  \r\n\r\n implicerede, hvoraf dog kun de citerede har benyttet sig af muligheden.  \r\n\r\n</P>  \r\n\r\n<P class=\"Tekst\">  \r\n\r\n Bladet har yderligere anført, at det var berettiget at bringe  \r\n\r\n omtalen af [K1], idet hun er en offentlig person og rollemodel for mange unge  \r\n\r\n mennesker. Sagen viser, at der er uoverensstemmelse mellem [K1]s offentlige  \r\n\r\n udtalelser om, hvorledes andre mennesker bør opføre sig, og hendes faktiske  \r\n\r\n handlinger,  \r\n\r\n og omtalen var derfor berettiget.  \r\n\r\n</P>  \r\n\r\n<P class=\"Tekst\">  \r\n\r\n Bladet har endelig anført, at billedet af familien Janev synligt  \r\n\r\n for enhver er taget ved en befærdet vej, og det kan derfor ikke stamme fra en  \r\n\r\n øde parkeringsplads.  \r\n\r\n</P>  \r\n\r\n<P class=\"Tekst\">  \r\n\r\n I sagens behandling har følgende nævnsmedlemmer deltaget: Niels  \r\n\r\n Grubbe, David Trads, Kaare R. Skou og Kirsten Dyregaard.  \r\n\r\n</P>  \r\n\r\n<P class=\"Tekst\"><B>Pressenævnet udtaler:  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n Familien Janev blev inviteret til Danmark af Slagelse FH, og  \r\n\r\n ifølge de oplysninger, der forelå for Ekstra Bladet, skulle træneren for  \r\n\r\n Slagelse FH, [K1], have spillet en aktiv rolle ved familiens fraflytning.  \r\n\r\n Herefter finder Pressenævnet, at der er knyttet en almen interesse til  \r\n\r\n omtalen  \r\n\r\n af sagen, og Ekstra Bladet har derfor ikke handlet i strid med god presseskik  \r\n\r\n ved at omtale sagen.  \r\n\r\n</P>  \r\n\r\n<P class=\"Tekst\">  \r\n\r\n Udsagnene på forsiden, i overskrifterne, i lederen og i  \r\n\r\n artiklerne må forstås således, at [K1] personlig skulle have sat familien  \r\n\r\n Janev  \r\n\r\n ud af [K2]s lejlighed. Nævnet finder ikke, at der er belæg for denne påstand,  \r\n\r\n som er agtelsesforringende i forhold til [K1]. Forsiderubrikken med teksten  \r\n\r\n &#148;Brutal besked: I har to timer til at pakke&#148; fremstår, som om [K1]  \r\n\r\n skulle have  \r\n\r\n udtalt dette til familien Janev, hvilket der ikke er dækning for i artiklens  \r\n\r\n tekst. Således som forsiderubrikken fremstår, er den krænkende i forhold til  \r\n\r\n[K1],  \r\n\r\n hvorved bemærkes, at den ikke er sandsynliggjort. Navnlig på grund af  \r\n\r\n oplysningernes krænkende og agtelsesforringende karakter finder nævnet, at  \r\n\r\n Ekstra Bladet groft har handlet i strid med god presseskik, og nævnet udtaler  \r\n\r\n sin alvorlige kritik.  \r\n\r\n</P>  \r\n\r\n<P class=\"Tekst\">  \r\n\r\n Der er af sagens parter afgivet modstridende forklaringer om,  \r\n\r\n hvilke oplysninger Ekstra Bladets journalist den 10. december 2003 telefonisk  \r\n\r\n forelagde for formanden for Slagelse FH, Bjarne Stenbæk, og om Bjarne Stenbæk  \r\n\r\n udtalte  \r\n\r\n sig på vegne af [K1]. Der er ikke mulighed for yderligere bevisførelse herom  \r\n\r\n for nævnet, og nævnet kan ikke afgøre, om det er [K1]s eller Ekstra Bladets  \r\n\r\n fremstilling, der er rigtig. Nævnet kan derfor ikke konstatere, at Ekstra  \r\n\r\n Bladet  \r\n\r\n ikke i tilstrækkeligt omfang har efterprøvet oplysningerne i forhold til  \r\n\r\n[K1].  \r\n\r\n Nævnet lægger efter sagens oplysninger til grund, at bladet i forhold til  \r\n\r\n artiklen den 12. december 2003 forgæves forsøgte at forelægge [K1] artiklens  \r\n\r\n oplysninger.  \r\n\r\n</P>  \r\n\r\n<P class=\"Tekst\">  \r\n\r\n Nævnet finder ikke grundlag for at konstatere, at Ekstra Bladet  \r\n\r\n ikke har udvist tilstrækkelig kritik over for sine nyhedskilder, og finder  \r\n\r\n ikke, at Ekstra Bladet har handlet i strid med god presseskik ved at  \r\n\r\n offentliggøre billedet af familien Janev.  \r\n\r\n</P>  \r\n\r\n<P class=\"Tekst\">  \r\n\r\n I medfør af medieansvarslovens § 49 pålægger Pressenævnet  \r\n\r\n herefter den ansvarshavende redaktør af Ekstra Bladet at offentliggøre  \r\n\r\n følgende:  \r\n\r\n</P>  \r\n\r\n<P class=\"Tekst\" align=\"center\" style='text-align:center'>  \r\n\r\n<I>  \r\n\r\n &#148;  \r\n\r\n<B>  \r\n\r\n Kendelse fra Pressenævnet:  \r\n\r\n</B>  \r\n\r\n</I>  \r\n\r\n</P>  \r\n\r\n<P class=\"Tekst\">  \r\n\r\n<I>  \r\n\r\n Den 11. og 12. december  \r\n\r\n 2003 bragte Ekstra Bladet på forsiden, i overskrifter, i en leder og i  \r\n\r\n artikler  \r\n\r\n en omtale af, at en kræftsyg mand og hans familie var blevet sat på gaden af  \r\n\r\n håndboldklubben Slagelse FH&#146;s træner, [K1]. Dette skulle være sket,  \r\n\r\n efter at  \r\n\r\n håndboldspilleren [K2], i hvis lejlighed familien boede, forgæves havde bedt  \r\n\r\n familien om at flytte.  \r\n\r\n</I>  \r\n\r\n</P>  \r\n\r\n<P class=\"Tekst\">  \r\n\r\n<I>  \r\n\r\n[K1] og [K2] har klaget  \r\n\r\n til Pressenævnet, idet de finder, at god presseskik er tilsidesat.  \r\n\r\n</I>  \r\n\r\n</P>  \r\n\r\n<P class=\"Tekst\">  \r\n\r\n<I>  \r\n\r\n<U>  \r\n\r\n Pressenævnet udtaler:</U>  \r\n\r\n</I>  \r\n\r\n</P>  \r\n\r\n<P class=\"Tekst\">  \r\n\r\n<I>  \r\n\r\n Udsagnene på forsiden, i  \r\n\r\n overskrifterne, i lederen og i artiklerne må forstås således, at [K1]  \r\n\r\n personlig  \r\n\r\n skulle have sat familien Janev ud af [K2]s lejlighed. Nævnet finder ikke, at  \r\n\r\n der er belæg for denne påstand, som er agtelsesforringende i forhold til  \r\n\r\n[K1].  \r\n\r\n Forsiderubrikken med teksten &#148;Brutal besked: I har to timer til at  \r\n\r\n pakke&#148;  \r\n\r\n fremstår, som om [K1] skulle have udtalt dette til familien Janev, hvilket  \r\n\r\n der  \r\n\r\n ikke er dækning for i artiklens tekst. Således som forsiderubrikken fremstår,  \r\n\r\n er den krænkende i forhold til [K1], hvorved bemærkes, at den ikke er  \r\n\r\n sandsynliggjort.  \r\n\r\n Navnlig på grund af oplysningernes krænkende og agtelsesforringende karakter  \r\n\r\n finder nævnet, at Ekstra Bladet groft har handlet i strid med god presseskik,  \r\n\r\n og nævnet udtaler sin alvorlige kritik.  \r\n\r\n</I>  \r\n\r\n</P>  \r\n\r\n<P class=\"Tekst\" align=\"center\" style='text-align:center'>  \r\n\r\n<I>  \r\n\r\n København, den 18. maj 2004.  \r\n\r\n</I>  \r\n\r\n</P>  \r\n\r\n<P class=\"Tekst\" align=\"center\" style='text-align:center'>  \r\n\r\n<I>  \r\n\r\n Niels Grubbe, David Trads, Kaare R. Skou og Kirsten Dyregaard.&#148;  \r\n\r\n</I>  \r\n\r\n</P>  \r\n\r\n<P class=\"Tekst\">  \r\n\r\n Afgjort den 18. maj 2004.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/12/2004"
        },
        {
            "displayName": "Accession",
            "displayValue": "W20040972025"
        },
        {
            "displayName": "Entydig dokumentidentifikation",
            "displayValue": "AA002734"
        },
        {
            "displayName": "Dato for indlæggelse",
            "displayValue": "29/12/2004"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9720"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Dato for underskrift",
            "displayValue": "18/05/2004"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2004-6-3"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}