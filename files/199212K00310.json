{
    "id": 111527,
    "title": "1992 LSF 310   FORSLAG TIL LOV OM ÆNDRING AF LOV OM BESKATNING TIL KOMMUNERNE AF FASTE   EJENDOMME (LOFT OVER GRUNDSKYLDPROMILLEN FOR LANDBRUGS- OG LIGNENDE   EJENDOMME) ",
    "documentTypeId": "400",
    "isSagsforlobPeriodValid": false,
    "shortName": "1992/1 LSF 310",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 310 </P>  \r\n\r\n<P></P>  \r\n\r\n<P>Forslag til Lov om ændring af lov om beskatning til kommunerne af faste  \r\n\r\n ejendomme (Loft over grundskyldpromillen for landbrugs- og lignende  \r\n\r\n ejendomme) </P>  \r\n\r\n<P></P>  \r\n\r\n<P>Fremsat af ministeren () </P>  \r\n\r\n<P></P>  \r\n\r\n<P>den 19. maj 1993 </P>  \r\n\r\n<P></P>  \r\n\r\n<P>Vedtaget ved tredjebehandling den 23. juni 1993 </P>  \r\n\r\n<P></P>  \r\n\r\n<P><a href=\"document.aspx?accn=A19930046030\"> Lov nr. 460 af 30/06/1993</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om beskatning til kommunerne af faste ejendomme, jf.  \r\n\r\n lovbekendtgørelse nr. 808 af 4. december 1990, som ændret senest ved § 1 i  \r\n\r\n lov nr. 260 af 6. maj 1993, affattes <I>§ 2, stk. 3-5</I> , således: </P>  \r\n\r\n<P>&#187; <I>Stk. 3.</I> I kommuner, hvor grundskyldpromillen for skatteårene  \r\n\r\n 1994-96 er fastsat til mere end 15, opkræves den kommunale grundskyld for det  \r\n\r\n eller de pågældende skatteår dog med 15 promille af ejendomme, som på  \r\n\r\n tidspunktet for den vurdering, der lægges til grund for skatteberegningen, må  \r\n\r\n anses for benyttet til landbrug, gartneri, frugtplantage eller planteskole,  \r\n\r\n jf. § 33, stk. 1, i vurderingsloven. Ved anvendelsen af bestemmelsen i 1.  \r\n\r\n pkt. i Københavns og Frederiksberg Kommuner lægges den promille, der er  \r\n\r\n fastsat for amtskommunal grundskyld, til de 15 promille, der er nævnt i 1.  \r\n\r\n pkt. </P>  \r\n\r\n<P> <I>Stk. 4.</I> Statskassen yder for skatteårene 1994-96 et særligt  \r\n\r\n tilskud til de kommuner, der er omfattet af reglerne i stk. 3. Tilskuddet til  \r\n\r\n den enkelte kommune skal svare til det beløb, hvormed grundskylden til  \r\n\r\n kommunen for det pågældende skatteår er nedsat af de ejendomme, der er nævnt  \r\n\r\n i stk. 3. </P>  \r\n\r\n<P> <I>Stk. 5.</I> Landbrugsministeren fastsætter de nærmere regler om  \r\n\r\n udbetaling af særlige tilskud efter stk. 4.&#171; </P>  \r\n\r\n<P> <B>§ 2</B>  </P>  \r\n\r\n<P>Indenrigsministeren fastsætter tidspunktet for lovens ikrafttræden. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om beskatning til kommunerne af faste ejendomme, jf.  \r\n\r\n lovbekendtgørelse nr. 808 af 4. december 1990, som ændret senest ved § 1 i  \r\n\r\n lov nr. 260 af 6. maj 1993, affattes <I>§ 2, stk. 3-5</I> , således: </P>  \r\n\r\n<P>&#187; <I>Stk. 3.</I> I kommuner, hvor grundskyldpromillen for skatteårene  \r\n\r\n 1994-1996 er fastsat til mere end 15, opkræves den kommunale grundskyld for  \r\n\r\n det eller de pågældende skatteår dog med 15 promille af ejendomme, som på  \r\n\r\n tidspunktet for den vurdering, der lægges til grund for skatteberegningen, må  \r\n\r\n anses for benyttet til landbrug, gartneri, frugtplantage eller planteskole,  \r\n\r\n jf. § 33, stk. 1, i vurderingsloven. Ved anvendelsen af bestemmelsen i 1.  \r\n\r\n punktum i Københavns og Frederiksberg kommuner lægges den promille, der er  \r\n\r\n fastsat for amtskommunal grundskyld, til de 15 promille, der er nævnt i 1.  \r\n\r\n punktum. </P>  \r\n\r\n<P> <I>Stk. 4.</I> Statskassen yder for skatteårene 1994-1996 et særligt  \r\n\r\n tilskud til de kommuner, der er omfattet af reglerne i stk. 3. Tilskuddet til  \r\n\r\n den enkelte kommune skal svare til det beløb, hvormed grundskylden til  \r\n\r\n kommunen for det pågældende skatteår er nedsat af de ejendomme, der er nævnt  \r\n\r\n i stk. 3. </P>  \r\n\r\n<P> <I>Stk. 5.</I> Landbrugsministeren fastsætter de nærmere regler om  \r\n\r\n udbetaling af særlige tilskud efter stk. 4.&#171; </P>  \r\n\r\n<P> <B>§ 2</B>  </P>  \r\n\r\n<P>Indenrigsministeren fastsætter tidspunktet for lovens ikrafttræden. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>I aftale mellem landbrugsministeren og Landbrugsrådet, De Danske  \r\n\r\n Landboforeninger og Dansk Familielandbrug om visse landbrugspolitiske  \r\n\r\n spørgsmål foråret 1993 hedder det (aftalens punkt 9): &#187;Regeringen vil  \r\n\r\n foreslå en nedsættelse af loftet for den kommunale grundskyldpromille fra 24  \r\n\r\n til 15 for ejendomme, der anvendes til landbrug, gartneri, planteskole eller  \r\n\r\n frugtplantage med virkning for perioden 1994 til 1996.&#171; </P>  \r\n\r\n<P>Nærværende lovforslag er en udmøntning af dette punkt i aftalen. </P>  \r\n\r\n<P>Lovforslaget skal notificeres for EF-Kommissionen. </P>  \r\n\r\n<P> <I>Bemærkninger til forslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Der foreslås en ny affattelse af § 2, stk. 3-5, i den kommunale  \r\n\r\n ejendomsskattelov. Det indebærer, at gældende lovs § 2, stk. 3-5, samtidig  \r\n\r\n ophæves. Disse bestemmelser er nogle overgangsregler, som ikke længere har  \r\n\r\n betydning. </P>  \r\n\r\n<P>Reglerne knytter sig til den over- og undergrænse for den kommunale  \r\n\r\n grundskyldpromille (6 og 24 promille), der er fastsat i lovens § 2, stk. 2.  \r\n\r\n</P>  \r\n\r\n<P>Ved indførelsen af denne regel, jf. lov nr. 312 af 4. juni 1986,  \r\n\r\n fastsattes i ejendomsskattelovens § 2, stk. 3-5, nogle overgangsregler,  \r\n\r\n hvorefter kommuner, hvis grundskyldpromille for 1986 lå uden for dette  \r\n\r\n interval, fik mulighed for at tilpasse grundskyldpromillen til de nye grænser  \r\n\r\n over nogle år. </P>  \r\n\r\n<P>Da alle kommuners grundskyldpromille nu er bragt inden for grænserne på 6  \r\n\r\n og 24 promille, har overgangsreglerne ikke længere betydning og foreslås  \r\n\r\n derfor ophævet. </P>  \r\n\r\n<P>Den foreslåede nye § 2, stk. 3, i den kommunale ejendomsskattelov knytter  \r\n\r\n sig ligeledes til den gældende lovs § 2, stk. 2, der fastlægger rammerne for  \r\n\r\n fastsættelse af den kommunale grundskyldpromille. Ifølge den nævnte  \r\n\r\n bestemmelse skal grundskyldpromillen i en kommune som nævnt udgøre mindst 6  \r\n\r\n og højst 24, i Københavns og Frederiksberg kommuner dog med tillæg af den for  \r\n\r\n amtskommunal grundskyld fastsatte promille. </P>  \r\n\r\n<P>Ud over den generelle overgrænse på 24 for den kommunale  \r\n\r\n grundskyldpromille indføres der med den foreslåede § 2, stk. 3, med virkning  \r\n\r\n for skatteårene 1994-1996 en særlig overgrænse for en vis gruppe ejendomme.  \r\n\r\n</P>  \r\n\r\n<P>Det drejer sig om ejendomme der ved vurderingen er anset for benyttet til  \r\n\r\n landbrug, gartneri, frugtplantage eller planteskole. </P>  \r\n\r\n<P>Indførelsen af den særlige overgrænse indebærer således, at kommuner, der  \r\n\r\n for et eller flere af skatteårene 1994-1996 fastsætter en generel  \r\n\r\n grundskyldpromille på mere end 15, for det eller de pågældende skatteår skal  \r\n\r\n opkræve grundskylden af de nævnte ejendomme med 15 promille. </P>  \r\n\r\n<P>Den foreslåede særlige overgrænse vedrører alene den kommunale grundskyld.  \r\n\r\n Der sker således ingen ændring i de gældende regler om den amtskommunale  \r\n\r\n grundskyldpromille. Denne er ifølge den kommunale ejendomsskattelovs § 5  \r\n\r\n fastsat til 10 promille for alle amtskommuner. Denne regel omfatter også  \r\n\r\n landbrugs- og lignende ejendomme. </P>  \r\n\r\n<P>I det foreslåede § 2, stk. 3, 2. punktum, i den kommunale  \r\n\r\n ejendomsskattelov er det præciseret, at overgrænsen på 15 promille for så  \r\n\r\n vidt angår Københavns og Frederiksberg kommuner skal forhøjes med den  \r\n\r\n amtskommunale grundskyldpromille, dvs. at overgrænsen er 25 promille i disse  \r\n\r\n to kommuner. Dette skyldes de to kommuners status som både primær- og  \r\n\r\n amtskommuner. </P>  \r\n\r\n<P>Til belysning af betydningen af 15 promille-grænsen for den kommunale  \r\n\r\n grundskyld kan det oplyses ,at der for 1993 er 35 kommuner, der har fastsat  \r\n\r\n en grundskyldpromille på mere end 15. </P>  \r\n\r\n<P>Hvis den særlige 15 promille-grænse havde været gældende for 1993, ville  \r\n\r\n det have betydet et samlet provenutab af grundskyld for disse kommuner på ca.  \r\n\r\n 25 mio. kr. </P>  \r\n\r\n<P>Det provenutab, nedsættelsen af den kommunale grundskyld for landbrugs- og  \r\n\r\n lignende ejendomme medfører for kommunerne, foreslås kompenseret over  \r\n\r\n statskassen (Landbrugsministeriet). </P>  \r\n\r\n<P>Det sker ved, at de kommuner, der i årene 1994-1996 bliver omfattet af den  \r\n\r\n særlige 15 promille-grænse, får udbetalt et særligt tilskud, der svarer til  \r\n\r\n det beløb, hvormed grundskylden til kommunen af landbrugs- og lignende  \r\n\r\n ejendomme, skal nedsættes i de enkelte år, jf. den foreslåede affattelse af  \r\n\r\n den kommunale ejendomsskattelovs § 2, stk. 4. </P>  \r\n\r\n<P>Opgørelsen af tilskuddene for det enkelte år skal ske på grundlag af de  \r\n\r\n aktuelle kommunale grundskyldpromiller og afgiftspligtige grundværdier for  \r\n\r\n landbrugs- og lignende ejendomme. Det samlede tilskudsbeløb for det enkelte  \r\n\r\n år vil således kunne overstige det nævnte samlede kommunale provenutab på ca.  \r\n\r\n 25 mio. kr., som er opgjort på grundlag af forholdene i 1993. </P>  \r\n\r\n<P>Ifølge det foreslåede § 2, stk. 5, fastsætter landbrugsministeren de  \r\n\r\n nærmere regler om udbetalingen af de særlige tilskud til kommunerne. </P>  \r\n\r\n<P> <I>Til § 2</I>  </P>  \r\n\r\n<P>Da lovforslaget skal notificeres for EF-Kommissionen, foreslås det, at  \r\n\r\n indenrigsministeren fastsætter tidspunktet for lovens ikrafttræden. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P> <B>§ 1</B>  </P>  \r\n\r\n<P>I lov om beskatning til kommunerne af faste ejendomme, jf.  \r\n\r\n lovbekendtgørelse nr. 808 af 4. december 1990, som ændret senest ved § 1 i  \r\n\r\n lov nr. 260 af 6. maj 1993, affattes <I>§ 2, stk. 3-5</I> , således: </P>  \r\n\r\n<P>&#187; <I>Stk. 3.</I> I kommuner, hvor grundskyldpromillen for skatteårene  \r\n\r\n 1994-1996 er fastsat til mere end 15, opkræves den kommunale grundskyld for  \r\n\r\n det eller de pågældende skatteår dog med 15 promille af ejendomme, som på  \r\n\r\n tidspunktet for den vurdering, der lægges til grund for skatteberegningen, må  \r\n\r\n anses for benyttet til landbrug, gartneri, frugtplantage eller planteskole,  \r\n\r\n jf. § 33, stk. 1, i vurderingsloven. Ved anvendelsen af bestemmelsen i 1.  \r\n\r\n punktum i Københavns og Frederiksberg kommuner lægges den promille, der er  \r\n\r\n fastsat for amtskommunal grundskyld, til de 15 promille, der er nævnt i 1.  \r\n\r\n punktum. </P>  \r\n\r\n<P> <I>Stk. 4.</I> Statskassen yder for skatteårene 1994-1996 et særligt  \r\n\r\n tilskud til de kommuner, der er omfattet af reglerne i stk. 3. Tilskuddet til  \r\n\r\n den enkelte kommune skal svare til det beløb, hvormed grundskylden til  \r\n\r\n kommunen for det pågældende skatteår er nedsat af de ejendomme, der er nævnt  \r\n\r\n i stk. 3. </P>  \r\n\r\n<P> <I>Stk. 5.</I> Landbrugsministeren fastsætter de nærmere regler om  \r\n\r\n udbetaling af særlige tilskud efter stk. 4.&#171; </P>  \r\n\r\n<P> <B>§ 2.</B> Kommunalbestyrelsen i primærkommuner fastsætter i forbindelse  \r\n\r\n med den endelige vedtagelse af kommunens årsbudget grundskyldpromillen, der  \r\n\r\n skal angive forholdet mellem det beløb,der skal udskrives som kommunal  \r\n\r\n grundskyld, og summen af de afgiftspligtige grundværdier, således som disse  \r\n\r\n er opgjort på tidspunktet for budgettets vedtagelse, jf. § 1, stk. 2. </P>  \r\n\r\n<P> <I>Stk. 2.</I> Grundskyldpromillen i en kommune skal udgøre mindst 6 og  \r\n\r\n højst 24, i Københavns og Frederiksberg kommuner dog med tillæg af den for  \r\n\r\n amtskommunal grundskyld fastsatte promille. </P>  \r\n\r\n<P> <I>Stk. 3.</I> En kommune, der for indkomståret 1986 har fastsat en  \r\n\r\n grundskyldpromille, der overstiger den i stk. 2, angivne maksimumsgrænse med  \r\n\r\n mere end 6 promille, eller som ligger under den i stk. 2 angivne  \r\n\r\n minimumsgrænse, kan i de efterfølgende indkomstår fravige de i stk. 2 angivne  \r\n\r\n grænser, idet der dog fra og med indkomståret 1987 skal ske en tilnærmelse  \r\n\r\n til de anførte grænser med mindst 2 promille pr. indkomstår. </P>  \r\n\r\n<P> <I>Stk. 4.</I> En kommune, der i medfør af stk. 3 fra og med indkomståret  \r\n\r\n 1987 fastsætter en højere grundskyldpromille end det i stk. 2 angivne  \r\n\r\n maksimum, skal dog for ejendomme eller dele af ejendomme, der anvendes til  \r\n\r\n beboelse, anvende den grundskyldpromille, der svarer til det i stk. 2 angivne  \r\n\r\n maksimum. </P>  \r\n\r\n<P> <I>Stk. 5.</I> Kommuner, der for indkomståret 1986 har fastsat en  \r\n\r\n grundskyldpromille, der overstiger den i stk. 2 angivne maksimumsgrænse med 6  \r\n\r\n promille eller derunder, kan dog uanset bestemmelserne i stk. 4 i de  \r\n\r\n efterfølgende indkomstår fastsætte en grundskyldpromille, der giver et  \r\n\r\n provenu svarende til det foregående års grundskyldprovenu.  \r\n\r\n Grundskyldpromillen må dog ikke overstige det foregående års promille og skal  \r\n\r\n senest i skatteåret 1991 være inden for de i stk. 2 angivne grænser. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/07/1993"
        },
        {
            "displayName": "Accession",
            "displayValue": "199212K00310"
        },
        {
            "displayName": "Entydig dokumentidentifikation",
            "displayValue": "CL007093"
        },
        {
            "displayName": "Dato for førstegangsindlæggelse",
            "displayValue": "02/07/1993"
        },
        {
            "displayName": "Dato for indlæggelse",
            "displayValue": "02/07/1993"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "310"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}