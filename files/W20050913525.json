{
    "id": 2054,
    "title": "Kendelse fra Pressenævnet i sag 2004-6-105/106",
    "documentTypeId": "240",
    "isSagsforlobPeriodValid": true,
    "shortName": "KEN nr 9135 af 09/02/2005",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<B>  \r\n\r\n Resumé  \r\n\r\n<BR>  \r\n\r\n</B>  \r\n\r\n Klager &#150; en forening &#150; klagede over et indslag i TV-stationen og en  \r\n\r\n artikel  \r\n\r\n på DR Online.  \r\n\r\n</P>  \r\n\r\n<P class=\"Resume\">  \r\n\r\n I  \r\n\r\n indslaget og i artiklen rettede den svenske justitsminister, en generel  \r\n\r\n kritik  \r\n\r\n af 24-årsreglen i den danske udlændingelov, efter at den danske  \r\n\r\n integrationsminister, havde udtrykt bekymring over, at de svenske  \r\n\r\n familiesammenføringsregler var langt lempeligere end de danske regler.  \r\n\r\n</P>  \r\n\r\n<P class=\"Resume\">  \r\n\r\n Pressenævnet  \r\n\r\n fandt, at hverken klager eller foreningens medlemmer var omtalt i indslaget  \r\n\r\n og  \r\n\r\n i artiklen på en sådan måde, at foreningen havde retlig interesse i at klage  \r\n\r\n til Pressenævnet. Nævnet afviste herefter klagen.  \r\n\r\n<B>  \r\n\r\n<BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Kendelse  \r\n\r\n fra Pressenævnet i sag 2004-6-105/106  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\">  \r\n\r\n Dokumentations- og rådgivningscenteret om racediskrimination  \r\n\r\n (DRC) har på vegne af Ægteskab uden Grænser, Sverige, klaget til Pressenævnet  \r\n\r\n over et indslag i Danmarks Radio og en artikel på DR Online den 30. august  \r\n\r\n 2004, idet man finder, at god presseskik er tilsidesat. Man har endvidere  \r\n\r\n klaget over, at Danmarks Radio har afvist at bringe et genmæle.  \r\n\r\n</P>  \r\n\r\n<P class=\"Tekst\">  \r\n\r\n I indslaget, der blev bragt i TV-avisen, hed det:  \r\n\r\n</P>  \r\n\r\n<P class=\"Tekst\"><B>Studievært  \r\n\r\n</B>  \r\n\r\n : &#148;Sveriges  \r\n\r\n justitsminister retter en udsædvanlig hård kritik mod den danske 24-årsregel.  \r\n\r\n Den er diskriminerende og har alene til formål at bremse indvandring i  \r\n\r\n Danmark,  \r\n\r\n siger den svenske regering.  \r\n\r\n</P>  \r\n\r\n<P class=\"Tekst\"><B>Speak  \r\n\r\n</B>  \r\n\r\n :  \r\n\r\n Justitsministerens hårde udfald er svar til integrationsminister Bertel  \r\n\r\n Haarder. Den danske minister er bekymret over, at de svenske  \r\n\r\n familiesammenføringsregler  \r\n\r\n er langt lempeligere end de danske.  \r\n\r\n</P>  \r\n\r\n<P class=\"Tekst\"><B>Interviewer  \r\n\r\n</B>  \r\n\r\n : Hvad er  \r\n\r\n dit svar?  \r\n\r\n</P>  \r\n\r\n<P class=\"Tekst\"><B>Justitsminister Thomas  \r\n\r\n Boström  \r\n\r\n</B>  \r\n\r\n : At vi ikke vil indføre samme diskriminerende 24-årsregel. Vi vil  \r\n\r\n ikke have en formynderisk stat i Sverige, hvor 23-årige ikke selv må  \r\n\r\n bestemme,  \r\n\r\n om de skal gifte sig.  \r\n\r\n</P>  \r\n\r\n<P class=\"Tekst\"><B>Speak  \r\n\r\n</B>  \r\n\r\n : Så  \r\n\r\n 24-årsreglen får nu Sverige til at anklage Danmark for både formynderi og  \r\n\r\n diskrimination. Og den svenske justitsminister kunne ikke drømme om at bøje  \r\n\r\n lovgivningen i dansk retning. I Sverige er alderskravet kun 18 år.  \r\n\r\n</P>  \r\n\r\n<P class=\"Tekst\"><B>Thomas Boström  \r\n\r\n</B>  \r\n\r\n : Det  \r\n\r\n er ikke den rette vej at indføre diskriminerende lovgivning. Og  \r\n\r\n integrationsministeren  \r\n\r\n ved udmærket godt, at denne lov blev indført for at stoppe flygtninge og  \r\n\r\n indvandrere  \r\n\r\n til Danmark.  \r\n\r\n</P>  \r\n\r\n<P class=\"Tekst\"><B>Integrationsminister  \r\n\r\n Bertel Haarder  \r\n\r\n</B>  \r\n\r\n : Jeg synes, han skal blande sig uden om dansk lovgivning.  \r\n\r\n Jeg beder om, at Sverige er opmærksom på et specielt grænseproblem her ved  \r\n\r\n Øresund, hvor Sverige tilsyneladende bliver brugt til at gennemføre danske  \r\n\r\n tvangsægteskaber, og hvor der benyttes dækadresser i Malmø, som udløser en  \r\n\r\n familiesammenføring, skønt de pågældende slet ikke bor i Sverige.  \r\n\r\n</P>  \r\n\r\n<P class=\"Tekst\"><B>Speak  \r\n\r\n</B>  \r\n\r\n : Nye tal fra  \r\n\r\n Integrationsministeriet og de svenske indvandrermyndigheder viser, at ca. 500  \r\n\r\n danskere med udenlandsk baggrund årligt flytter adresse til Sverige på grund  \r\n\r\n af  \r\n\r\n de stramme danske regler. Men halvdelen af flytningerne er proforma, og der  \r\n\r\n er  \r\n\r\n også eksempler på tvangsægteskaber blandt danskerne i Malmø, viser  \r\n\r\n undersøgelsen.&#148;  \r\n\r\n</P>  \r\n\r\n<P class=\"Tekst\">  \r\n\r\n I en artikel den 30. august 2004 på Danmarks Radios hjemmeside,  \r\n\r\n DR Online, der bar overskriften &#148;  \r\n\r\n<B>  \r\n\r\n Hård  \r\n\r\n svensk kritik af 24-årsregel  \r\n\r\n</B>  \r\n\r\n &#148;, hed det:  \r\n\r\n</P>  \r\n\r\n<P class=\"Tekst\">  \r\n\r\n &#148;Sveriges justitsminister Thomas Bodström vil ikke høre tale om  \r\n\r\n at indføre en 24-årsregel ved familiesammenføringer som i Danmark, selvom  \r\n\r\n 60-80  \r\n\r\n unge nydanskere månedligt flytter til Sverige &#150; tilsyneladende for at  \r\n\r\n blive  \r\n\r\n tvangsgift.  \r\n\r\n</P>  \r\n\r\n<P class=\"Tekst\">  \r\n\r\n Thomas Bodström siger, at Sverige i forvejen har et forbud mod  \r\n\r\n tvang ved ægteskaber og at man nøje undersøger, om folk gifter sig  \r\n\r\n frivilligt.  \r\n\r\n</P>  \r\n\r\n<P class=\"Tekst\">  \r\n\r\n - Danskernes problemer er selvskabte som følge af en diskriminerende  \r\n\r\n lovgivning. Vi agter ikke at følge det danske spor i Sverige, siger Bodström  \r\n\r\n til det svenske nyhedsbureau TT.  \r\n\r\n</P>  \r\n\r\n<P class=\"Tekst\">  \r\n\r\n Problemet med nydanskernes indvandring til Sverige var aldrig  \r\n\r\n opstået, hvis ikke Danmark havde lavet sin 24-års regel, tilføjer han.  \r\n\r\n</P>  \r\n\r\n<P class=\"Tekst\"><B>Bland jer udenom  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n Den svenske kritik preller af på integrationsminister Bertel  \r\n\r\n Haarder.  \r\n\r\n</P>  \r\n\r\n<P class=\"Tekst\">  \r\n\r\n Bertel Haarder siger, at Sverige skal blande sig udenom den  \r\n\r\n danske ægteskabslovgivning.  \r\n\r\n</P>  \r\n\r\n<P class=\"Tekst\">  \r\n\r\n - Jeg beder om, at Sverige er opmærksom på et specielt  \r\n\r\n grænseproblem, hvor Sverige tilsyneladende bliver brugt til at gennemføre  \r\n\r\n danske tvangsægteskaber, og hvor der benyttes dækadresser i Malmø, som  \r\n\r\n udløser  \r\n\r\n en familiesammenføring, skønt de pågældende slet ikke bor i Sverige, siger  \r\n\r\n Bertel Haarder til TV-avisen.  \r\n\r\n</P>  \r\n\r\n<P class=\"Tekst\"><B>Skalkeskjul for  \r\n\r\n tvangsægteskaber  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n Integrationsministeren mener desuden, at det også må være i  \r\n\r\n svenskernes interesse, at Sverige ikke bliver misbrugt som dækadresser og som  \r\n\r\n et skalkeskjul for tvangsægteskaber.  \r\n\r\n</P>  \r\n\r\n<P class=\"Tekst\">  \r\n\r\n - Vi vil gerne have, at de unge selv bestemmer, hvem de skal  \r\n\r\n gifte sig med, og at de får en uddannelse i stedet for tidlige  \r\n\r\n familiearrangementer og tidlige børn. Det er dansk politik, og det har virket  \r\n\r\n præcist, som det skulle, siger Bertel Haarder til TV2/Nyhederne.  \r\n\r\n</P>  \r\n\r\n<P class=\"Tekst\"><B>Flere flytter til Sverige  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n Asylansøgere må ikke indgå ægteskab i Danmark, og hvis en  \r\n\r\n dansker ønsker at gifte sig med en udlænding, skal de begge være fyldt 24 år.  \r\n\r\n</P>  \r\n\r\n<P class=\"Tekst\">  \r\n\r\n Desuden skal danskeren betale et depositum til staten på 50. 000  \r\n\r\n kr. for eventuelle sociale udgifter ved at gifte sig med en udlænding.  \r\n\r\n</P>  \r\n\r\n<P class=\"Tekst\">  \r\n\r\n Stramningen har ført til, at der hver måned flytter mellem 60 og  \r\n\r\n 80 danske statsborgere til Sverige for at blive familiesammenført med en  \r\n\r\n borger  \r\n\r\n fra et ikke-EU-land.  \r\n\r\n</P>  \r\n\r\n<P class=\"Tekst\">  \r\n\r\n Ca. 80 procent har indvandrerbaggrund.&#148;  \r\n\r\n</P>  \r\n\r\n<P class=\"Tekst\">  \r\n\r\n Den 11. september 2004 bragte Danmarks Radio følgende på  \r\n\r\n hjemmesiden:  \r\n\r\n</P>  \r\n\r\n<P class=\"Tekst\">  \r\n\r\n &#148;  \r\n\r\n<B>  \r\n\r\n Berigtigelse  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n I artiklen &#148;Hård svensk kritik af 24-årsregel&#148; fra den 30.  \r\n\r\n august 2004 skriver DR Nyheder Online, at &#148;60-80 unge nydanskere  \r\n\r\n månedligt  \r\n\r\n flytter til Sverige &#150; tilsyneladende for at blive tvangsgift.&#148; Det  \r\n\r\n er ikke  \r\n\r\n korrekt.  \r\n\r\n</P>  \r\n\r\n<P class=\"Tekst\">  \r\n\r\n Nye tal fra det svenske Migrationsverket viser, at mellem 60 og  \r\n\r\n 80 danskere flytter til Sverige hver måned for at blive familiesammenført med  \r\n\r\n en ikke-EU borger. Af disse er ca. 80% danske statsborgere med  \r\n\r\n indvandrerbaggrund. Af de 3000 danskere, der i 2003 søgte om at flytte til  \r\n\r\n Sverige,  \r\n\r\n blev 4 afvist af de svenske myndigheder med den begrundelse, at flytningen  \r\n\r\n skete i forbindelse med et tvangsægteskab.&#148;  \r\n\r\n</P>  \r\n\r\n<P class=\"Tekst\">  \r\n\r\n Der er efterfølgende i artiklen af 30. august 2004 indsat en  \r\n\r\n henvisning til berigtigelsen på DR Online.  \r\n\r\n</P>  \r\n\r\n<P class=\"Tekst\">  \r\n\r\n Ved brev af 2. september 2004 anmodede Dokumentations- og  \r\n\r\n rådgivningscenteret om racediskrimination (DRC) på vegne af Ægteskab uden  \r\n\r\n Grænser, Sverige, Danmarks Radio om et genmæle. Ved brev af 15. september  \r\n\r\n 2004  \r\n\r\n klagede DRC over, at Danmarks Radio havde tilsidesat god presseskik.  \r\n\r\n</P>  \r\n\r\n<P class=\"Tekst\">  \r\n\r\n Ved brev af 16. september 2004 afviste Danmarks Radio at bringe  \r\n\r\n et genmæle og henviste til, at man den 11. september 2004 på DR Online havde  \r\n\r\n bragt en berigtigelse i forhold til en forkert oplysning. Ved brev af 24.  \r\n\r\n september 2004 afviste Danmarks Radio klagen over tilsidesættelse af god  \r\n\r\n presseskik.  \r\n\r\n</P>  \r\n\r\n<P class=\"Tekst\">  \r\n\r\n Foreningen Ægteskab uden Grænser, Sverige, har oplyst, at  \r\n\r\n foreningen er dannet af danskere bosat i Sverige som følge af den danske  \r\n\r\n udlændingelov. Foreningen havde pr. 31. august 2004 45 registrerede  \r\n\r\n medlemmer,  \r\n\r\n der alle er dansk/udenlandske ægtepar. Organisationen fungerer som et talerør  \r\n\r\n over for blandt andet pressen og udgør en klart defineret gruppe, der er  \r\n\r\n blevet  \r\n\r\n krænket af Danmarks Radios nyhedsdækning. Foreningen har retlig interesse i  \r\n\r\n sagen, idet det er foreningens medlemmer, der er omtalt i indslaget og  \r\n\r\n artiklen. At foreningen ikke er omtalt ændrer ikke på det faktum, at  \r\n\r\n foreningen  \r\n\r\n er den eneste i Sverige, der repræsenterer de personer, som indslaget og  \r\n\r\n artiklen omhandler. Som dokumentation for retlig interesse i sagen har  \r\n\r\n foreningen blandt andet henvist til foreningens vedtægter.  \r\n\r\n</P>  \r\n\r\n<P class=\"Tekst\">  \r\n\r\n Foreningen har anført, at sammenkædningen i indslaget og i artiklen  \r\n\r\n om, at dansk/udenlandske par flytter til Sverige, og at de ligger under for  \r\n\r\n tvangsægteskab, er uunderbygget. Sammenkædningen skaber et indtryk af, at  \r\n\r\n alle  \r\n\r\n par, der flytter fra Danmark til Sverige, har indgået tvangsægteskab og bor  \r\n\r\n proforma i Sverige. Berigtigelsen den 11. september 2004 er ikke  \r\n\r\n fyldestgørende, og foreningen har derfor krav på genmæle.  \r\n\r\n</P>  \r\n\r\n<P class=\"Tekst\">  \r\n\r\n Foreningen har videre anført, at Danmarks Radio har tilsidesat  \r\n\r\n punkt A.1, 3 og 4 i de vejledende regler for god presseskik, idet Danmarks  \r\n\r\n Radio ikke har søgt at indhente oplysninger fra de personer, der i indslaget  \r\n\r\n og  \r\n\r\n i artiklen blev angrebet.  \r\n\r\n</P>  \r\n\r\n<P class=\"Tekst\">  \r\n\r\n Danmarks Radio har anført, at hverken foreningen Grænser uden  \r\n\r\n Ægteskab, Sverige, eller dens medlemmer er omtalt i indslaget og artiklen.  \r\n\r\n Foreningen har derfor ikke fornøden retlig interesse i at klage til nævnet,  \r\n\r\n der  \r\n\r\n bør afvise sagen.  \r\n\r\n</P>  \r\n\r\n<P class=\"Tekst\">  \r\n\r\n Danmarks Radio har videre anført, at man har haft en alsidig  \r\n\r\n dækning af sagen, idet man har videregivet synspunkter fra både  \r\n\r\n repræsentanter  \r\n\r\n for de danske og svenske myndigheder. I et indslag den 31. august 2004  \r\n\r\n medvirkede to danskere med indvandrerbaggrund, der var flyttet til Sverige  \r\n\r\n for  \r\n\r\n at kunne gifte sig, og som ikke ønskede at bo proforma. Indslaget nævnte  \r\n\r\n intet  \r\n\r\n om tvangsægteskaber. Indslaget den 30. august var ikke et angreb på navngivne  \r\n\r\n personer, institutioner, organisationer eller på danskere bosat i Sverige  \r\n\r\n generelt. Der er ikke i indslaget bragt faktuelt forkerte oplysninger.  \r\n\r\n</P>  \r\n\r\n<P class=\"Tekst\">  \r\n\r\n Danmarks Radio har oplyst, at der i artiklen på DR Online blev  \r\n\r\n bragt en forkert oplysning, som den 11. september 2004 blev rettet i en  \r\n\r\n berigtigelse på DR Online.  \r\n\r\n</P>  \r\n\r\n<P class=\"Tekst\">  \r\n\r\n I sagens behandling har følgende nævnsmedlemmer deltaget:  \r\n\r\n Lene Pagter Kristensen,  \r\n\r\n Michael Ulveman, Lars Lindskov og Kirsten Dyregaard.  \r\n\r\n</P>  \r\n\r\n<P class=\"Tekst\"><B>Pressenævnet udtaler:  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n Det er en betingelse for at klage til Pressenævnet over et  \r\n\r\n medies tilsidesættelse af god presseskik, at klageren har retlig interesse i  \r\n\r\n det forhold, som der klages over. Det indebærer, at man selv som person,  \r\n\r\n organisation, virksomhed eller lignende skal være omtalt, afbilledet eller på  \r\n\r\n anden måde være identificeret i mediet.  \r\n\r\n</P>  \r\n\r\n<P class=\"Tekst\">  \r\n\r\n Efter medieansvarslovens § 36, stk. 2, kan anmodning om genmæle  \r\n\r\n fremsættes af den, oplysningerne vedrører.  \r\n\r\n</P>  \r\n\r\n<P class=\"Tekst\">  \r\n\r\n I indslaget og i artiklen rettede den svenske justitsminister,  \r\n\r\n Thomas Boström, en generel kritik af 24-årsreglen i den danske udlændingelov,  \r\n\r\n efter at den danske integrationsminister, Bertel Haarder, skulle have udtrykt  \r\n\r\n bekymring over, at de svenske familiesammenføringsregler er langt lempeligere  \r\n\r\n end de danske regler. I artiklen bad Bertel Haarder Sverige være opmærksom på  \r\n\r\n et særligt problem i forhold til danske statsborgeres indgåelse af  \r\n\r\n tvangsægteskaber og benyttelse af proforma-adresser i Sverige.  \r\n\r\n</P>  \r\n\r\n<P class=\"Tekst\">  \r\n\r\n Pressenævnet finder, at hverken foreningen Ægteskab uden  \r\n\r\n Grænser, Sverige, eller foreningens medlemmer er omtalt i indslaget og i  \r\n\r\n artiklen på en sådan måde, at Ægteskab uden Grænser, Sverige, har retlig  \r\n\r\n interesse i at klage til Pressenævnet. Nævnet afviser herefter klagen.  \r\n\r\n</P>  \r\n\r\n<P class=\"Tekst\">  \r\n\r\n Afgjort den 9. februar 2005.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/04/2005"
        },
        {
            "displayName": "Accession",
            "displayValue": "W20050913525"
        },
        {
            "displayName": "Entydig dokumentidentifikation",
            "displayValue": "AA002864"
        },
        {
            "displayName": "Dato for indlæggelse",
            "displayValue": "04/04/2005"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9135"
        },
        {
            "displayName": "År for udstedelse",
            "displayValue": "2005"
        },
        {
            "displayName": "Dato for underskrift",
            "displayValue": "09/02/2005"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2004-6-105 og 106"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}