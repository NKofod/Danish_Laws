{
    "id": 37104,
    "title": "Ejendomsoverskud - blandet anvendelse - kapitalindkomst.(* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18555 af 18/09/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En ejendom blev af ejeren anvendt såvel til erhverv som til egen  \r\n\r\n beboelse. Kun den del af ejendommens overskud, der vedrørte boligdelen, kunne  \r\n\r\n henføres til kapitalindkomst i henhold til personskattelovens § 4, stk. 1,  \r\n\r\n nr. 6. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ejendomsoverskud - blandet anvendelse -  \r\n\r\n kapitalindkomst.(* 1) </H1>  \r\n\r\n<P></P>  \r\n\r\n<P>A klagede over den for 1987 foretagne skatteberegning vedrørende fordeling  \r\n\r\n af ejendomsoverskud på personlig indkomst og kapitalindkomst. </P>  \r\n\r\n<P>Klageren ejede en ejendom, som anvendtes såvel erhvervsmæssigt som til  \r\n\r\n egen beboelse. De stedlige skattemyndigheder havde henført overskuddet  \r\n\r\n vedrørende den erhvervsmssigt anvendte del af ejendommen til klagerens  \r\n\r\n personlige indkomst, medens alene overskuddet vedrørende den til egen  \r\n\r\n beboelse anvendte del af ejendommen var henført til klagerens  \r\n\r\n kapitalindkomst. Dette var sket i medfør af bestemmelsen i personskattelovens  \r\n\r\n § 4, stk. 1, nr. 6, der vedrører &#187;overskud eller underskud af en- eller  \r\n\r\n tofamilieshuse m.v., fritidshuse, ejerlejligheder, grunde o.lign., jf.  \r\n\r\n ligningslovens § 15 A&#171;. </P>  \r\n\r\n<P>De stedlige skattemyndigheder havde som begrundelse for den påklagede  \r\n\r\n skatteberegning henvist til, at personskattelovens § 4, stk. 1, nr. 6,  \r\n\r\n henviser til ligningslovens § 15 A i sin helhed, herunder § 15 A, stk. 5,  \r\n\r\n hvor der henvises til samme lovs § 15 F, som fandt anvendelse på den i sagen  \r\n\r\n omhandlede ejendom. Endvidere havde skattemyndighederne henvist til, at al  \r\n\r\n indkomst, der ikke i personskattelovens § 4 udtrykkelig er henført til  \r\n\r\n kapitalindkomst, må anses for personlig indkomst, jf. samme lovs § 3, stk. 1.  \r\n\r\n</P>  \r\n\r\n<P>Klagerens revisor påstod lagt til grund ved skatteberegningen, at  \r\n\r\n overskuddet af den pågældende ejendom i sin helhed måtte anses for  \r\n\r\n kapitalindkomst. Efter revisorens opfattelse gav personskattelovens § 4, stk.  \r\n\r\n 1, nr. 6, i sig selv intet belæg for at foretage en opdeling som sket i  \r\n\r\n henholdsvis personlig indkomst og kapitalindkomst. Man kunne endvidere ikke  \r\n\r\n gennem en flerleddet analogi via ligningslovens § 15 A til § 15 F komme til  \r\n\r\n den slutning, at den nævnte bestemmelse i personskatteloven skulle hjemle en  \r\n\r\n opdeling af overskuddet. Revisoren fandt derfor, at formuleringen af punkt 11  \r\n\r\n a, nr. 4, i cirkulære nr. 22 af 9. december 1986 var for vidtgående i forhold  \r\n\r\n til, hvad der var dækning for i de pågældende lovbestemmelser. </P>  \r\n\r\n<P>Landsskatteretten var enig med de stedlige skattemyndigheder i, at alene  \r\n\r\n den del af ejendommens overskud, som vedrørte klagerens egen beboelse, kunne  \r\n\r\n anses for kapitalindkomst i medfør af personskattelovens § 4, stk. 1, nr. 6.  \r\n\r\n Retten fandt, at den i den nævnte bestemmelse indeholdte henvisning til  \r\n\r\n ligningslovens § 15 A måtte opfattes som en præcisering af, at det alene var  \r\n\r\n overskud eller underskud af bolig i egen ejendom, der var kapitalindkomst.  \r\n\r\n Den påklagede skatteberegning blev herefter stadfæstet. </P>  \r\n\r\n<P>LV 1989, C 4.2.1. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i Skat 1990, nr. 12, side 977."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19901855525"
        },
        {
            "displayName": "Entydig dokumentidentifikation",
            "displayValue": "CA005039"
        },
        {
            "displayName": "Dato for indlæggelse",
            "displayValue": "28/09/2006"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18555"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "18/09/1990"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1990-4-229."
        },
        {
            "displayName": "Stikord",
            "displayValue": "EJENDOMSOVERSKUD, KAPITALINDKOMST"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}