{
    "id": 128216,
    "title": "Forslag til folketingsbeslutning om pligt for børn under 12 år til at bære cykelhjelm",
    "documentTypeId": "480",
    "isSagsforlobPeriodValid": true,
    "shortName": "2009/1 BSF 55",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 18. november 2009 af Pia Olsen Dyhr (SF), Anne Baastrup (SF), Karina Lorentzen Dehnhardt (SF), Ole Sohn (SF), Lone Dybkjær (RV) og Margrethe Vestager (RV)</p>\r\n      <p class=\"TitelPrefiks1\">Forslag til folketingsbeslutning</p>\r\n      <p class=\"Titel2\">om pligt for børn under 12 år til at bære cykelhjelm</p>\r\n      <p class=\"Tekst\">Folketinget pålægger regeringen i indeværende folketingssamling at fremsætte et lovforslag, der indfører et påbud om at bære cykelhjelm gældende for cyklister i alderen 0-11 år.</p>\r\n      <p class=\"Tekst\">Det foreslås, at børn under 12 år, der ikke har en korrekt fastspændt cykelhjelm, kan stoppes af politiet, men ikke pålægges bøde. Forældre eller andre over 18 år, som har et barn under 12 år som passager på deres cykel, eller som cykler sammen med barnet, kan stoppes og pålægges en bøde.</p>\r\n      <p class=\"Tekst\">Derudover forudsættes det, at påbuddet følges op med informationskampagner, der sigter mod at øge bevidstheden omkring cykelhjelmspligten blandt skolebørn og deres forældre samt øget kontrol med cyklister i den pågældende aldersgruppe med mulighed for at sanktionere forældrene. Derudover foreslås det, at brugen af cykelhjelm fortsat monitoreres, ligesom cykeltrafikarbejdet for den pågældende aldersgruppe skal følges.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV><p class=\"Bemaerkninger\">Bemærkninger til forslaget</p>\r\n      <p class=\"Tekst\">Beslutningsforslaget er en delvis uændret genfremsættelse af beslutningsforslag nr. B 132, folketingsåret 2008-09, Folketingstidende tillæg A side 5200 og 5199 og tillæg B side 1392.</p>\r\n      <p class=\"Tekst\">Undersøgelser viser, at Danmark er det land i Skandinavien, som har den laveste andel cykelhjelmsbrugere blandt cyklister. Med kun 11 pct. cykelhjelmsbrugere er der meget, der bør gøres for at sikre, at flere bruger cykelhjelm i trafikken. I 2007 var der 24 trafikdræbte børn under 15 år, et tal, der er steget siden 2004.</p>\r\n      <p class=\"Tekst\">Den mest udsatte gruppe af trafikanter er uden sammenligning børn. Det er den gruppe, der er mest afhængig af cyklen som transportmiddel, den gruppe, der er mest utrænet med hensyn til at færdes i trafikken, og den gruppe, der er mest skrøbelig i ulykkessituationer.</p>\r\n      <p class=\"Tekst\">Vi ved fra Sverige, Australien, New Zealand, Canada og USA, at det har været muligt at øge brugen af cykelhjelme markant ved at gøre det lovpligtigt at køre med cykelhjelm. Sverige har som flere andre af disse lande indført et påbud alene for børn og unge under 15 år. Dette har medført en stigning i brugen af cykelhjelme fra 40 pct. til 60 pct. for personer under 15 år.</p>\r\n      <p class=\"Tekst\">Der findes på nuværende tidspunkt ikke et entydigt svar på, hvorvidt et påbud fører til en nedgang i cykeltrafikarbejdet. Nogle undersøgelser viser en mindre nedgang i cykelaktivitet efter påbud, ligesom der også findes undersøgelser, der konkluderer, at der ikke har været nogen effekt. Derfor foreslås det også, at cykeltrafikarbejdet monitoreres således, at mulige nedgange i cykelaktivitet kan undersøges.</p>\r\n      <p class=\"Tekst\">Hensigten med dette beslutningsforslag er ikke at øge antallet af cyklister, om end det naturligvis også er afgørende for trængsels- og sundhedsproblemer i Danmark. Hensigten med dette forslag er derimod at gøre det mere sikkert at bruge cyklen. Undersøgelser viser, at over halvdelen af dødsfald og alvorlige hovedskader blandt børn og unge kunne være undgået eller minimeret, hvis alle havde brugt hjelm.</p>\r\n      <p class=\"Tekst\">Et yderligere virkemiddel i forbindelse med oplysningskampagner kunne være, at Rådet for Sikker Trafik for Større Færdselssikkerheds trafikklub for børn ændrer 3-års-pakken til at være en cykelhjelm i stedet for at indeholde en madkasse med Split, bogen »Split på eventyr« og en trafikske.</p><p class=\"SkriftligFremsaettelse\">Skriftlig fremsættelse</p>\r\n      <p class=\"Fremsaetter\"><span class=\"Bold\">Pia Olsen Dyhr </span>(SF):</p>\r\n      <p class=\"Tekst2\">\r\n        <div>Som ordfører for forslagsstillerne tillader jeg mig herved at fremsætte:</div>\r\n      </p>\r\n      <p class=\"ForslagsTitel\">Forslag til folketingsbeslutning om pligt for børn under 12 år til at bære cykelhjelm.</p>\r\n      <p class=\"ForslagsNummer\">(Beslutningsforslag nr. B 55).</p>\r\n      <p class=\"Tekst2\">\r\n        <div>Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</div>\r\n      </p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2009/1 BF 55",
            "stateLabel": "Bortfaldet",
            "references": [
                {
                    "shortName": "2009/1 BSF 55",
                    "title": "Forslag til folketingsbeslutning om pligt for børn under 12 år til at bære cykelhjelm",
                    "presentationName": "Beslutningsforslag som fremsat",
                    "documentTypeId": 480,
                    "documentId": 128216,
                    "eliUri": "/eli/ft/20091BB00055",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20091/beslutningsforslag/b55/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "19/11/2009"
        },
        {
            "displayName": "Accession",
            "displayValue": "20091BB00055"
        },
        {
            "displayName": "Entydig dokumentidentifikation",
            "displayValue": "AX011586"
        },
        {
            "displayName": "Dato for førstegangsindlæggelse",
            "displayValue": "19/11/2009"
        },
        {
            "displayName": "Dato for indlæggelse",
            "displayValue": "19/11/2009"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "55"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}