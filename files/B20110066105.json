{
    "id": 137762,
    "title": "Bekendtgørelse om designuddannelsen ved Det Kongelige Danske Kunstakademis Skoler for Arkitektur, Design og Konservering samt Designskolen Kolding (Bachelor- og kandidatuddannelsen)",
    "documentTypeId": "60",
    "isSagsforlobPeriodValid": true,
    "shortName": "BEK nr 661 af 15/06/2011",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\">\r\n   <a href=\"#K0\">\r\n   </a>   </p>\r\n<p class=\"Indholdsfortegnelse\">\r\n   <a href=\"#B1\">Bilag 1</a>\r\n</p><div class=\"bjelke\">Den fulde tekst</div><p class=\"Titel2\">Bekendtgørelse om designuddannelsen ved Det Kongelige Danske Kunstakademis Skoler for Arkitektur, Design og Konservering samt Designskolen Kolding (Bachelor- og kandidatuddannelsen)</p>\r\n<p class=\"Indledning2\">I medfør af § 10 og § 15, stk. 2 i lov om videregående kunstneriske uddannelsesinstitutioner under Kulturministeriet, jf. lovbekendtgørelse nr. 889 af 21. september 2000, fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Formål og struktur</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Formålet med designuddannelsen er at give den studerende faglig viden, metodisk færdighed og professionel kompetence i designfagets discipliner med henblik på beskæftigelse inden for designområdet, herunder kunsthåndværk.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Designuddannelsen udvikler på et kunstnerisk og videnskabeligt grundlag den studerendes evner for æstetik, innovativ formgivning og problemløsning i en vekslen mellem konkrete, materialenære tilgange og abstrakte, teoretiske tilgange, så den studerende kvalificeres til at løse både konkrete, teoretiske og abstrakte designopgaver.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Kulturministeriet godkender uddannelsesinstitutionens udbud af uddannelsesretninger.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Designuddannelsen omfatter:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> En bacheloruddannelse på 3 år og</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> En kandidatuddannelse på 2 år.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> De anførte uddannelseslængder i stk. 1 angiver det antal studenterårsværk, der skal lægges til grund ved planlægning af uddannelserne. Et årsværk er en fuldtidsstuderendes arbejde i et år.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Et studenterårsværk svarer til 60 point i European Credit Transfer System (ECTS-point).</p>\r\n<p class=\"Stk2\">\r\n   <span class=\"StkNr\" id=\"Par2_Stk4\">Stk. 4.</span> Institutionen kan tilbyde forskeruddannelse i overensstemmelse med Kulturministeriets regler på området.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Bacheloruddannelsen giver ret til at anvende betegnelsen BA. På engelsk: Bachelor of Arts (BA) in Design. Kandidatuddannelsen giver ret til betegnelsen cand.design. På engelsk: Master of Arts (MA) in Design</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Optagelse på bacheloruddannelsen</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Adgangskravet til bacheloruddannelsen er en gymnasial eksamen jf. stk. 2 samt en bestået optagelsesprøve, jf. § 6.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Følgende gymnasiale eksaminer er adgangsgivende:</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num1\">1)</span> Studentereksamen (stx),</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num2\">2)</span> Højere forberedelseseksamen (hf),</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num3\">3)</span> Højere handelseksamen (hhx),</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num4\">4)</span> Højere teknisk eksamen (htx),</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num5\">5)</span> Studiekompetencegivende eksamen i forbindelse med erhvervsuddannelse (eux),</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num6\">6)</span> Færøsk studentereksamen, Grønlands gymnasiale uddannelse (GU-eksamen), færøsk højere forberedelseseksamen, færøsk højere handelseksamen, den erhvervsgymnasiale uddannelse til højere handelseksamen fra Grønland, færøsk højere teknisk eksamen, den erhvervsgymnasiale uddannelse til højere teknisk eksamen fra Grønland og eksamen fra Duborg-Skolen og A.P. Møller Skolen,</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num7\">7)</span> Gymnasiale indslusningskurser for fremmedsprogede (GIF),</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num8\">8)</span> Dansk/Fransk Baccalauréat (DFB), Europæisk Baccalauréat (EB), International Baccalaureate (IB), Option Internationale du Baccalauréat (OIB) og dansk-tysk studentereksamen (DIAP) og</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num9\">9)</span> Udenlandsk eksamen m.v., som kan sidestilles med en dansk gymnasial eksamen eller som Styrelsen for Internationale Uddannelser har vurderet som sammenlignelig med en dansk gymnasial eksamen.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Vurderingen af udenlandske eksaminer, jf. § 4 stk. 2 nr. 9, foretages i henhold til reglerne i lov om vurdering af udenlandske uddannelseskvalifikationer m.v.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Institutionen kan optage ansøgere på bacheloruddannelsen, selvom de i stk. 2 forudsatte adgangskrav ikke er opfyldt, jf. dog stk. 5. Adgangen til optagelsen er betinget af, at ansøgeren efter institutionens nærmere bestemmelse kan dokumentere en egen produktion og/eller studier af særlig kvalitet samt forståelse for tekst og skriftlig fremstilling på niveau med øvrig adgangsgivende eksamen.</p>\r\n<p class=\"Stk2\">\r\n   <span class=\"StkNr\" id=\"Par4_Stk5\">Stk. 5.</span> Institutionen kan i tilfælde af forventet væsentlig adgangsbegrænsning på bacheloruddannelsen bestemme, at betinget optagelse efter stk. 4 ikke kan finde sted. Institutionens beslutning herom skal være offentliggjort på dennes hjemmeside mindst 1 år før beslutningen får virkning, og forinden skal Kulturministeriet være orienteret herom.</p>\r\n<p class=\"Stk2\">\r\n   <span class=\"StkNr\" id=\"Par4_Stk6\">Stk. 6.</span> Institutionen kan kræve, at udenlandske ansøgere eller ansøgere med udenlandsk adgangsgrundlag inden studiestart skal dokumentere kundskaber i dansk på et niveau fastsat af institutionen selv.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Ansøgere, der skal til sygeeksamen, eller ansøgere, der af anden grund ikke har modtaget deres adgangsgivende eksamensbevis ved ansøgningsfristens udløb, skal søge om optagelse inden den ordinære ansøgningsfrists udløb og snarest muligt efter sygeeksamen m.v. indsende eksamensbeviset til institutionen. Disse ansøgere får normalt svar senere end øvrige ansøgere.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Ansøgere, der opfylder adgangskravene efter § 4 eller § 5, skal bestå en optagelsesprøve, som dokumenterer den pågældendes evner og udviklingspotentiale.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Institutionen fastsætter nærmere regler om optagelse i studieordningen. Reglerne skal omfatte:</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk2_Num1\">1)</span> adgangsgrundlag,</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk2_Num2\">2)</span> fremgangsmåde ved ansøgning og optagelse,</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk2_Num3\">3)</span> bedømmelse og</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk2_Num4\">4)</span> dispensations- og klageadgang.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Institutionen offentliggør, hvilke relevante kvalifikationskriterier der vil blive lagt vægt på ved optagelsesprøven. Væsentlige ændringer i kvalifikationskriterierne kan kun foretages med 1 års varsel. Institutionen må ikke anvende alder eller lodtrækning som udvælgelseskriterium.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Kulturministeriet fastsætter institutionens samlede aktivitetstal efter drøftelse med institutionen.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Ministeriet meddeler i forbindelse med den årlige optagelse, om antallet af udenlandske statsborgere skal begrænses til en bestemt procentdel af den samlede optagelseskapacitet. Begrænsningen gælder dog ikke statsborgere fra Den Europæiske Union, ansøgere, som er omfattet af §§ 7 og 8 i udlændingeloven (flygtninge) eller ansøgere fra lande, med hvilke Danmark har indgået anden aftale. Begrænsningen gælder heller ikke statsborgere fra EFTA-lande, som er omfattet af EØS-aftalens bestemmelser om arbejdskraftens frie bevægelighed.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Institutionen fastsætter samtidig med den ordinære optagelse et ekstra antal pladser (ventelistepladser), som kan søges samtidig med ansøgning om optagelse, jf. §§ 10 og 11. Ansøgerne til disse pladser opføres på en prioriteret venteliste efter samme kriterier som ved optagelse.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Ansøgere, der har afsluttet en anden kandidatuddannelse, kan kun optages, hvis der er ledige pladser. Det samme gælder for ansøgere, der 2 gange tidligere har været indskrevet på en videregående uddannelse uden at have erhvervet afsluttende eksamen.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Institutionen kan dispensere fra stk. 1, hvor der foreligger særlige forhold.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Institutionen optager herefter de ansøgere, den finder bedst egnet til optagelse ved anvendelse af de fastsatte kvalifikationskriterier.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Hvis en ansøger, der står på venteliste, jf. § 8, ikke inden for en frist fastsat af institutionen tager imod tilbud om optagelsesplads, bortfalder retten til optagelse. Hvis ansøgeren ikke har fået tilbud om optagelse ved fristens udløb, ændres ventelistepladsen til et tilsagn om optagelse senest det følgende år. Uanset at der er opnået tilsagn om optagelse, skal ansøgeren på ny indsende ansøgning året efter, hvis vedkommende ønsker at gøre brug af tilsagnet.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Optagelse på bacheloruddannelsen er tilsluttet den samlede koordinering af tilmeldings- og optagelsesproceduren ved de videregående uddannelser og følger de regler, der fastsættes af Ministeriet for Videnskab, Teknologi og Udvikling herfor.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Bacheloruddannelsens indhold</span>\r\n</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Bacheloruddannelsen er et afrundet uddannelsesforløb, som giver den studerende grundlag for videre studier på kandidatuddannelsen. Bacheloruddannelsen kan endvidere danne grundlag for udøvelse af erhvervsfunktioner.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Bacheloruddannelsen skal give den studerende grundlæggende kundskaber og indsigt i designfaglig teori og metode og opøve den studerendes færdigheder i at omsætte givne forudsætninger og krav  kunstneriske, teoretiske og praktiske  til innovative designløsninger.</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Bacheloruddannelsen skal:</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk1_Num1\">1)</span> give den studerende grundlæggende viden inden for designområdet og tilgrænsende relevante fagområder,</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk1_Num2\">2)</span> sætte den studerende i stand til at forstå og reflektere over designfagets kunstneriske praksis og metoder, samt relevant videnskabelig teori, og</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk1_Num3\">3)</span> sætte den studerende i stand til at anvende kunstneriske og relevante videnskabelige metoder og redskaber samt vælge og begrunde relevante udtryk og løsningsmodeller.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> Institutionen fastsætter nærmere regler om bacheloruddannelsen i studieordningen, jf. § 31, stk. 2.</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Bacheloruddannelsen afsluttes med et bachelorprojekt svarende til mindst 10 og højst 30 ECTS-point. Projektet skal dokumentere den studerendes evne til at behandle problemstillinger inden for et af designfagets hovedområder.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Den studerendes valg af bachelorprojekt skal godkendes af institutionen, der samtidig fastsætter en afleveringsfrist for projektet.</p>\r\n<p class=\"Stk2\">\r\n   <span class=\"StkNr\" id=\"Par14_Stk3\">Stk. 3.</span> Institutionen fastsætter nærmere regler om bachelorprojektet i studieordningen, jf. § 31, stk. 2, nr. 5.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Optagelse på kandidatuddannelsen</span>\r\n</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Det fastsættes i studieordningen, hvilke danske eller udenlandske uddannelser der giver adgang til at blive optaget på kandidatuddannelsen, herunder hvilke krav til uddannelsens indhold og niveau den studerende skal have opfyldt på den enkelte uddannelse for at kunne optages på kandidatuddannelsen.</p>\r\n<p class=\"Stk2\">\r\n   <span class=\"StkNr\" id=\"Par15_Stk2\">Stk. 2.</span> Institutionen kan anerkende andre uddannelsesforløb som adgangsgivende til kandidatuddannelsen, eventuelt efter nærmere fastsat supplering.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Kandidatuddannelsens indhold</span>\r\n</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Kandidatuddannelsen skal:</p>\r\n<p class=\"Liste1\">\r\n   <span class=\"Liste1Nr\" id=\"Par16_Stk1_Num1\">1)</span> udbygge den studerendes bacheloruddannelse med videregående studier inden for designområdet og tilgrænsende relevante fagområder,</p>\r\n<p class=\"Liste1\">\r\n   <span class=\"Liste1Nr\" id=\"Par16_Stk1_Num2\">2)</span> sætte den studerende i stand til at kunne vurdere og vælge blandt fagområdets kunstneriske metoder og redskaber og videnskabelige teorier samt på et kunstnerisk eller videnskabeligt grundlag opstille nye udtryk og løsningsmodeller og</p>\r\n<p class=\"Liste1\">\r\n   <span class=\"Liste1Nr\" id=\"Par16_Stk1_Num3\">3)</span> kvalificere den studerende til at udføre og deltage i kunstnerisk og videnskabeligt udviklingsarbejde.</p>\r\n<p class=\"Stk2\">\r\n   <span class=\"StkNr\" id=\"Par16_Stk2\">Stk. 2.</span> Institutionen fastsætter nærmere regler om kandidatuddannelsen i studieordningen, jf. § 31, stk. 2.</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17_Stk1\">§ 17.</span> Kandidatuddannelsen afsluttes med et kandidatprojekt, som er et selvstændigt, analytisk projektorienteret og teoretisk studium af en eller flere designfaglige problemstillinger.</p>\r\n<p class=\"Stk2\">\r\n   <span class=\"StkNr\" id=\"Par17_Stk2\">Stk. 2.</span> Kandidatprojektet skal dokumentere den studerendes færdigheder i at anvende kunstneriske og videnskabelige teorier og metoder under arbejdet med et afgrænset designfagligt emne.</p>\r\n<p class=\"Stk2\">\r\n   <span class=\"StkNr\" id=\"Par17_Stk3\">Stk. 3.</span> Kandidatprojektet skal afgrænses således, at det samlede arbejde med projektet kan gennemføres inden for en tidsramme svarende til 30 ECTS-point.</p>\r\n<p class=\"Stk2\">\r\n   <span class=\"StkNr\" id=\"Par17_Stk4\">Stk. 4.</span> Den studerendes valg af kandidatprojekt skal godkendes af institutionen, der samtidig fastsætter en afleveringsfrist for projektet.</p>\r\n<p class=\"Stk2\">\r\n   <span class=\"StkNr\" id=\"Par17_Stk5\">Stk. 5.</span> Institutionen fastsætter nærmere regler om kandidatprojektet i studieordningen, jf. § 31, stk. 2, nr. 5.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Praktik</span>\r\n</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18_Stk1\">§ 18.</span> Elementer af designuddannelsen kan erstattes med gennemførelse af praktik. På bachelor- og kandidatuddannelsen til sammen kan der maksimalt erstattes uddannelseselementer svarende til 30 ECTS-point.</p>\r\n<p class=\"Stk2\">\r\n   <span class=\"StkNr\" id=\"Par18_Stk2\">Stk. 2.</span> Praktikopholdet skal give den studerende et grundlag for at tilrettelægge det videre studieforløb på baggrund af kendskab til praktisk designvirksomhed.</p>\r\n<p class=\"Stk2\">\r\n   <span class=\"StkNr\" id=\"Par18_Stk3\">Stk. 3.</span> Institutionen fastsætter nærmere regler om praktik i studieordningen.</p>\r\n<p class=\"ParagrafGruppeOverskrift\">\r\n   <span id=\"Kap0_X7\">Bedømmelse m.v.</span>\r\n</p>\r\n<p class=\"Paragraf\" id=\"P19\">\r\n   <span class=\"ParagrafNr\" id=\"Par19_Stk1\">§ 19.</span> Ved bedømmelse gives karakterer efter 7-trinsskalaen eller bedømmelsen bestået/ikke bestået, jf. karakterbekendtgørelsen. Bachelor- og kandidatprojekter bedømmes efter 7-trinsskalaen. For undervisningsdeltagelse gives bedømmelsen bestået/ikke bestået. I studieordningen fastsættes regler om, i hvilket omfang den studerende skal have deltaget i undervisningen m.v.</p>\r\n<p class=\"Stk2\">\r\n   <span class=\"StkNr\" id=\"Par19_Stk2\">Stk. 2.</span> Bedømmelsen bestået/ikke bestået kan højst anvendes ved prøver, der dækker 1/3 af uddannelsens ECTS-point. Det gælder dog ikke for meritoverførte prøver.</p>\r\n<p class=\"Stk2\">\r\n   <span class=\"StkNr\" id=\"Par19_Stk3\">Stk. 3.</span> Institutionen fastsætter nærmere regler for bedømmelse i studieordningerne.</p>\r\n<p class=\"Paragraf\" id=\"P20\">\r\n   <span class=\"ParagrafNr\" id=\"Par20_Stk1\">§ 20.</span> Bedømmelserne er enten interne eller eksterne.</p>\r\n<p class=\"Stk2\">\r\n   <span class=\"StkNr\" id=\"Par20_Stk2\">Stk. 2.</span> Ved interne prøver foretages bedømmelsen af en eller flere undervisere (eksaminatorer) udpeget af institutionen.</p>\r\n<p class=\"Stk2\">\r\n   <span class=\"StkNr\" id=\"Par20_Stk3\">Stk. 3.</span> Ved eksterne prøver foretages bedømmelsen af en eksaminator og af en censor beskikket af Kulturministeriet.</p>\r\n<p class=\"Stk2\">\r\n   <span class=\"StkNr\" id=\"Par20_Stk4\">Stk. 4.</span> Mindst 1/3 af en uddannelses samlede ECTS-point skal dokumenteres ved bedømmelser med censorer beskikket af Kulturministeriet. Disse bedømmelser skal dække uddannelsens væsentligste områder, herunder bachelorprojekt og kandidatprojekt.</p>\r\n<p class=\"Paragraf\" id=\"P21\">\r\n   <span class=\"ParagrafNr\" id=\"Par21_Stk1\">§ 21.</span> Den studerende har 3 forsøg til at bestå en bedømmelse.</p>\r\n<p class=\"Stk2\">\r\n   <span class=\"StkNr\" id=\"Par21_Stk2\">Stk. 2.</span> Institutionen kan tillade et fjerde forsøg, hvis der foreligger usædvanlige forhold.</p>\r\n<p class=\"Paragraf\" id=\"P22\">\r\n   <span class=\"ParagrafNr\" id=\"Par22_Stk1\">§ 22.</span> Institutionen kan i forbindelse med bedømmelser tilbyde særlige vilkår til studerende med fysisk eller psykisk funktionsnedsættelse, til studerende med et andet modersmål end dansk og til studerende med tilsvarende vanskeligheder, når institutionen vurderer, at dette er nødvendigt for at ligestille sådanne studerende med andre ved bedømmelsen. Det er en forudsætning, at der med tilbuddet ikke sker en sænkning af bedømmelsesniveauet.</p>\r\n<p class=\"Paragraf\" id=\"P23\">\r\n   <span class=\"ParagrafNr\" id=\"Par23_Stk1\">§ 23.</span> For at kunne fortsætte uddannelsen skal den studerende inden udgangen af 2. semester indstille sig til de bedømmelser, den studerende efter regler fastsat i studieordningen skal deltage i inden udgangen af 2. semester. Disse bedømmelser skal bestås inden udgangen af 4. semester. Institutionen kan dispensere fra bestemmelsen, hvis særlige forhold taler herfor.</p>\r\n<p class=\"Paragraf\" id=\"P24\">\r\n   <span class=\"ParagrafNr\" id=\"Par24_Stk1\">§ 24.</span> Institutionen fastsætter i studieordningen regler for studieaktivitet.</p>\r\n<p class=\"Stk2\">\r\n   <span class=\"StkNr\" id=\"Par24_Stk2\">Stk. 2.</span> Mindstekrav til reglerne er, at den studerende ikke kan fortsætte uddannelsen såfremt studieaktiviteten bedømmes ikke-godkendt 2 semestre i træk eller 3 semestre i alt på bacheloruddannelsen eller kandidatuddannelsen.</p>\r\n<p class=\"Paragraf\" id=\"P25\">\r\n   <span class=\"ParagrafNr\" id=\"Par25_Stk1\">§ 25.</span> En studerende kan ikke fortsætte uddannelsen såfremt:</p>\r\n<p class=\"Liste1\">\r\n   <span class=\"Liste1Nr\" id=\"Par25_Stk1_Num1\">1)</span> der 3 gange er bedømt ikke-bestået ved samme bedømmelse, jf. dog § 21, stk. 2, eller</p>\r\n<p class=\"Liste1\">\r\n   <span class=\"Liste1Nr\" id=\"Par25_Stk1_Num2\">2)</span> den studerendes studieaktivitet bedømmes ikke-godkendt jf. studieordning.</p>\r\n<p class=\"Stk2\">\r\n   <span class=\"StkNr\" id=\"Par25_Stk2\">Stk. 2.</span> Institutionen kan dispensere fra bestemmelsen om studieaktivitet, hvis særlige forhold taler herfor.</p>\r\n<p class=\"Paragraf\" id=\"P26\">\r\n   <span class=\"ParagrafNr\" id=\"Par26_Stk1\">§ 26.</span> 3. og 4. gang en studerende indstiller sig til den samme interne bedømmelse, der alene bedømmes af institutionens undervisere, kan den studerende forlange, at der medvirker censorer, som er beskikket af Kulturministeriet. For hver underviser udpeget af institutionen skal der beskikkes en censor af Kulturministeriet.</p>\r\n<p class=\"ParagrafGruppeOverskrift\">\r\n   <span id=\"Kap0_X8\">Bevis for gennemført uddannelse</span>\r\n</p>\r\n<p class=\"Paragraf\" id=\"P27\">\r\n   <span class=\"ParagrafNr\" id=\"Par27_Stk1\">§ 27.</span> Institutionen udsteder bevis for gennemført bacheloruddannelse og bevis for gennemført kandidatuddannelse. Beviset skal ud over at indeholde oplysninger om indehaverens navn og den udstedende myndighed som minimum angive</p>\r\n<p class=\"Liste1\">\r\n   <span class=\"Liste1Nr\" id=\"Par27_Stk1_Num1\">1)</span> den betegnelse, uddannelsen giver ret til,</p>\r\n<p class=\"Liste1\">\r\n   <span class=\"Liste1Nr\" id=\"Par27_Stk1_Num2\">2)</span> de enkelte uddannelseselementer angivet i ECTS-point,</p>\r\n<p class=\"Liste1\">\r\n   <span class=\"Liste1Nr\" id=\"Par27_Stk1_Num3\">3)</span> de opnåede bedømmelser,</p>\r\n<p class=\"Liste1\">\r\n   <span class=\"Liste1Nr\" id=\"Par27_Stk1_Num4\">4)</span> meritoverførte uddannelseselementer angivet i ECTS-point,</p>\r\n<p class=\"Liste1\">\r\n   <span class=\"Liste1Nr\" id=\"Par27_Stk1_Num5\">5)</span> bedømmelsessproget, hvis bedømmelsesforløbet er foregået på et fremmedsprog bortset fra norsk og svensk og</p>\r\n<p class=\"Liste1\">\r\n   <span class=\"Liste1Nr\" id=\"Par27_Stk1_Num6\">6)</span> uddannelsens betegnelse oversat til engelsk.</p>\r\n<p class=\"Stk2\">\r\n   <span class=\"StkNr\" id=\"Par27_Stk2\">Stk. 2.</span> Den færdiguddannede kan forlange at få sit bevis udfærdiget på engelsk.</p>\r\n<p class=\"Stk2\">\r\n   <span class=\"StkNr\" id=\"Par27_Stk3\">Stk. 3.</span> Som bilag til beviset udsteder institutionen et engelsksproget Diploma Supplement, der i overensstemmelse med den af EU-Kommisionen, Europarådet og UNESCO/CEPES udviklede standardmodel beskriver uddannelsens faglige retning, indhold, niveau og sigte samt giver oplysninger om institutionen og om dennes og uddannelsens placering i det danske uddannelsessystem samt uddannelsens niveau i den danske kvalifikationsramme for livslang læring.</p>\r\n<p class=\"Stk2\">\r\n   <span class=\"StkNr\" id=\"Par27_Stk4\">Stk. 4.</span> Beviset må ikke indeholde oplysninger om særlige vilkår ved bedømmelsen, jf. § 22.</p>\r\n<p class=\"Stk2\">\r\n   <span class=\"StkNr\" id=\"Par27_Stk5\">Stk. 5.</span> Samlet bevis for en uddannelse, der er gennemført ved flere uddannelsesinstitutioner, udstedes af den institution, hvor den studerende sidst har studeret.</p>\r\n<p class=\"Stk2\">\r\n   <span class=\"StkNr\" id=\"Par27_Stk6\">Stk. 6.</span> Til studerende, der forlader uddannelsen uden at have gennemført den, udsteder institutionen på foranledning af den studerende dokumentation for undervisningsdeltagelse og godkendte/beståede dele af uddannelsen angivet i ECTS-point.</p>\r\n<p class=\"Paragraf\" id=\"P28\">\r\n   <span class=\"ParagrafNr\" id=\"Par28_Stk1\">§ 28.</span> Har institutionen godkendt, at beståede uddannelseselementer fra en dansk eller udenlandsk videregående uddannelsesinstitution meritoverføres, overføres bedømmelsen som bestået.</p>\r\n<p class=\"Paragraf\" id=\"P29\">\r\n   <span class=\"ParagrafNr\" id=\"Par29_Stk1\">§ 29.</span> Institutionen skal opbevare de oplysninger, der er nødvendige for at udstede beviser, i 30 år efter eksamens eller prøvens afslutning. Herefter skal oplysningerne afleveres til Statens Arkiver.</p>\r\n<p class=\"ParagrafGruppeOverskrift\">\r\n   <span id=\"Kap0_X9\">Fejl eller mangler ved prøven m.v.</span>\r\n</p>\r\n<p class=\"Paragraf\" id=\"P30\">\r\n   <span class=\"ParagrafNr\" id=\"Par30_Stk1\">§ 30.</span> Bliver institutionen i forbindelse med en prøve opmærksom på fejl og mangler, træffer institutionen, eventuelt efter indhentet udtalelse fra den eller de for prøven ansvarlige, afgørelse om, hvordan fejlen eller manglen kan afhjælpes.</p>\r\n<p class=\"Stk2\">\r\n   <span class=\"StkNr\" id=\"Par30_Stk2\">Stk. 2.</span> Ved fejl eller mangler af særlig alvorlig karakter, eller hvor det må anses for den mest korrekte måde at afhjælpe fejlen eller manglen på, kan institutionen annullere prøven og foranstalte en ekstraordinær omprøve.</p>\r\n<p class=\"Stk2\">\r\n   <span class=\"StkNr\" id=\"Par30_Stk3\">Stk. 3.</span> Ved andre væsentlige fejl og mangler end de i stk. 2 nævnte kan institutionen give tilbud om en ekstraordinær omprøve. Tilbuddet skal i så fald gives til alle studerende, hvis prøve lider af den pågældende fejl eller mangel. En studerende, der har deltaget i den ekstraordinære omprøve, kan vælge at beholde den oprindeligt givne bedømmelse.</p>\r\n<p class=\"ParagrafGruppeOverskrift\">\r\n   <span id=\"Kap0_X10\">Studieordning</span>\r\n</p>\r\n<p class=\"Paragraf\" id=\"P31\">\r\n   <span class=\"ParagrafNr\" id=\"Par31_Stk1\">§ 31.</span> Institutionen fastsætter inden for bekendtgørelsens rammer nærmere regler om bachelor- og kandidatuddannelsens indhold i en studieordning.</p>\r\n<p class=\"Stk2\">\r\n   <span class=\"StkNr\" id=\"Par31_Stk2\">Stk. 2.</span> Studieordningen skal indeholde bestemmelser om:</p>\r\n<p class=\"Liste1\">\r\n   <span class=\"Liste1Nr\" id=\"Par31_Stk2_Num1\">1)</span> adgangskrav og optagelsesprøve,</p>\r\n<p class=\"Liste1\">\r\n   <span class=\"Liste1Nr\" id=\"Par31_Stk2_Num2\">2)</span> mål, indhold og tidsmæssigt omfang af de enkelte opgaver, projekter, kurser og andre uddannelseselementer angivet i ECTS-point,</p>\r\n<p class=\"Liste1\">\r\n   <span class=\"Liste1Nr\" id=\"Par31_Stk2_Num3\">3)</span> adgangskrav til kandidatuddannelsen, jf. § 15,</p>\r\n<p class=\"Liste1\">\r\n   <span class=\"Liste1Nr\" id=\"Par31_Stk2_Num4\">4)</span> en beskrivelse af bachelor- og kandidatforløbet,</p>\r\n<p class=\"Liste1\">\r\n   <span class=\"Liste1Nr\" id=\"Par31_Stk2_Num5\">5)</span> udarbejdelse af projekter og opgaver, herunder bachelorprojekt og kandidatprojekt, jf. § 14 og § 17,</p>\r\n<p class=\"Liste1\">\r\n   <span class=\"Liste1Nr\" id=\"Par31_Stk2_Num6\">6)</span> antallet af prøver og disses placering i uddannelsen,</p>\r\n<p class=\"Liste1\">\r\n   <span class=\"Liste1Nr\" id=\"Par31_Stk2_Num7\">7)</span> undervisnings- og arbejdsformer,</p>\r\n<p class=\"Liste1\">\r\n   <span class=\"Liste1Nr\" id=\"Par31_Stk2_Num8\">8)</span> studieaktivitet,</p>\r\n<p class=\"Liste1\">\r\n   <span class=\"Liste1Nr\" id=\"Par31_Stk2_Num9\">9)</span> merit,</p>\r\n<p class=\"Liste1\">\r\n   <span class=\"Liste1Nr\" id=\"Par31_Stk2_Num10\">10)</span> praktik,</p>\r\n<p class=\"Liste1\">\r\n   <span class=\"Liste1Nr\" id=\"Par31_Stk2_Num11\">11)</span> orlov,</p>\r\n<p class=\"Liste1\">\r\n   <span class=\"Liste1Nr\" id=\"Par31_Stk2_Num12\">12)</span> bortvisning og andre disciplinære foranstaltninger og</p>\r\n<p class=\"Liste1\">\r\n   <span class=\"Liste1Nr\" id=\"Par31_Stk2_Num13\">13)</span> overgangsordning, jf. § 41.</p>\r\n<p class=\"Stk2\">\r\n   <span class=\"StkNr\" id=\"Par31_Stk3\">Stk. 3.</span> Det skal fremgå af studieordningen, at institutionen kan dispensere fra de regler i studieordningen, der alene er fastsat af institutionen selv.</p>\r\n<p class=\"Stk2\">\r\n   <span class=\"StkNr\" id=\"Par31_Stk4\">Stk. 4.</span> Studieordningen og væsentlige ændringer heri træder i kraft ved undervisningsårets begyndelse.</p>\r\n<p class=\"Stk2\">\r\n   <span class=\"StkNr\" id=\"Par31_Stk5\">Stk. 5.</span> Gældende studieordninger skal være offentligt tilgængelige på institutionens hjemmeside.</p>\r\n<p class=\"ParagrafGruppeOverskrift\">\r\n   <span id=\"Kap0_X11\">Orlov</span>\r\n</p>\r\n<p class=\"Paragraf\" id=\"P32\">\r\n   <span class=\"ParagrafNr\" id=\"Par32_Stk1\">§ 32.</span> Studerende kan få orlov efter regler, der fastsættes af institutionen.</p>\r\n<p class=\"Stk2\">\r\n   <span class=\"StkNr\" id=\"Par32_Stk2\">Stk. 2.</span> Orlov kan ikke meddeles, før den studerende har gennemført 1. studieår, jf. dog stk. 3.</p>\r\n<p class=\"Stk2\">\r\n   <span class=\"StkNr\" id=\"Par32_Stk3\">Stk. 3.</span> Ansøgt orlov skal meddeles, hvis den er begrundet i barsel, adoption, dokumenteret sygdom eller kontrakt med forsvaret om udsendelse eller FN-tjeneste.</p>\r\n<p class=\"Stk2\">\r\n   <span class=\"StkNr\" id=\"Par32_Stk4\">Stk. 4.</span> Institutionen kan i særlige tilfælde dispensere fra stk. 2.</p>\r\n<p class=\"ParagrafGruppeOverskrift\">\r\n   <span id=\"Kap0_X12\">Andre bestemmelser</span>\r\n</p>\r\n<p class=\"Paragraf\" id=\"P33\">\r\n   <span class=\"ParagrafNr\" id=\"Par33_Stk1\">§ 33.</span> Godkendte uddannelseselementer ved de institutioner, der udbyder uddannelsen i henhold til denne bekendtgørelse, ækvivalerer tilsvarende uddannelseselementer ved andre institutioner, der udbyder uddannelsen i henhold til denne bekendtgørelse.</p>\r\n<p class=\"Paragraf\" id=\"P34\">\r\n   <span class=\"ParagrafNr\" id=\"Par34_Stk1\">§ 34.</span> Institutionen kan i hvert enkelt tilfælde eller ved almindelige bestemmelser i studieordningen beslutte, at gennemførte uddannelseselementer inden for et fag/fagområde fra andre danske og udenlandske uddannelsesinstitutioner ækvivalerer tilsvarende uddannelseselementer inden for et fag/fagområde ved institutionen (merit). Afgørelsen træffes på grundlag af en faglig vurdering af ækvivalensen mellem de berørte uddannelseselementer.</p>\r\n<p class=\"Stk2\">\r\n   <span class=\"StkNr\" id=\"Par34_Stk2\">Stk. 2.</span> Institutionens afgørelser efter stk. 1, for så vidt angår afslag eller delvis afslag på merit for beståede danske eller udenlandske uddannelseselementer, kan indbringes for Kvalifikationsnævnet efter reglerne i lov om vurdering af udenlandske uddannelseskvalifikationer m.v.</p>\r\n<p class=\"Paragraf\" id=\"P35\">\r\n   <span class=\"ParagrafNr\" id=\"Par35_Stk1\">§ 35.</span> Institutionen kan tilrettelægge uddannelseselementer i samarbejde med andre videregående uddannelsesinstitutioner.</p>\r\n<p class=\"Paragraf\" id=\"P36\">\r\n   <span class=\"ParagrafNr\" id=\"Par36_Stk1\">§ 36.</span> Institutionen kan udbyde efteruddannelse og videreuddannelse inden for institutionens fagområder.</p>\r\n<p class=\"Paragraf\" id=\"P37\">\r\n   <span class=\"ParagrafNr\" id=\"Par37_Stk1\">§ 37.</span> Institutionen har med respekt af den studerendes ophavsrettigheder ejendomsretten til de resultater eller produkter, der fremkommer i forbindelse med en opgaveløsning, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"Par37_Stk2\">Stk. 2.</span> Hvis opgaveforløbet inddrager parter uden for institutionen, herunder virksomheder, institutioner m.v., aftales det mellem institutionen, den studerende og tredjeparten, i hvilket omfang institutionen, den studerende og tredjeparten under respekt af gældende ophavsretlige regler er berettiget til at anvende de resultater, der fremkommer som et led i opgaveforløbet, herunder om eventuelle oplysninger vedrørende tredjepartens forhold, der forekommer i opgaveløsningerne, må offentliggøres.</p>\r\n<p class=\"ParagrafGruppeOverskrift\">\r\n   <span id=\"Kap0_X13\">Dispensation, klageadgang m.v.</span>\r\n</p>\r\n<p class=\"Paragraf\" id=\"P38\">\r\n   <span class=\"ParagrafNr\" id=\"Par38_Stk1\">§ 38.</span> Kulturministeriet kan tillade fravigelse af bekendtgørelsen som led i forsøg. Samtidig fastsættes forsøgets varighed og rapporteringsform.</p>\r\n<p class=\"Stk2\">\r\n   <span class=\"StkNr\" id=\"Par38_Stk2\">Stk. 2.</span> Kulturministeriet kan dispensere fra bekendtgørelsen, når det findes begrundet i usædvanlige forhold.</p>\r\n<p class=\"Paragraf\" id=\"P39\">\r\n   <span class=\"ParagrafNr\" id=\"Par39_Stk1\">§ 39.</span> Klager over institutionens afgørelser i henhold til denne bekendtgørelse indgives til institutionen.</p>\r\n<p class=\"Stk2\">\r\n   <span class=\"StkNr\" id=\"Par39_Stk2\">Stk. 2.</span> Institutionens afgørelse kan, når klagen vedrører retlige spørgsmål om en studerendes forhold, indbringes for Kulturministeriet. Klagen indgives til institutionen, der afgiver en udtalelse, som klageren skal have lejlighed til at kommentere inden for en frist på mindst 1 uge. Institutionen sender herefter klagen til ministeriet vedlagt udtalelsen og klagerens eventuelle kommentarer hertil.</p>\r\n<p class=\"Stk2\">\r\n   <span class=\"StkNr\" id=\"Par39_Stk3\">Stk. 3.</span> Fristen for at indgive klage efter stk. 1 og stk. 2 er 2 uger fra den dag afgørelsen er meddelt klageren.</p>\r\n<p class=\"Stk2\">\r\n   <span class=\"StkNr\" id=\"Par39_Stk4\">Stk. 4.</span> Klager over afgørelser om studieaktivitet, prøver og bedømmelse af bachelorprojekt og kandidatprojekt behandles efter reglerne i bilag 1.</p>\r\n<p class=\"ParagrafGruppeOverskrift\">\r\n   <span id=\"Kap0_X14\">Overgangs- og ikrafttrædelsesbestemmelser</span>\r\n</p>\r\n<p class=\"Paragraf\" id=\"P40\">\r\n   <span class=\"ParagrafNr\" id=\"Par40_Stk1\">§ 40.</span> Bekendtgørelsen træder i kraft den 20. juni 2011 og har virkning for studerende, der påbegynder uddannelsen den 1. september 2011 eller senere.</p>\r\n<p class=\"Stk2\">\r\n   <span class=\"StkNr\" id=\"Par40_Stk2\">Stk. 2.</span> Samtidigt ophæves bekendtgørelse nr. 617 af 27. juni 2003 om designuddannelsen ved Danmarks Designskole og Designskolen Kolding.</p>\r\n<p class=\"Paragraf\" id=\"P41\">\r\n   <span class=\"ParagrafNr\" id=\"Par41_Stk1\">§ 41.</span> Studerende, der på tidspunktet for bekendtgørelsens ikrafttræden er optaget på grunduddannelsen ved en af institutionerne omfattet af bekendtgørelsen og afslutter 3 års studier på designuddannelsen efter de hidtil gældende regler, kan få udstedt et bacheloruddannelsesbevis i overensstemmelse med denne bekendtgørelse. Disse studerende har ret til at påbegynde kandidatuddannelsen fra undervisningsåret 2011/2012. Studerende, der afslutter grunduddannelsen ved sommereksamen 2011 har ret til at få udstedt et bachelorbevis.</p>\r\n<p class=\"Stk2\">\r\n   <span class=\"StkNr\" id=\"Par41_Stk2\">Stk. 2.</span> Studerende, der på tidspunktet for bekendtgørelsens ikrafttræden er optaget på overbygningsuddannelsen ved en af institutionerne og afslutter overbygningsuddannelsen på institutionen efter de hidtil gældende regler, har ret til at få udstedt et kandidatbevis i overensstemmelse med denne bekendtgørelse. Studerende, der afslutter overbygningsuddannelsen ved sommereksamen 2011 har ret til at få udstedt et kandidatbevis.</p>\r\n<p class=\"Paragraf\" id=\"P42\">\r\n   <span class=\"ParagrafNr\" id=\"Par42_Stk1\">§ 42.</span> Institutionen fastsætter nærmere overgangsregler for studerende, der er begyndt designuddannelsen før den 1. september 2011 og afgør, hvornår der sidste gang foretages bedømmelser efter de hidtidige regler.</p>\r\n<p class=\"Stk2\">\r\n   <span class=\"StkNr\" id=\"Par42_Stk2\">Stk. 2.</span> Institutionen fastsætter nærmere regler for optag på kandidatuddannelsen for studerende, der har afsluttet grunduddannelsen efter de hidtil gældende regler.</p><div class=\"Givet\" id=\"Givet\"><p class=\"Givet\" align=\"center\">Kulturministeriet, den 15. juni 2011</p><p class=\"Sign1\" align=\"center\">Per Stig Møller</p><p class=\"Sign2\" align=\"right\">/ Frank Rechendorff Møller</p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Behandling af klager over bedømmelser, jf. § 39, stk. 4</p>\r\n<p class=\"Tekst\">Ved designuddannelserne på Det Kongelige Danske Kunstakademis Skoler for Arkitektur, Design og Konservering, samt ved Designskolen Kolding behandles den studerendes klager over bedømmelser efter følgende regler:</p>\r\n<p class=\"TekstoverskriftVenstre\">I. Behandling af klager over bedømmelse</p>\r\n<p class=\"Tekst\">1. Klager over prøver eller anden bedømmelse, der indgår i eksamen, indgives af den studerende til institutionen. Klagen skal være skriftlig og begrundet. Klagen skal indgives, senest 2 uger efter at resultatet af bedømmelsen er bekendtgjort. Institutionen kan dispensere fra denne frist, hvis usædvanlige forhold begrunder det. Klagen skal være skriftlig og begrundet.</p>\r\n<p class=\"Tekst\">2. Klagen kan bl.a. vedrøre:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> bedømmelsesgrundlaget (den/de stillede opgave(r)),</p>\r\n   <p class=\"Liste1\">\r\n      <span class=\"Liste1Nr\">2)</span> godkendelsen af valget af bacheloruddannelsens bachelorprojekt eller kandidatdannelsens kandidatprojekt,</p>\r\n   <p class=\"Liste1\">\r\n      <span class=\"Liste1Nr\">3)</span> bedømmelsesforløbet og</p>\r\n   <p class=\"Liste1\">\r\n      <span class=\"Liste1Nr\">4)</span> bedømmelsen.</p>\r\n</p>\r\n<p class=\"Tekst\">Hvis klagen vedrører bedømmelsen eller øvrige forhold, der vedrører bedømmerne, forelægger institutionen straks klagen for bedømmerne, der har en frist på 2 uger til at afgive en udtalelse om bedømmelsen m.v. i klagen. Institutionen kan bestemme, at bedømmerne får en længere frist, hvis der foreligger særlige omstændigheder. I beregningen af bedømmernes frist indgår juli måned ikke. Klageren skal have lejlighed til at kommentere bedømmernes udtalelse inden for en frist af mindst 1 uge.</p>\r\n<p class=\"Tekst\">Institutionen træffer afgørelse på grundlag af bedømmernes udtalelse og klagerens kommentarer til udtalelsen.</p>\r\n<p class=\"Tekst\">Bliver institutionen i forbindelse med behandlingen af en klage opmærksom på fejl eller mangler ved en prøve, finder reglerne i § 30 anvendelse.</p>\r\n<p class=\"Tekst\">3. Institutionens afgørelse, der skal være skriftlig og begrundet, kan indeholde</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> tilbud om ny bedømmelse (ombedømmelse), dog ikke ved mundtlige prøver,</p>\r\n   <p class=\"Liste1\">\r\n      <span class=\"Liste1Nr\">2)</span> tilbud om ny prøve (omprøve), eller</p>\r\n   <p class=\"Liste1\">\r\n      <span class=\"Liste1Nr\">3)</span> at klageren ikke får medhold i klagen.</p>\r\n</p>\r\n<p class=\"Tekst\">\r\n   <span class=\"Italic\">Stk. 2.</span> Institutionen skal hurtigst muligt give klageren og bedømmerne, jf. pkt. 1, meddelelse om afgørelsen.</p>\r\n<p class=\"Tekst\">4. Foretages der en ny bedømmelse på grund af mangler i et eller flere af de forhold, som er nævnt i pkt. 2, skal der gennemføres en ny bedømmelse for alle studerende, hvis bedømmelse lider af den samme mangel. Institutionen kan beslutte, at der udpeges nye bedømmere til ombedømmelsen.</p>\r\n<p class=\"Tekst\">5. Klageren skal senest 2 uger efter, at institutionens afgørelse er meddelt klageren, acceptere tilbud om ombedømmelse eller omprøve. Ombedømmelse eller omprøve skal finde sted hurtigst muligt. Hvis eksamensbeviset er udstedt skal institutionen inddrage beviset, indtil bedømmelsen foreligger, og eventuelt udstede et nyt bevis.</p>\r\n<p class=\"Tekst\">Ved ombedømmelse og omprøve udpeges nye eksaminatorer af institutionen og censorer.</p>\r\n<p class=\"Tekst\">Ved ombedømmelse skal bedømmerne have forelagt sagens akter, herunder opgaven, besvarelsen, klagen, de oprindelige bedømmeres udtalelse, klagerens kommentarer og institutionens afgørelse.</p>\r\n<p class=\"Tekst\">Bedømmelsen ved ombedømmelse og omprøve, som kan resultere i en lavere karakter, meddeles til institutionen af bedømmerne. Ved ombedømmelse af skriftlige prøver vedlægger bedømmerne en skriftlig begrundelse for bedømmelsen. Bedømmelsen efter ombedømmelse og omprøve kan ikke indbringes for anden administrativ myndighed.</p>\r\n<p class=\"TekstoverskriftVenstre\">Anke</p>\r\n<p class=\"Tekst\">6. Bedømmernes afgørelse efter pkt. 3, herunder en eventuel ny bedømmelse, kan af klageren indbringes for et ankenævn. Klageren indgiver anken til institutionen. Anken skal være skriftlig og begrundet og være indgivet senest to uger efter, at klageren er blevet gjort bekendt med bedømmernes afgørelse. Institutionen kan dispensere fra denne frist, hvis usædvanlige forhold begrunder det.</p>\r\n<p class=\"Tekst\">7. Ankenævnet nedsættes, når der er behov for det og i øvrigt hurtigst muligt efter indgivelsen af anke. Der kan nedsættes et permanent ankenævn. Nævnet består af 2 censorer, som er beskikket af Kulturministeriet, 1 underviser og 1 studerende inden for den pågældende studieenhed. Kulturministeriet udpeger den ene censor som formand for nævnet. Formanden udpeger den anden censor samt suppleant for denne. Institutionen udpeger underviseren og den studerende samt suppleanter for disse.</p>\r\n<p class=\"Tekst\">8. Ankenævnet er kun beslutningsdygtigt, hvis alle nævnets medlemmer deltager i afgørelsen. Kan der ikke opnås enighed i ankenævnet, træffes der afgørelse ved afstemning. Ved stemmelighed er formandens stemme udslagsgivende.</p>\r\n<p class=\"Tekst\">9. Ankenævnets afgørelse, der skal være skriftlig og begrundet, kan gå ud på</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> tilbud om, at ankenævnet bedømmer prøven, herunder forhøjer eller nedsætter karakteren eller ændrer bedømmelsen Ikke bestået/Bestået og Ikke godkendt/Godkendt til en anden bedømmelse, dog ikke ved mundtlige prøver,</p>\r\n   <p class=\"Liste1\">\r\n      <span class=\"Liste1Nr\">2)</span> tilbud om ny bedømmelse (ombedømmelse) ved nye bedømmere, dog ikke ved mundtlige prøver,</p>\r\n   <p class=\"Liste1\">\r\n      <span class=\"Liste1Nr\">3)</span> tilbud om ny prøve (omprøve) ved nye bedømmere, eller</p>\r\n   <p class=\"Liste1\">\r\n      <span class=\"Liste1Nr\">4)</span> at klageren ikke får medhold i klagen.</p>\r\n</p>\r\n<p class=\"Tekst\">Ombedømmelse og omprøve følger reglerne i pkt. 5, og bedømmelsen kan ikke indbringes for anden administrativ myndighed.</p>\r\n<p class=\"Tekst\">Ankenævnet udpeger nye bedømmere, hvoraf mindst 1 skal være en censor beskikket af Kulturministeriet.</p>\r\n<p class=\"Tekst\">10. Vedtager ankenævnet, at der skal foretages en ny bedømmelse ved nye bedømmere på grund af mangler ved et eller flere af de forhold, der er nævnt i pkt. 1, har afgørelsen virkning for alle studerende, der har fået stillet den samme opgave med samme mangel.</p>\r\n<p class=\"Tekst\">11. Ankenævnets afgørelse kan ikke indbringes for anden administrativ myndighed, jf. dog bekendtgørelsens § 39 om klager over retlige spørgsmål.</p>\r\n<p class=\"Tekst\">12. Ankenævnets afgørelse meddeles institutionen, senest 2 måneder efter at anken er indgivet. Af de 2 måneder indgår juli måned ikke. Kan anken ikke behandles inden for denne frist, skal institutionen hurtigst muligt underrette klageren herom med angivelse af begrundelse herfor og oplysning om, hvornår anken forventes færdigbehandlet.</p>\r\n<p class=\"Tekst\">13. Institutionen giver hurtigst muligt klageren meddelelse om afgørelsen. Ny bedømmelse skal finde sted hurtigst muligt.</p>\r\n<p class=\"Tekst\">14. Studerende kan fortsætte uddannelsen under klage- eller ankesagens behandling, medmindre andet er fastsat i studieordningen.</p>\r\n<p class=\"TekstoverskriftVenstre\">II. Klager over bedømmelse af studieaktivitet, jf. § 24</p>\r\n<p class=\"Tekst\">1. Klage over bedømmelse af den studerendes studieaktivitet indgives til institutionen senest 2 uger efter, at aktivitetserklæringen er bekendtgjort. Institutionen kan dispensere fra tidsfristen, hvis usædvanlige forhold begrunder det. Klagen skal være skriftlig og begrundet. Institutionen forelægger hurtigst muligt klagen for den relevante studieenhed.</p>\r\n<p class=\"Tekst\">2. Studieenhedens undervisere kan</p>\r\n<p>\r\n   <p class=\"Liste1\">\r\n      <span class=\"Liste1Nr\">a)</span> ændre en negativ aktivitetserklæring til en positiv eller</p>\r\n   <p class=\"Liste1\">\r\n      <span class=\"Liste1Nr\">b)</span> afvise klagen.</p>\r\n</p>\r\n<p class=\"Tekst\">3. Senest 2 uger efter at studieenheden har modtaget klagen, skal denne være færdigbehandlet og afgørelsen meddelt institutionen, der hurtigst muligt giver klageren meddelelse om resultatet. Foreligger der omstændigheder, som umuliggør klagens behandling inden for de 2 uger, skal klageren hurtigst muligt underrettes herom med angivelse af hvornår klagen kan forventes færdigbehandlet.</p>\r\n<p class=\"Tekst\">4. I tilfælde af uenighed blandt studieenhedens undervisere træffes afgørelse af et internt klagenævn bestående af rektor eller en af rektor udpeget stedfortræder, studielederen for den pågældende studieenhed og en studenterrepræsentant inden for studieenheden.</p>\r\n<p class=\"Tekst\">5. Klagenævnet er kun beslutningsdygtigt, hvis alle nævnets medlemmer deltager i afgørelsen. Kan der ikke opnås enighed i klagenævnet, træffes der afgørelse ved afstemning. Nævnets afgørelse er endelig.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/06/2011"
        },
        {
            "displayName": "Accession",
            "displayValue": "B20110066105"
        },
        {
            "displayName": "Entydig dokumentidentifikation",
            "displayValue": "AK000829"
        },
        {
            "displayName": "Dato for førstegangsindlæggelse",
            "displayValue": "18/06/2011"
        },
        {
            "displayName": "Dato for indlæggelse",
            "displayValue": "18/06/2011"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "661"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "15/06/2011"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Kulturmin., dok.nr. 860586"
        },
        {
            "displayName": "Stikord",
            "displayValue": "Designer, Designskole, Kolding, Kunstakademi, Uddannelse"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}