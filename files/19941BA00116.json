{
    "id": 106958,
    "title": "1994 BSF 116   FORSLAG TIL FOLKETINGSBESLUTNING OM INDFØRELSE AF ET STATSKONTROLLERET   ØKOLOGISK TØJMÆRKE ",
    "documentTypeId": "480",
    "isSagsforlobPeriodValid": false,
    "shortName": "1994/1 BSF 116",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 116 </P>  \r\n\r\n<P></P>  \r\n\r\n<P>Forslag til folketingsbeslutning om indførelse af et statskontrolleret  \r\n\r\n økologisk tøjmærke </P>  \r\n\r\n<P></P>  \r\n\r\n<P>Fremsat af Jørn Jespersen (SF) Steen Gade (SF) Anni Svanholt (SF) </P>  \r\n\r\n<P></P>  \r\n\r\n<P>den 4. maj 1995 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at foranstalte en sammenlignende,  \r\n\r\n uafhængig undersøgelse af tekstilprodukter, som på det danske marked  \r\n\r\n markedsføres som miljøvenlige, naturlige, økologiske el.lign., for på denne  \r\n\r\n baggrund at optage forhandlinger med branchen, Forbrugerrådet og  \r\n\r\n Tekstilarbejderforbundet om udformningen af et statskontrolleret økologisk  \r\n\r\n tøj- og tekstilmærke. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Erfaringerne med salget af økologiske fødevarer i Danmark har vist, at et  \r\n\r\n statskontrolleret økologi-mærke dels kan sikre troværdigheden, dels forhindre  \r\n\r\n at forbrugerne bliver vildledt af upræcise eller ligefrem fejlagtige mærker  \r\n\r\n og anprisninger. </P>  \r\n\r\n<P>Også på tøj- og tekstilområdet er den økologiske bevidsthed hos forbrugere  \r\n\r\n og producenter i fremvækst. I den senere tid er der således markedsført  \r\n\r\n mærker, der i forskelligt omfang lever op til et økologisk koncept, f.eks.  \r\n\r\n &#187;Nature Calling&#171;, &#187;Natural Concept&#171;, &#187;Cotton  \r\n\r\n Nature&#171;, &#187;Green Nature&#171; osv. </P>  \r\n\r\n<P>Forbrugerne har imidlertid ingen mulighed for at vurdere, i hvor høj grad  \r\n\r\n de enkelte mærker lever op til en miljørigtig produktionsform. </P>  \r\n\r\n<P>Der eksisterer derfor et stigende behov for, at miljøbevidste forbrugere  \r\n\r\n får mulighed for hurtigt at kunne finde frem til økologisk produceret tøj og  \r\n\r\n tekstiler, og for at sikre ensartede og høje standarder for disse varer, så  \r\n\r\n vildledning og &#187;øko-plat&#171; forhindres. </P>  \r\n\r\n<P>Den danske tekstilindustri får samtidig et konkurrencemæssigt forspring,  \r\n\r\n hvis Danmark sikrer et økologisk hjemmemarked for tøj ud fra klare og  \r\n\r\n troværdige kriterier. </P>  \r\n\r\n<P>Kravene til et økologisk tøjmærke bør som udgangspunkt være: </P>  \r\n\r\n<P>at bomulden er dyrket efter økologiske principper uden brug af  \r\n\r\n kunstgødning, kemiske sprøjtegifte (bl.a. DDT) og afløvningsmidler, </P>  \r\n\r\n<P>at der ikke er anvendt klor eller klor-organiske forbindelser (f.eks. PCP)  \r\n\r\n til blegning eller andre formål i selve produktionsprocessen, </P>  \r\n\r\n<P>at tekstilfarverne ikke indeholder tungmetaller som kobber, crom, cadmium,  \r\n\r\n bly, nikkel og zink m.v., </P>  \r\n\r\n<P>at tøjet er fremstillet ved en ressourcebesparende produktionsform, og  \r\n\r\n</P>  \r\n\r\n<P>at der er fastlagt faste og høje standarder for arbejdsmiljøet, f.eks.  \r\n\r\n påvirkning fra giftige stoffer og for undgåelse af gentaget, ensidigt  \r\n\r\n arbejde. </P>  \r\n\r\n<P>Da markedet for miljøvenlige tekstil-kollektioner er kraftigt voksende,  \r\n\r\n opfordres regeringen til at foranstalte en uvildig undersøgelse af de  \r\n\r\n eksisterende mærker med henblik på dels at danne sig et overblik over, hvilke  \r\n\r\n økologiske kriterier de grønne mærker i dag opfylder, dels at kunne få  \r\n\r\n erfaringer med, hvilke undersøgelser der skal udføres af bl.a. uvildige  \r\n\r\n laboratorier for at kunne opfylde kravene til et statskontrolleret økologisk  \r\n\r\n tøjmærke. </P>  \r\n\r\n<P>EU har også et miljømærke for tekstilprodukter under forberedelse. Hvis  \r\n\r\n EU's miljømærke kommer til at leve op til de kriterier, som en dansk  \r\n\r\n undersøgelse må opstille for et økologisk tekstil-mærke, og hvis EU-mærket  \r\n\r\n implementeres hurtigt, kan det overvejes at erstatte et statskontrolleret  \r\n\r\n dansk mærke med EU-mærket. </P>  \r\n\r\n<P>Men hvis EU-mærket ikke er tilfredsstillende, således som det har været  \r\n\r\n tilfældet mht. EU's miljømærke for maling og lak - så vil et dansk mærke dels  \r\n\r\n sikre forbrugerne den nødvendige forbrugervejledning, dels være et stående  \r\n\r\n argument for en opstramning af kriterierne for EU's mærke. </P>  \r\n\r\n<P>Det er muligt efter Rådets forordning nr. 880/92 &#187;om en EF-ordning  \r\n\r\n for tildeling af et miljømærke&#171; at opretholde en uafhængig national  \r\n\r\n mærkningsordning. Hvis EU-mærket ikke bliver tilfredsstillende, er der behov  \r\n\r\n for, at Danmark også på dette område indtager en grøn førerposition. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "04/05/1995"
        },
        {
            "displayName": "Accession",
            "displayValue": "19941BA00116"
        },
        {
            "displayName": "Entydig dokumentidentifikation",
            "displayValue": "CL000546"
        },
        {
            "displayName": "Dato for førstegangsindlæggelse",
            "displayValue": "04/05/1995"
        },
        {
            "displayName": "Dato for indlæggelse",
            "displayValue": "04/05/1995"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "116"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}