{
    "id": 158504,
    "title": "Sikring af ekstern håndværkers arbejde på byggeplads er sikkerhedsmæssigt fuldt forsvarligt",
    "documentTypeId": "240",
    "isSagsforlobPeriodValid": true,
    "shortName": "KEN nr 9628 af 02/05/2013",
    "documentHtml": "<div class=\"bjelke\">Den fulde tekst</div><p class=\"Titel2\">Sikring af ekstern håndværkers arbejde på byggeplads er sikkerhedsmæssigt fuldt forsvarligt</p>\r\n<div class=\"Resume\">\r\n   <p class=\"TekstGenerel\">Sagen handlede om sikring af ekstern håndværkers arbejde på byggeplads er sikkerhedsmæssigt fuldt forsvarligt.</p>\r\n   <p class=\"TekstGenerel\">Arbejdstilsynet besøgte et øvelsesområde. Selve baggrunden for besøget var en undersøgelse af en ulykke, hvor en ekstern håndværker ved åbning af en låge udløste et signalblus og derved blev forbrændt på underarm og hånd.</p>\r\n   <p class=\"TekstGenerel\">Arbejdstilsynet konstaterede, at der var opsat signalblus på havelågen til en gammel bygning beliggende umiddelbart uden for øvelsesområdet.</p>\r\n   <p class=\"TekstGenerel\">Arbejdstilsynet gav på den baggrund både bygherrevirksomheden og entreprenørvirksomheden påbud om at sikre, at arbejde med kloakering, skal planlægges, tilrettelægges og udføres sikkerhedsmæssigt fuldt forsvarligt.</p>\r\n   <p class=\"TekstGenerel\">Bygherrevirksomheden tog påbuddet til efterretning, men entreprenørvirksomheden påklagede påbuddet til Arbejdsmiljøklagenævnet.</p>\r\n   <p class=\"TekstGenerel\">Arbejdsmiljøklagenævnet ophævede Arbejdstilsynets afgørelse.</p>\r\n   <p class=\"TekstGenerel\">Arbejdsmiljøklagenævnet vurderede, at der ikke var grundlag for at give virksomheden påbud om, at arbejde med kloakering, skal planlægges, tilrettelægges og udføres sikkerhedsmæssigt fuldt forsvarligt.</p>\r\n   <p class=\"TekstGenerel\">Arbejdsmiljøklagenævnet lagde herved vægt på, at virksomhedens arbejde bestod i at udbedre et kloakanlæg på øvelsesområdet, og at en af virksomhedens ansatte i forbindelse med arbejdet åbnede en havelåge uden for områdets afspærring, hvorved et signalblus blev antændt og forbrændte den ansattes underarm og hånd.</p>\r\n   <p class=\"TekstGenerel\">Arbejdsmiljøklagenævnet fandt derfor, at det ikke på den baggrund kunne pålægges virksomheden at planlægge, tilrettelægge og udføre arbejdet med kloakering sikkerhedsmæssigt fuldt forsvarligt, idet det må anses for at være bygherrevirksomhedens ansvar at sikre, at ingen kommer til skade ved efterladt øvelsesmateriel, som befinder sig både inden for og uden for øvelsesområdet.</p>\r\n   <p class=\"TekstGenerel\">Arbejdsmiljøklagenævnet lagde endvidere vægt på, at Arbejdstilsynet ikke havde henvist til § 5, stk. 1, i bekendtgørelse om skiftende arbejdspladsers indretning.</p>\r\n   <p class=\"TekstGenerel\">Arbejdsmiljøklagenævnet lagde endelig vægt på, at Arbejdstilsynets begrundelse var mangelfuld, idet begrundelsen alene var en gengivelse af sagens faktuelle forhold.</p>\r\n</div>\r\n<p>[Adressat udeladt]</p>\r\n<p class=\"NormalInd\">Arbejdsmiljøklagenævnet har på møde den 30. marts 2013 behandlet virksomhedens klage over Arbejdstilsynets afgørelse af 14. januar 2013, hvor [navn udeladt] fik påbud om at virksomhedens arbejdspladsvurdering er i virksomheden, og den er tilgængelig for virksomhedens ledelse, ansatte og Arbejdstilsynet.</p>\r\n<p class=\"NormalInd\">Nævnet traf følgende</p>\r\n<p style=\"text-align: center;\">A F G Ø R E L S E</p>\r\n<p class=\"NormalInd\">Arbejdsmiljøklagenævnet fastholder Arbejdstilsynets afgørelse af 14. november 2012 om, at [navn udeladt]s arbejde med kloakering skal planlægges, tilrettelægges og udføres sikkerhedsmæssigt fuldt forsvarligt.</p>\r\n<p class=\"NormalInd\">Det betyder, at afgørelsen ophæves, således at [navn udeladt] ikke skal efterkomme Arbejdstilsynets påbud.</p>\r\n<p style=\"text-align: center;\">B E G R U N D E L S E</p>\r\n<p class=\"NormalInd\">Arbejdsmiljøklagenævnet vurderer, at der ikke er grundlag for at give [navn udeladt] påbud om, at arbejde med kloakering, skal planlægges, tilrettelægges og udføres sikkerhedsmæssigt fuldt forsvarligt.</p>\r\n<p class=\"NormalInd\">Arbejdsmiljøklagenævnet lægger herved vægt på, at [navn udeladt]s arbejde bestod i at udbedre et kloakanlæg på [navn udeladt]s øvelsesområde, og at en af virksomhedens ansatte i forbindelse med arbejdet åbnede en havelåge uden for områdets afspærring, hvorved et signalblus blev antændt og forbrændte den ansattes underarm og hånd.</p>\r\n<p class=\"NormalInd\">Arbejdsmiljøklagenævnet finder derfor, at det ikke på den baggrund kan pålægges [navn udeladt] at planlægge, tilrettelægge og udføre arbejdet med kloakering sikkerhedsmæssigt fuldt forsvarligt, idet det må anses for at være [navn udeladt]s ansvar at sikre, at ingen kommer til skade ved efterladt øvelsesmateriel, som befinder sig både inden for og uden for øvelsesområdet.</p>\r\n<p class=\"NormalInd\">Arbejdsmiljøklagenævnet lægger endvidere vægt på, at Arbejdstilsynet ikke har henvist til § 5, stk. 1, i bekendtgørelsen om skiftende arbejdssteders indretning.</p>\r\n<p class=\"NormalInd\">Arbejdsmiljøklagenævnet lægger endelig vægt på, at Arbejdstilsynets begrundelse er mangelfuld, idet begrundelsen alene er en gengivelse af sagens faktiske forhold.</p>\r\n<p class=\"NormalInd\">Arbejdsmiljøklagenævnet finder, at den mangelfulde begrundelse kombineret med den mangelfulde regelhenvisning kan give modtageren anledning til tvivl om forståelse af påbuddet, hvorfor påbuddet også af den grund bør ophæves.</p>\r\n<p class=\"NormalInd\">Det fremgår af arbejdsmiljøloven, at arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"NormalInd\">Det fremgår af reglerne om skiftende arbejdssteders indretning, at arbejdsgiveren, inden et arbejde iværksættes og under arbejdet, skal vurdere, om forholdene er sikkerheds- og sundhedsmæssigt forsvarlige under hensyn til det arbejde, der skal foregå, og hvis dette ikke er tilfældet, sørge for, at forholdene i det omfang, det er muligt og rimeligt, ændres, så arbejdsstedet er forsvarligt indrettet.</p>\r\n<p class=\"NormalInd\">Arbejdsmiljøklagenævnets afgørelse er truffet af et enigt nævn.</p>\r\n<p style=\"text-align: center;\">R E G L E R</p>\r\n<p class=\"NormalInd\">Ved afgørelsen er anvendt følgende regler:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 38, stk. 1 og § 77, stk. 1, i lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010.</p>\r\n   <p class=\"Liste1\">\r\n      <span class=\"Liste1Nr\">–</span> § 5, stk. 1, i Arbejdstilsynets bekendtgørelse nr. 290 af 5. maj 1993 om skiftende arbejdssteders indretning.</p>\r\n</p>\r\n<p class=\"NormalInd\">Reglerne kan læses på de følgende sider.</p>\r\n<p style=\"text-align: center;\">OPLYSNINGERNE  I  SAGEN</p>\r\n<p class=\"NormalInd\">Sagen er afgjort på grundlag af de akter, som klagenævnet har modtaget fra Arbejdstilsynet.</p>\r\n<p style=\"text-align: center;\">På klagenævnets vegne</p>\r\n<p style=\"text-align: center;\">[navn udeladt]</p>\r\n<p>\r\n   <span class=\"Bold\">Kopi til</span>\r\n</p>\r\n<p>[navne udeladt]</p>\r\n<p>\r\n   <span class=\"Bold\">Regler</span>\r\n</p>\r\n<p>\r\n   <span class=\"Bold\">Lov om arbejdsmiljø, jf. lovbekendtgørelse nr. 1072 af 7. september 2012</span>\r\n</p>\r\n<p>\r\n   <span class=\"Bold\">…</span>\r\n</p>\r\n<p style=\"text-align: center;\">\r\n   <span class=\"Bold\">Kapitel 5</span>\r\n</p>\r\n<p style=\"text-align: center;\">\r\n   <span class=\"Bold\">Arbejdets udførelse</span>\r\n</p>\r\n<p class=\"NormalInd\">\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"NormalInd\">\r\n   <span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n<p class=\"NormalInd\">…</p>\r\n<p style=\"text-align: center;\">\r\n   <span class=\"Bold\">Kapitel 13</span>\r\n</p>\r\n<p style=\"text-align: center;\">\r\n   <span class=\"Bold\">Arbejdstilsynet</span>\r\n</p>\r\n<p class=\"NormalInd\">\r\n   <span class=\"Bold\">§ 77.</span> Arbejdstilsynet kan påbyde, at forhold, der strider mod loven eller mod regler eller afgørelser i medfør af loven, bringes i orden straks eller inden en frist.</p>\r\n<p class=\"NormalInd\">\r\n   <span class=\"Italic\">Stk. 2.</span> …</p>\r\n<p class=\"NormalInd\">…</p>\r\n<p>\r\n   <span class=\"Bold\">Arbejdstilsynets bekendtgørelse nr. 290 af 5. maj 1993 om skiftende arbejdssteders indretning</span>\r\n</p>\r\n<p>\r\n   <span class=\"Bold\">…</span>\r\n</p>\r\n<p style=\"text-align: center;\">\r\n   <span class=\"Bold\">Kapitel 2 - Almindelige bestemmelser</span>\r\n</p>\r\n<p>\r\n   <span class=\"Bold\">§ 5.</span> Arbejdsgiveren skal, inden et arbejde iværksættes og under arbejdet, vurdere, om forholdene er sikkerheds- og sundhedsmæssigt forsvarlige under hensyn til det arbejde, der skal foregå, og hvis dette ikke er tilfældet, sørge for, at forholdene i det omfang, det er muligt og rimeligt, ændres, så arbejdsstedet er forsvarligt indrettet.</p>\r\n<p>\r\n   <span class=\"Italic\">Stk. 2.</span> …</p>\r\n<p class=\"NormalInd\">…</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/11/2013"
        },
        {
            "displayName": "Accession",
            "displayValue": "W20130962825"
        },
        {
            "displayName": "Entydig dokumentidentifikation",
            "displayValue": "BE005600"
        },
        {
            "displayName": "Dato for indlæggelse",
            "displayValue": "20/11/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9628"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "02/05/2013"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "7000125-13"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}