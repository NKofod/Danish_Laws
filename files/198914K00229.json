{
    "id": 109996,
    "title": "1989 BTL 229   BETÆNKNING OVER FORSLAG TIL LOV OM SALG AF FÆRGERNE &#187;PEDER   PAARS&#171; OG &#187;NIELS KLIM&#171;    NR L 229 1989-90, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1989/1 BTL 229",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 229 </P>  \r\n\r\n<P></P>  \r\n\r\n<P>Betænkning over Forslag til lov om salg af færgerne &#187;Peder  \r\n\r\n Paars&#171; og &#187;Niels Klim&#171; <BR>  \r\n\r\n Nr L 229 1989-90, 1. samling </P>  \r\n\r\n<P></P>  \r\n\r\n<P>Afgivet af Trafikudvalget </P>  \r\n\r\n<P></P>  \r\n\r\n<P>Afgivet: 19900523 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til trafikministeren, som denne har besvaret </P>  \r\n\r\n<P>skriftligt. </P>  \r\n\r\n<P>Nogle af udvalgets spørgsmål til trafikministeren og dennes svar herpå er  \r\n\r\n optrykt som bilag 2 til betænkningen. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis og Centrum-Demokraternes medlemmer af udvalget) lovforslaget til  \r\n\r\n<I>forkastelse</I> ved 3. behandling. </P>  \r\n\r\n<P>Et flertal inden for flertallet (Socialdemokratiets medlemmer af udvalget)  \r\n\r\n ønsker i den forbindelse af udtale følgende: </P>  \r\n\r\n<P>Socialdemokratiet påpegede ved 1. behandling af lovforslaget, at  \r\n\r\n færgeruterne over Kattegat indgår i Storebæltsaftalen, og at et salg af de to  \r\n\r\n færger &#187;Peder Paars&#171; og &#187;Niels Klim&#171; var i strid med  \r\n\r\n aftalen. </P>  \r\n\r\n<P>Socialdemokratiet må fortsat fastholde, at salget er i strid med  \r\n\r\n Storebæltsaftalen. </P>  \r\n\r\n<P>Ved en indsættelse af de to færger af rorotypen &#187;Mercandian  \r\n\r\n Senator&#171; og &#187;Mercandian Prince II&#171;, som DSB er i forhandling  \r\n\r\n med Mercandiarederierne om, er der tale om en kapacitetsforringelse af en  \r\n\r\n sådan art, at Århus-Kalundborg-ruten ret hurtigt vil miste markedsandele til  \r\n\r\n fordel for de to andre ruter på Kattegat, Grenå-Hundested og Mols Linien.  \r\n\r\n</P>  \r\n\r\n<P>Man vil ret hurtigt være tilbage til den tid, hvor de gamle prinsessebåde  \r\n\r\n besejlede ruten. Da var der næsten altid kapacitetsproblemer, hvor såvel  \r\n\r\n passagerer som biler blev afvist. Netop af den grund blev de nye færger  \r\n\r\n &#187;Peder Paars&#171; og &#187;Niels Klim&#171; bygget til og indsat på  \r\n\r\n ruten. </P>  \r\n\r\n<P>Med en indsættelse af de to erstatningsfærger, der hverken hvad angår  \r\n\r\n kapacitet eller komfort kan leve op til, hvad de to nyeste færger på ruten  \r\n\r\n har, vil ruten meget hurtigt få et dårligt ry og hermed en dårlig økonomi.  \r\n\r\n Ruten kan herefter se sin egen nedlæggelse i øjnene. </P>  \r\n\r\n<P>Det må vi i Socialdemokratiet protestere imod, og Socialdemokratiet  \r\n\r\n stemmer imod lovforslaget. </P>  \r\n\r\n<P>Et mindretal inden for flertallet (Socialistisk Folkepartis medlemmer af  \r\n\r\n udvalget) ønsker at udtale følgende: </P>  \r\n\r\n<P>Det er både kortsigtet og et brud på aftaler samt uklogt at sælge de to  \r\n\r\n færger, således som regeringen lægger op til med sit lovforslag. </P>  \r\n\r\n<P>Kortsigtet, fordi færgerne vil kunne bruges andre steder, jf. nedenfor.  \r\n\r\n Det betyder, at regeringen om et par år skal ud at købe nyt færgemateriel til  \r\n\r\n helt andre priser end dem, som man nu får for DSB's mest moderne færger. Det  \r\n\r\n er aldrig før set, at et rederi har solgt sine mest moderne skibe, undtagen  \r\n\r\n hvis rederiet har været på vej mod konkurs. </P>  \r\n\r\n<P>Det er DSB ikke, men der er ingen tvivl om, at man ved salget giver  \r\n\r\n statsstøtte til private rederier, altså statsstøttet privatisering. Sagen er  \r\n\r\n jo den, at Mercandiarederierne, der skal afløse på Århus-Kalundborg-ruten,  \r\n\r\n får en fast sum i en årrække, uanset hvor få biler og passagerer færgerne  \r\n\r\n overfører, og det vil give underskud til DSB. Det er der ingen tvivl om, da  \r\n\r\n færgerne er for små, og da DSB skal betale 50-60 mio. kr. om året plus  \r\n\r\n ombygning på ombygning, og når charteren er udløbet, er der ingen penge at  \r\n\r\n tjene for DSB. Samtidig starter Mercandiarederierne til efteråret sejlads på  \r\n\r\n Juelsminde-Kalundborg-ruten. </P>  \r\n\r\n<P>Det betyder i al sin enkelhed, at det, Mercandia tjener på  \r\n\r\n Århus-Kalundborg, kan bruges til rabatter på Juelsminde-Kalundborg-ruten for  \r\n\r\n at få biler og passagerer fra den førstnævnte. Mage til aftale er vist ikke  \r\n\r\n set før. </P>  \r\n\r\n<P>Salget er også et brud på aftaler med henholdsvis Kalundborgs og Århus'  \r\n\r\n borgmestre, der havde aftale med DSB om, at de to færger skulle sejle, til de  \r\n\r\n faste forbindelser på Storebælt var færdige i 1996. </P>  \r\n\r\n<P>Færgesalget er ligeledes et hårdt slag mod Kalundborgområdet, der med  \r\n\r\n lukningen af Carmen Clairoll står over for sin største arbejdsløshed nogen  \r\n\r\n sinde. Eksempelvis er ca. 60 pct. inden for Kvindeligt Arbejderforbund (KAD)  \r\n\r\n arbejdsløse. Det næste, der sker, er jo, at togtrafikken København-Kalundborg  \r\n\r\n vil blive formindsket, når der ikke vil køre de såkaldte bådtog på  \r\n\r\n strækningen. </P>  \r\n\r\n<P>Især Det Radikale Venstre har flere gange udtalt, at færgerne ikke måtte  \r\n\r\n sælges for under 800 mio. kr., og det kan vel konstateres, at den sum ikke er  \r\n\r\n opnået. </P>  \r\n\r\n<P>Kristeligt Folkeparti har sagt det samme, samt at der ikke må ske  \r\n\r\n forringelser på overfarten. En sammenligning mellem Mercandias færger og de  \r\n\r\n nuværende færger, &#187;Peder Paars&#171; og &#187;Niels Klim&#171;, svarer  \r\n\r\n til en sammenligning mellem et vandrehjem og Hotel Sheraton. </P>  \r\n\r\n<P>Det har endvidere været komplet umuligt at få Kristeligt Folkepartis  \r\n\r\n medlemmer på Folketingets talerstol - bl.a. fordi de ikke var til stede - for  \r\n\r\n at begrunde salget, der jo trods alt med nye færgeinvesteringer, ombygninger  \r\n\r\n og salg drejer sig om en lille mia. kr. </P>  \r\n\r\n<P>Som SF's ordfører fremførte under 1. behandling, drejer dette salg sig  \r\n\r\n også om, at den million passagerer, Århus-Kalundborg-overfarten har haft i  \r\n\r\n 1989, skal flyttes ned til Korsør-Nyborg, hvor DSB i de sidste 5 år har  \r\n\r\n mistet 1 million passagerer, og det ser jo ikke godt ud, når man, da man traf  \r\n\r\n beslutningen om de faste forbindelser i Folketinget, allerede havde lavet  \r\n\r\n mange rapporter, der viste stigninger i overførslerne, men disse kom aldrig.  \r\n\r\n</P>  \r\n\r\n<P>Der henvises til oversigten over overførsler af passagerer og biler på de  \r\n\r\n 3 omhandlede overfarter i DSB's 5-årige regnskab fra 1989, der er optrykt som  \r\n\r\n bilag 1 til betænkningen. </P>  \r\n\r\n<P>Mindretallet er endvidere af den opfattelse, at der inden længe såvel på  \r\n\r\n Bornholmstrafikken som på Rødby-Puttgarden er et behov for nye færger,  \r\n\r\n hvorfor det efter partiets opfattelse er tåbeligt at sælge færger, der med  \r\n\r\n lidt ombygning senere kan bruges på disse ruter, efter at Storebæltsbyggeriet  \r\n\r\n er færdigt. </P>  \r\n\r\n<P>Et andet mindretal inden for flertallet (Centrum-Demokraternes medlem af  \r\n\r\n udvalget) ønsker at udtale, at mindretallet finder, at det er i strid med  \r\n\r\n rimelige forventninger ved indgåelsen af forliget om en fast forbindelse over  \r\n\r\n Storebælt at afhænde de 2 færger. </P>  \r\n\r\n<P>Resultatet bliver en meget betydelig forringelse af trafikforbindelsen  \r\n\r\n mellem landsdelene, herunder mellem landets to største byer. </P>  \r\n\r\n<P>De 2 færger burde forblive i nuværende rute i hvert fald indtil  \r\n\r\n ibrugtagningen af 2. fase af den faste forbindelse over Storebælt. Der ville  \r\n\r\n derved blive lejlighed til at få mere at vide om trafikudviklingen og de  \r\n\r\n behov, som denne vil kalde på efter 1996. </P>  \r\n\r\n<P>De 2 fremragende færger burde blive i statens eje indtil videre. Dersom de  \r\n\r\n bliver overflødige på ruten Århus-Kalundborg efter 1996, vil der derved være  \r\n\r\n mulighed for at tage stilling til en eventuel indsættelse på ruten  \r\n\r\n København-Rønne. </P>  \r\n\r\n<P>De opstillede prognoser for statens økonomiske gevinst ved et salg nu  \r\n\r\n forekommer at være betydeligt overvurderet. Dette skyldes en alt for lavt  \r\n\r\n ansat forventet salgspris i 1996. Også på denne baggrund er det stærkt  \r\n\r\n urimeligt at forringe trafikafviklingen mellem Sjælland og Jylland. CD må  \r\n\r\n betragte færgesalget som en helt igennem dårlig forretning for staten og en  \r\n\r\n serviceforringelse, der ikke modsvares af andre fordele. </P>  \r\n\r\n<P>Et <I>mindretal</I> (Det Konservative Folkepartis, Venstres,  \r\n\r\n Fremskridtspartiets, Det Radikale Venstres og Kristeligt Folkepartis  \r\n\r\n medlemmer af udvalget) indstiller lovforslaget til <I>vedtagelse uændret.  \r\n\r\n</I></P>  \r\n\r\n<P>Ikast (KF) Helge Adam Møller (KF) Aagaard (KF) Svend Heiselberg (V) Helge  \r\n\r\n Sander (V) Ernst B. Schmidt (FP) Larsen-Ledet (RV) nfmd. <I>Arne Melchior  \r\n\r\n (CD) Inger Stilling Pedersen (KRF) J. K. Hansen (S)</I> fmd. <I>Tove Lindbo  \r\n\r\n Larsen (S) Helge Mortensen (S) Jimmy Stahr (S) Stavad (S) Søgaard (S) Tommy  \r\n\r\n Dinesen (SF) Ole Henriksen (SF)</I>  </P>  \r\n\r\n<P> <B>Bilag 1 </B></P>  \r\n\r\n<PRE>  \r\n\r\n F Æ R G E T R A F I K K E N  \r\n\r\n Korsør-Nyborg, 26 km            1989    1988    1987    1986    1985  \r\n\r\n ---------------------------------------------------------------------  \r\n\r\n                                 tus     tus     tus     tus     tus  \r\n\r\n Afgange                            19      19      18      18      18  \r\n\r\n Passagerer                      4.345   4.444   4.408   4.274   4.312  \r\n\r\n Personvogne                       107     108     105     105     105  \r\n\r\n Godsvogne                         209     221     234     243     247  \r\n\r\n Tons gods                       2.005   2.075   2.304   2.385   2.201  \r\n\r\n ---------------------------------------------------------------------  \r\n\r\n Halsskov-Knudshoved, 19 km      1989    1988    1987    1986    1985  \r\n\r\n ---------------------------------------------------------------------  \r\n\r\n                                 tus     tus     tus     tus     tus  \r\n\r\n Afgange                            22      22      22      21      20  \r\n\r\n Passagerer                      4.320   5.102   5.725   5.685   5.761  \r\n\r\n Personbiler                     1.790   1.865   1.859   1.821   1.730  \r\n\r\n Busser                             12      13      14      14      14  \r\n\r\n Lastbilenheder                    383     413     426     425     402  \r\n\r\n ---------------------------------------------------------------------  \r\n\r\n Kalundborg-Århus, 89 km         1989    1988    1987    1986    1985  \r\n\r\n ---------------------------------------------------------------------  \r\n\r\n                                 tus     tus     tus     tus     tus  \r\n\r\n Afgange                             4       4       4       4       4  \r\n\r\n Passagerer                      1.112   1.158   1.164   1.075     869  \r\n\r\n Personbiler                       255     267     272     223     174  \r\n\r\n Lastbilenheder                    109     109     105      93      64  \r\n\r\n ---------------------------------------------------------------------  \r\n\r\n</PRE>  \r\n\r\n<P> <B>Bilag 2 </B></P>  \r\n\r\n<P>Nogle af udvalgets spørgsmål og ministerens svar herpå </P>  \r\n\r\n<P>  <I>Spørgsmål 1: </I></P>  \r\n\r\n<P> Hvad koster det at ombygge lejer og landfaciliteter i Århus og Kalundborg  \r\n\r\n i anledning af indsættelse af nye færger? </P>  \r\n\r\n<P> <I>Svar: </I></P>  \r\n\r\n<P> Jeg skal vedrørende dette spørgsmål tillade mig at henvise til min  \r\n\r\n besvarelse den 21. maj af udvalgets brev af 2. maj 1990 (B 26 - bilag 22).  \r\n\r\n</P>  \r\n\r\n<P> <I>Spørgsmål 2: </I></P>  \r\n\r\n<P> Kan en ombygning af færgelejer ske, så længe &#187;Peder Paars&#171; og  \r\n\r\n &#187;Niels Klim&#171; sejler på ruten? </P>  \r\n\r\n<P> <I>Svar: </I></P>  \r\n\r\n<P> Lejetilpasningerne i Århus og Kalundborg kan for størstedelens  \r\n\r\n vedkommende foretages samtidig med, at &#187;Peder Paars&#171; og &#187;Niels  \r\n\r\n Klim&#171; sejler på ruten, og uden synderlige ulemper for publikum. I en  \r\n\r\n kortere periode på 1 a 2 uger, hvor klaparrangementerne ombygges, skal der  \r\n\r\n indsættes afløserfærger, der kan besejle de tidligere prinsessefærgers lejer.  \r\n\r\n Der vil således ikke blive tale om, at sejladsen på overfarten på noget  \r\n\r\n tidspunkt afbrydes i forbindelse med færgeskiftet. </P>  \r\n\r\n<P> <I>Spørgsmål 3: </I></P>  \r\n\r\n<P> Hvem skal betale ombygningen af lejer og faciliteter? </P>  \r\n\r\n<P> <I>Svar: </I></P>  \r\n\r\n<P> Det er DSB, som skal betale udgifterne i forbindelse med  \r\n\r\n lejetilpasningerne og etableringen af rampeanlæg m.v. I forslag til finanslov  \r\n\r\n 1991 optages derfor et beløb til dækning af disse udgifter. </P>  \r\n\r\n<P> <I>Spørgsmål 4: </I></P>  \r\n\r\n<P> Hvor meget har Århus Kommune investeret i de nuværende færgelejer og  \r\n\r\n andre faciliteter, da &#187;Peder Paars&#171; og &#187;Niels Klim&#171; blev  \r\n\r\n indsat på ruten? </P>  \r\n\r\n<P> <I>Svar: </I></P>  \r\n\r\n<P> Indsættelsen af de nye færger på Århus-Kalundborg-ruten i 1985-86  \r\n\r\n nødvendiggjorde en del ombygninger af færgelejer, landgangsbroer og  \r\n\r\n opmarchområder i de to havne, ligesom der blev ændret i  \r\n\r\n trafikreguleringsforholdene omkring færgelejerne. De samlede udgifter hertil  \r\n\r\n var i alt ca. 110 mio. kr. Heraf betalte de to havne ca. 5 mio kr., idet  \r\n\r\n projektet medførte modernisering af visse anlæg, som havnene havde og fortsat  \r\n\r\n har vedligeholdelsesforpligtelsen for. </P>  \r\n\r\n<P>Største enkeltbidragsyder uden for DSB var Århus Havnevæsen, som  \r\n\r\n investerede ca. 4,5 mio. kr. ud af de nævnte 5. Århus Kommunes investeringer  \r\n\r\n var meget beskedne. </P>  \r\n\r\n<P> <I>Spørgsmål 5: </I></P>  \r\n\r\n<P> Vil de fremtidige togforbindelser mellem København og Kalundborg blive  \r\n\r\n reduceret efter fjernelsen af færgerne &#187;Niels Klim&#171; og &#187;Peder  \r\n\r\n Paars&#171;? </P>  \r\n\r\n<P>Herunder ønskes oplyst, om den påtænkte udvidelse vedrørende dobbeltspor  \r\n\r\n sættes i bero. </P>  \r\n\r\n<P> <I>Svar: </I></P>  \r\n\r\n<P> Ud over den normale timedrift, dvs. togforbindelse i begge retninger 1  \r\n\r\n gang hver time, betjenes Kalundborg i dag også af de såkaldte bådtog. Dette  \r\n\r\n sker 4 gange dagligt i hver retning i forbindelse med færgernes anløb af  \r\n\r\n Kalundborg. </P>  \r\n\r\n<P>I takt med udbygningen af IC3-trafikken over Storebælt og den forventede  \r\n\r\n overflytning af de nuværende bådtogspassagerer hertil har det under alle  \r\n\r\n omstændigheder været påregnet at indstille bådtogene senest fra 1993, hvor  \r\n\r\n den faste jernbaneforbindelse over Storebælt ibrugtages. </P>  \r\n\r\n<P>Allerede fra juni 1991 sker der en betydelig reduktion af rejsetiden i  \r\n\r\n landsdelstrafikken med de nye IC3-tog over Storebælt. Mange af de nuværende  \r\n\r\n bådtogspassagerer på Århus-Kalundborg-overfarten forventes fra dette  \r\n\r\n tidspunkt automatisk at ville foretrække de hurtigere forbindelser over  \r\n\r\n Storebælt. Som følge heraf vil DSB nøje følge udviklingen i togtrafikken over  \r\n\r\n Århus-Kalundborg-overfarten med henblik på at vurdere behovet for de særlige  \r\n\r\n bådtog til Kalundborg. </P>  \r\n\r\n<P>Under alle omstændigheder vil der naturligvis blive opretholdt  \r\n\r\n togforbindelser mellem København og Kalundborg, der korresponderer med  \r\n\r\n færgernes afgang og ankomst, og det planlægges tillige, også af hensyn til  \r\n\r\n pendlerne i bolig-arbejde-trafikken, at give disse forbindelser hurtigere  \r\n\r\n køretid end de nuværende regionaltogs. </P>  \r\n\r\n<P>Siden ibrugtagningen af dobbeltsporet mellem Vipperød og Holbæk i april  \r\n\r\n 1989 eksisterer der ingen planer om yderligere udvidelser til dobbeltspor på  \r\n\r\n strækningen mellem Holbæk og Kalundborg. </P>  \r\n\r\n<P> <I>Spørgsmål 6: </I></P>  \r\n\r\n<P> Den indgåede kontrakt/aftale om den indgåede charter mellem DSB og  \r\n\r\n skibsreder Per Henriksen, Mercandia, bedes tilstillet udvalget. </P>  \r\n\r\n<P> <I>Svar: </I></P>  \r\n\r\n<P> Der er endnu ikke indgået kontrakt eller aftale om indchartring af den  \r\n\r\n påtænkte erstatningstonnage til overfarten. </P>  \r\n\r\n<P>Til gennemsyn for udvalgets medlemmer vedlægger jeg i eet eksemplar kopi  \r\n\r\n af tilbud af 17. maj 1990 fra rederiet Mercandia. Jeg skal anmode om, at  \r\n\r\n tilbudets indhold bevares fortroligt. </P>  \r\n\r\n<P> <I>Spørgsmål 7: </I></P>  \r\n\r\n<P> Hvor skal ombygningen af de indchartrede skibe foregå, og hvem påtænker  \r\n\r\n DSB skal bygge de nye motorer til skibene? </P>  \r\n\r\n<P> <I>Svar: </I></P>  \r\n\r\n<P> Den planlagte ombygning inklusive installering af supplerende motorkraft  \r\n\r\n forudsættes udbudt til interesserede værfter efter sædvanlig praksis.  \r\n\r\n Økonomiske, tekniske og tidsmæssige aspekter vil herefter på normal vis indgå  \r\n\r\n i vurderingen af, hvilket værft og hvilken motorleverandør der skal forestå  \r\n\r\n ombygningerne. </P>  \r\n\r\n<P>Da ombygningsopgaver på grund af mindre krav om tørdokkapacitet lettere  \r\n\r\n end nybygninger kan indpasses i værfternes byggeprogrammer, forventes det, at  \r\n\r\n flere danske værfter vil tilbyde at ombygge færgerne. Den samlede  \r\n\r\n ombygningsordre er skønnet til ca. 260 mio. kr. for de to færger. </P>  \r\n\r\n<P> <I>Spørgsmål 8: </I></P>  \r\n\r\n<P> Salgsdokumentet/kontrakten med tilhørende underbilag mellem staten og  \r\n\r\n køberen af &#187;Peder Paars&#171; og &#187;Niels Klim&#171; bedes tilstillet  \r\n\r\n udvalget. Der henvises i øvrigt til spørgsmål 21 på forslag til  \r\n\r\n folketingsbeslutning om opretholdelse af færgerne &#187;Peder Paars&#171; og  \r\n\r\n &#187;Niels Klim&#171; på Kalundborg-Århus-overfarten, der har følgende  \r\n\r\n ordlyd: &#187;Ministeren bedes tilstille udvalget salgsaftaler og  \r\n\r\n salgsbetingelser med hensyn til salget af &#187;Peder Paars&#171; og  \r\n\r\n &#187;Niels Klim&#171; til Stena Line. </P>  \r\n\r\n<P> <I>Svar: </I></P>  \r\n\r\n<P> Ved brev af 14. maj 1990 fremsendte jeg i eet eksemplar til gennemsyn for  \r\n\r\n udvalgets medlemmer de mellem DSB og Stena Line indgåede salgsaftaler af 6.  \r\n\r\n april 1990. </P>  \r\n\r\n<P> <I>Spørgsmål 9: </I></P>  \r\n\r\n<P> Hvad er baggrunden for, at passagerer, der skal til Århus fra  \r\n\r\n Københavnsområdet, altid bliver sendt dertil over Korsør-Nyborg-overfarten,  \r\n\r\n når nu man har de flotteste og mest moderne færger, DSB endnu ejer, på  \r\n\r\n Århus-Kalundborg-ruten? </P>  \r\n\r\n<P> <I>Svar: </I></P>  \r\n\r\n<P> Det er ikke udtryk for nogen bestemt politik fra DSB's side, at publikum  \r\n\r\n ved henvendelse om billetkøb til en rejse f.eks. mellem København og Århus i  \r\n\r\n mange tilfælde ikke spørges om ønsket rejserute. </P>  \r\n\r\n<P>I landsdelstrafikken over Storebælt er der dagligt tale om 19  \r\n\r\n togforbindelser mellem København og Århus. Hertil kommer i weekendtrafikken,  \r\n\r\n f.eks. på fredage, yderligere 11 forbindelser, eller i alt 30. Over  \r\n\r\n Kalundborg-Århus er der kun tale om 4 daglige forbindelser såvel på hverdage  \r\n\r\n som i weekender. </P>  \r\n\r\n<P>Ved billetkøb går DSB's salgspersonale således som regel ud fra, med  \r\n\r\n rette, at det er en billet til de hyppige forbindelser over Storebælt, som  \r\n\r\n ønskes. Da en enkeltbillet på en normal rejsedag på 2. klasse over  \r\n\r\n Århus-Kalundborg er 33 kr. billigere end over Storebælt, vil salgspersonalet  \r\n\r\n ved ønske om billigere rejsemulighed naturligvis udstede billet over  \r\n\r\n Århus-Kalundborg. </P>  \r\n\r\n<P> <I>Spørgsmål 10: </I></P>  \r\n\r\n<P> Hvad er efter ministerens vurdering årsagen til, at  \r\n\r\n Korsør-Nyborg-overfarten har mistet ca. 1 million passagerer i de sidste 5  \r\n\r\n år? </P>  \r\n\r\n<P> <I>Svar: </I></P>  \r\n\r\n<P> På jernbaneoverfarten mellem Korsør og Nyborg blev der i 1985 overført  \r\n\r\n 4.312.000 togpassagerer. I 1989 var antallet af overførte passagerer  \r\n\r\n 4.345.000. Der er således ikke tale om, at Korsør-Nyborg-overfarten i de  \r\n\r\n sidste 5 år har mistet passagerer, tværtimod. </P>  \r\n\r\n<P>På biloverfarten mellem Halsskov og Knudshoved har imidlertid konkurrenten  \r\n\r\n fra Vognmandsruten siden 1987 medført en betydelig nedgang i DSB's overførsel  \r\n\r\n af personbiler og dermed også i passagertallet på overfarten, som er faldet  \r\n\r\n med ca. 1,4 millioner. </P>  \r\n\r\n<P> <I>Spørgsmål 11: </I></P>  \r\n\r\n<P> Forventer DSB at kunne flytte Kalundborg-Århus-færgernes 1.120.000  \r\n\r\n passagerer (1989) til Korsør-Nyborg-overfarten? </P>  \r\n\r\n<P> <I>Svar: </I></P>  \r\n\r\n<P> Af Kalundborg-Århus-overfartens samlede passagertal på 1.112.000 i 1989  \r\n\r\n udgjorde landgangspassagererne, dvs. for størstepartens vedkommende  \r\n\r\n togrejsende, ca. 600.000. De øvrige godt 500.000 pasagerer udgøres af  \r\n\r\n rejsende i bil. </P>  \r\n\r\n<P>I takt med nedsættelsen af rejsetiden i IC3-trafikken over Storebælt fra  \r\n\r\n sommeren 1991 forventes en betydelig andel af de 600.000 togrejsende over  \r\n\r\n Århus-Kalundborg automatisk at foretrække de hurtigere forbindelser over  \r\n\r\n Storebælt. Når den faste jernbaneforbindelse over Storebælt ibrugtages i  \r\n\r\n 1993, påregnes hele landsdelstrafikken med tog at foregå over Storebælt. Dog  \r\n\r\n vil der fortsat, i hvert fald frem til ibrugtagningen af den faste  \r\n\r\n vejforbindelse over Storebælt i 1996, være et betydeligt antal bilrejsende på  \r\n\r\n Århus-Kalundborg-overfarten. </P>  \r\n\r\n<P>Der er således ikke tale om, at samtlige passagerer på  \r\n\r\n Århus-Kalundborg-overfarten skal flyttes til Korsør-Nyborg-overfarten, men at  \r\n\r\n en over årene frem til 1993 voksende andel af de 600.000 togrejsende af sig  \r\n\r\n selv vil benytte den hurtigere rejsemulighed over Storebælt. </P>  \r\n\r\n<P> <I>Spørgsmål 12: </I></P>  \r\n\r\n<P> Hvor mange forhyrede er der ansat på de 2 nuværende færger på ruten  \r\n\r\n Kalundborg-Århus, og hvor mange forventes der at være på de påtænkte færger  \r\n\r\n på ruten? </P>  \r\n\r\n<P> <I>Svar: </I></P>  \r\n\r\n<P> Der er i forbindelse med overfarten i dag beskæftiget 660 medarbejdere,  \r\n\r\n hvoraf 186 er tjenestemænd, for hovedpartens vedkommende forhyrede på  \r\n\r\n færgerne. 500 af medarbejderne er stationerede i Århus, de resterende 160 er  \r\n\r\n stationerede i Kalundborg. Hovedparten af tjenestemændene er stationerede i  \r\n\r\n Århus. </P>  \r\n\r\n<P>Af de i alt 660 beskæftigede udgør cateringpersonalet ca. 340, hvoraf 130  \r\n\r\n er fuldtidsbeskæftigede, mens 210 er deltidsbeskæftigede. </P>  \r\n\r\n<P>Med indsættelse af mindre færger på overfarten vil behovet for  \r\n\r\n medarbejdere blive reduceret med mellem 60 og 80, hovedsagelig på  \r\n\r\n cateringsiden. Reduktionen svarer til 10 pct. af det nuværende totale antal  \r\n\r\n beskæftigede på overfarten. Den nødvendige personalereduktion kan ske  \r\n\r\n planlagt og ved naturlig afgang som følge af, at færgeskiftet først skal  \r\n\r\n finde sted til næste sommer. </P>  \r\n\r\n<P> <I>Spørgsmål 13: </I></P>  \r\n\r\n<P> Hvad er driftsomkostningerne vedrørende de nuværende færger, og hvad  \r\n\r\n forventes driftsomkostningerne at blive på de påtænkte? </P>  \r\n\r\n<P> <I>Svar: </I></P>  \r\n\r\n<P> De nuværende driftsomkostninger vedrørende Århus-Kalundborg-overfarten  \r\n\r\n udgør tilsammen ca. 121 mio. kr. årligt. Heraf koster selve færgedriften ca.  \r\n\r\n 76 mio. kr. Havneafgifterne udgør ca. 15 mio. kr., driften af terminalerne  \r\n\r\n ca. 20 mio. kr. og overfartens andel af DSB's fællesomkostninger vedrørende  \r\n\r\n færgedriften ca. 10 mio. kr. </P>  \r\n\r\n<P>Ved indsættelse af chartret erstatningstonnage påregnes årlige  \r\n\r\n driftsudgifter på ca. 160 mio. kr. inklusive 55 mio. kr. i såkaldt  \r\n\r\n bareboatcharterhyre (uden besætning, olie m.v.) for de 2 rorofærger. De  \r\n\r\n egentlige driftsudgifter på de resterende ca. 105 mio. kr. fordeler sig med  \r\n\r\n ca. 64 mio. kr. til driften af færgerne, ca. 13 mio. kr. til havneafgifter,  \r\n\r\n ca. 18 mio. kr. til terminaldriften og uændret ca. 10 mio. kr. som andel af  \r\n\r\n fællesudgifterne. </P>  \r\n\r\n<P> <I>Spørgsmål 14: </I></P>  \r\n\r\n<P> Hvilken DSB-rute - Storebælt eller Kattegat - har haft de største  \r\n\r\n stigninger i overførslerne af passagerer, lastbiler og personbiler? </P>  \r\n\r\n<P> <I>Svar: </I></P>  \r\n\r\n<P> For alle 3 trafikkategorier gælder det, at Århus-Kalundborg-overfarten  \r\n\r\n siden indsættelsen af &#187;Peder Paars&#171; og &#187;Niels Klim&#171; i  \r\n\r\n 1985-86 har haft større fremgang end biloverfarten mellem Halsskov og  \r\n\r\n Knudshoved. En væsentlig baggrund herfor er imidlertid den store konkurrence,  \r\n\r\n Vognmandsruten i de senere år har udsat DSB's Storebæltsoverfart for. En  \r\n\r\n tilsvarende skærpet konkurrencesituation har ikke eksisteret på det nordlige  \r\n\r\n Kattegat, hvor også de private rederier har haft fremgang i overførslerne.  \r\n\r\n</P>  \r\n\r\n<P> <I>Spørgsmål 15: </I></P>  \r\n\r\n<P> Når bådtogene til Kalundborg-Århus-overfartens færger forsvinder, vil der  \r\n\r\n så blive sat hurtigtog ind på strækningen af hensyn til de mange pendlere?  \r\n\r\n</P>  \r\n\r\n<P> <I>Svar: </I></P>  \r\n\r\n<P> Vedrørende dette spørgsmål vil jeg tillade mig at henvise til min  \r\n\r\n besvarelse dags dato af spørgsmål 5, stillet af udvalget i brev af 10. maj  \r\n\r\n 1990 (L 229 - bilag 1). </P>  \r\n\r\n<P> <I>Spørgsmål 16: </I></P>  \r\n\r\n<P> Ser ministeren ikke et problem ved, at man chartrer færger fra Mercandia,  \r\n\r\n der får et fast beløb om året for at besejle Kalundborg-Århus-overfarten,  \r\n\r\n uanset hvor mange der er med færgerne, samtidig med at den samme reder  \r\n\r\n starter sejlads på Kalundborg-Juelsminde, eftersom kundegrundlaget må anses  \r\n\r\n for at være det samme? </P>  \r\n\r\n<P> <I>Svar: </I></P>  \r\n\r\n<P> Det er endnu ikke endeligt afgjort, om erstatningsfærgerne til  \r\n\r\n Århus-Kalundborg-overfarten skal chartres af rederiet Mercandia. I  \r\n\r\n forhandlingerne herom indgår også spørgsmålet om Mercandias påtænkte sejlads  \r\n\r\n mellem Kalundborg og Juelsminde. </P>  \r\n\r\n<P>Eftersom der eksisterer fri sønæring, vil ethvert rederi på ethvert  \r\n\r\n tidspunkt kunne etablere færgeoverfart mellem Kalundborg og Juelsminde. Jeg  \r\n\r\n anser det derfor ikke som noget særligt problem, at netop rederiet Mercandia  \r\n\r\n påtænker en sådan sejlads. </P>  \r\n\r\n<P> <I>Spørgsmål 17: </I></P>  \r\n\r\n<P> Hvorledes vil regeringens forslag indvirke på lovforslaget om de faste  \r\n\r\n forbindelser, hvor der påregnes mindst een Kattegatrute i fremtiden, forstået  \r\n\r\n således, at DSB må anses for at være ude af stand til at gøre krav på  \r\n\r\n besejlingen og indflydelse i de forhandlinger, der skal være om  \r\n\r\n færdiggørelsen af den såkaldte Kattegatrapport? </P>  \r\n\r\n<P> <I>Svar: </I></P>  \r\n\r\n<P> I den politiske aftale om Storebælt er det fastlagt, at der skal  \r\n\r\n opretholdes mindst een færgeforbindelse mellem Sjælland og Jylland over  \r\n\r\n Kattegat. Såfremt dette ikke kan ske på driftsøkonomisk grundlag, forpligtes  \r\n\r\n A/S Storebæltsforbindelsen til at sørge for besejlingen. </P>  \r\n\r\n<P>Jeg anser DSB's muligheder for i et samarbejde med de øvrige  \r\n\r\n Kattegatrederier at besejle overfarten melem Århus og Kalundborg også efter  \r\n\r\n 1996 for langt bedre, såfremt der allerede nu indsættes mere markedstilpasset  \r\n\r\n tonnage, end hvis &#187;Peder Paars&#171; og &#187;Niels Klim&#171; skulle  \r\n\r\n opretholdes på overfarten frem til 1996. </P>  \r\n\r\n<P>Der er således ikke tale om, at DSB ikke kan gøre krav på besejlingen  \r\n\r\n eller ikke kan få indflydelse på forhandlingerne om den fremtidige  \r\n\r\n rutestruktur på det nordlige Kattegat. Tværtimod anser jeg DSB's  \r\n\r\n forhandlingsposition for styrket, når der indsættes erstatningstonnage med en  \r\n\r\n lastbilkapacitet, som er 50 pct. større end den nuværende med &#187;Peder  \r\n\r\n Paars&#171; og &#187;Niels Klim&#171;. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "16/08/1990"
        },
        {
            "displayName": "Accession",
            "displayValue": "198914K00229"
        },
        {
            "displayName": "Entydig dokumentidentifikation",
            "displayValue": "CL003554"
        },
        {
            "displayName": "Dato for førstegangsindlæggelse",
            "displayValue": "16/08/1990"
        },
        {
            "displayName": "Dato for indlæggelse",
            "displayValue": "16/08/1990"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "229"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}