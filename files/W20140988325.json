{
    "id": 165637,
    "title": "SU - tilbagebetaling - kompetence - perioder mellem uddannelse",
    "documentTypeId": "240",
    "isSagsforlobPeriodValid": true,
    "shortName": "KEN nr 9883 af 14/10/2014",
    "documentHtml": "<div class=\"bjelke\">Den fulde tekst</div><p class=\"Titel2\">SU - tilbagebetaling - kompetence - perioder mellem uddannelse</p>\r\n<div class=\"Resume\">\r\n   <p class=\"TekstGenerel\">Ankenævnet var tredje instans på et spørgsmål om retten til SU i perioden mellem bachelor- og kandidatuddannelse. Da spørgsmålet ikke havde været besvaret af styrelsen, som var anden instans, direkte til den studerende, kunne nævnet ikke på det tidspunkt af sagens behandling tage forholdet under behandling. Ankenævnet sendte delspørgsmålet om retten til SU i mellemperioden tilbage til styrelsen.</p>\r\n</div>\r\n<p>\r\n   <span class=\"Bold\">Din klage vedrørende tilbagebetaling af SU i juni 2013 og afslag på SU i juli og august 2013</span>\r\n</p>\r\n<p>I brev af 26. juni 2013 har du klaget over Styrelsen for Videregående Uddannelser og Uddannelsesstøttes (herefter: styrelsen) afgørelse af 7. juni 2013 om tilbagebetaling af SU for juni 2013.</p>\r\n<p>Du har samtidig klaget over [uddannelsessted]s afgørelse, indeholdt i støttemeddelelse af 24. juni 2013, om, at du ikke har ret til SU i juni, juli og august 2013.</p>\r\n<p>\r\n   <span class=\"Bold\">Ankenævnets afgørelse</span>\r\n</p>\r\n<p>Nævnet tiltræder styrelsens afgørelse af 7. juni 2013 om tilbagebetaling af SU for juni 2013.</p>\r\n<p>Nævnet kan ikke behandle din klage over afslaget på SU for juni, juli og august 2013 (støttemeddelelse af 24. juni 2013), da klageadgangen til styrelsen skal være benyttet, før der kan klages til nævnet.</p>\r\n<p>\r\n   <span class=\"Bold\">Retsgrundlag</span>\r\n</p>\r\n<p>SU-loven (dagældende lovbekendtgørelse nr. 661 af 29. juni 2009, nu lovbekendtgørelse nr. 39 af 15. januar 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 2.</span> Uddannelsessøgende kan efter ansøgning få uddannelsesstøtte, når de</p>\r\n<p>(. . .)</p>\r\n<p>2) er indskrevet på og gennemgår en uddannelse, der giver ret til uddannelsesstøtte,</p>\r\n<p>(. . .)</p>\r\n<p>(. . .)</p>\r\n<p>\r\n   <span class=\"Bold\">§ 28.</span> Uddannelsesstøtten udbetales med foreløbige beløb i støtteåret. Uddannelsesstøtten tildeles med endelige beløb efter støtteårets afslutning.</p>\r\n<p>(…)</p>\r\n<p>\r\n   <span class=\"Bold\">§ 30.</span> (. . .).</p>\r\n<p>\r\n   <span class=\"Italic\">Stk. 2.</span> Foreløbige beløb, der er udbetalt, men ikke kan tildeles endeligt, skal betales tilbage. (…)</p>\r\n<p>\r\n   <span class=\"Bold\">§ 42.</span> De afgørelser, som styrelsen kan træffe, kan efter styrelsens bestemmelse helt eller delvis henlægges til uddannelsesinstitutionerne. (. . .)</p>\r\n<p>\r\n   <span class=\"Italic\">Stk. 2.</span> Afgørelser, uddannelsesinstitutionen træffer efter stk. 1 eller efter styrelsens bestemmelse om støttetildelingen, kan inden 4 uger fra meddelelsen af afgørelsen indbringes for Styrelsen for Statens Uddannelsesstøtte (. . .).</p>\r\n<p>\r\n   <span class=\"Bold\">§ 46.</span> Afgørelser truffet af styrelsen om grundlaget for tildeling (. . .) af uddannelsesstøtte (. . .) og om en støttemodtagers tilbagebetaling af uddannelsesstøtte kan (. . .) indbringes for Ankenævnet for Statens Uddannelsesstøtteordninger (. . .).</p>\r\n<p>SU-bekendtgørelsen (dagældende bekendtgørelse nr. 1269 af 17. december 2012, nu bekendtgørelse nr. 792 af 25. juni 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 15.</span> [. . . ]</p>\r\n<p>\r\n   <span class=\"Italic\">Stk. 3.</span> Uddannelsessøgende, der begynder på en kandidatuddannelse umiddelbart i forlængelse af en bacheloruddannelse, betragtes i støttemæssig henseende som om, de er indskrevet på og gennemgår kandidatuddannelsen fra den første måned efter bacheloruddannelsens afslutning, selvom kandidatuddannelsen først påbegyndes efter indtil 2 måneders ferie. Styrelsen kan bestemme, at der på tilsvarende måde gives uddannelsesstøtte i ferieperioden mellem uddannelserne i lignende uddannelsesforløb.</p>\r\n<p>\r\n   <span class=\"Bold\">§ 74.</span> Klager over afgørelser, som en uddannelsesinstitution træffer efter styrelsens bestemmelse, kan efter lovens § 42, stk. 2, inden 4 uger fra meddelelsen om afgørelsen indbringes for styrelsen (. . .).</p>\r\n<p>\r\n   <span class=\"Italic\">(.</span> <span class=\"Italic\">.</span> <span class=\"Italic\">.)</span></p>\r\n<p>\r\n   <span class=\"Bold\">Begrundelse</span>\r\n</p>\r\n<p>\r\n   <span class=\"Italic\">Afbrudskravet af 7. juni 2013</span>\r\n</p>\r\n<p>Retten til uddannelsesstøtte er afhængig af, at man er indskrevet på og gennemgår en uddannelse, jf. § 2, stk. 1, nr. 2 i SU-loven. SU tildeles til en bestemt uddannelse, hvorfor der skal søges SU igen, hvis den uddannelsessøgende ønsker at modtage SU til en anden uddannelse.</p>\r\n<p>Du blev udskrevet af din bacheloruddannelse i maj 2013. Du har derfor ikke været indskrevet på bacheloruddannelsen i juni 2013. Da du har fået udbetalt SU for juni 2013 på baggrund af at have været indskrevet på bacheloruddannelsen, skal denne måneds SU betales tilbage, jf. SU-lovens § 30, stk. 2.</p>\r\n<p>SU udbetales altid foreløbigt og tildeles først endeligt efter støtteårets afslutning, jf. SU-lovens § 28.</p>\r\n<p>\r\n   <span class=\"Italic\">Tildeling i perioden mellem bachelor- og kandidatuddannelse, støttemeddelelsen af 24. juni 2013</span>\r\n</p>\r\n<p>Du har den 14. juni 2013 søgt SU fra juli 2013 til din kandidatuddannelse. [Uddannelsessted] har i støttemeddelelse af 24. juni 2013 tildelt dig SU fra september 2013. Ankenævnet lægger herefter til grund, at [uddannelsessted] har givet dig afslag på ret til SU til din kandidatuddannelse fra et tidligere tidspunkt end september 2013.</p>\r\n<p>På nuværende tidspunkt har nævnet ikke kompetence til at træffe afgørelse vedrørende afslaget på at tildele dig SU i perioden mellem din bachelor- og kandidatuddannelse.</p>\r\n<p>Ifølge notat af 26. juni 2009 om myndighedskrav til SU-administrationen skal afgørelse af, om der skal gives SU i ferieperioden mellem bachelor- og kandidatuddannelsen, jf. § 15, stk. 3, i SU-bekendtgørelsen, træffes af visse uddannelsesinstitutioner på baggrund af en bemyndigelse fra styrelsen. [Uddannelsessted] er en af de institutioner, som er blevet bemyndiget til at træffe afgørelse om ret til SU i perioden mellem bachelor- og kandidatuddannelse. Den afgørelse af 24. juni 2013, som du klager over, er truffet af [uddannelsessted] på bemyndigelse af styrelsen.</p>\r\n<p>Ifølge SU-lovens § 42, stk. 2, kan de afgørelser, som institutionerne træffer efter bemyndigelse fra styrelsen, indbringes for styrelsen. Ifølge SU-lovens § 46, stk. 1, kan de afgørelser, som styrelsen har truffet om tildeling af SU, indbringes for ankenævnet. Der er derfor ikke klageadgang til nævnet, før styrelsen har truffet afgørelse i sagen.</p>\r\n<p>Du har stilet din klage til nævnet. Styrelsen har videresendt sagen til nævnet uden at træffe selvstændig afgørelse stilet til dig og med klagevejledning. Ankenævnet tilbagesender derfor denne del af sagen til styrelsen, og anmoder styrelsen om at træffe afgørelse i klagen fra dig vedrørende spørgsmålet om ret til SU i perioden mellem din bachelor- og kandidatuddannelse.</p>\r\n<p>Såfremt styrelsen giver dig afslag på ret til SU i perioden, kan du indbringe afslaget for nævnet.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Styrelsen har ved brev af 7. juni 2013 meddelt dig, at du skal tilbagebetale noget af den SU, som du modtog i 2013, da du fra juni 2013 har afsluttet din uddannelse.</p>\r\n<p>Du har den 14. juni 2013 søgt SU til din kandidatuddannelse. Du har søgt SU fra juli 2013.</p>\r\n<p>[Uddannelsessted] har i støttemeddelelse af 24. juni 2013 meddelt dig, at du i 2013 har ret til SU i perioden fra januar til og med maj 2013, og i perioden fra september til og med december 2013.</p>\r\n<p>Du har i e-mail af 24. juni 2013 (sendt fra [anden studerendes] e-mail adresse) anført, at du regnede med at kunne modtage SU i sommerferien, da kandidatuddannelsen ville være i direkte forlængelse af bacheloruddannelsen. Du har anført, at du ikke er blevet informeret om, at der er regler om, at der ikke må gå længere tid end 2 måneder fra man afslutter sin bachelor, til man påbegynder sin kandidat. Du har anført, at det er uforståeligt, at en formalitet om, hvilken dag, man har gået til eksamen, skal have betydning for, om man modtager SU i sommerferien eller ej.</p>\r\n<p>[Uddannelsessted] har i e-mail af 24. juni 2013 henvist til, at du har forlænget din bacheloruddannelse, og at du derfor ikke kan modtage SU før september og skal betale SU for juni tilbage.</p>\r\n<p>Du har i brev af 26. juni 2013 klaget til Ankenævnet for Statens Uddannelsesstøtteordninger og bl.a. anført, at du har brugt det sidste år på at gennemføre nødvendige suppleringsfag og desuden valgte at udskyde et enkelt fag fra 6. semester til dette semester, og at du netop har afsluttet faget. Du har anført, at flytningen af eksamen fra juni til maj betyder, at du er blevet pålagt at tilbagebetale SU for juni samtidig med, at du ikke modtager SU i juli og august. Du har anført, at du påbegynder kandidatuddannelsen i umiddelbar forlængelse af bacheloruddannelsen, og at afslaget på SU er givet, fordi du har bestået faget som planlagt, i modsætning til hvis du havde valgt at tage reeksamen i august 2013.</p>\r\n<p>Styrelsen har i brev af 24. oktober 2013 videresendt sagen sammen med en udtalelse til ankenævnet. Styrelsen har henvist til, at du afsluttede din bacheloruddannelse i maj 2013 og påbegyndte din kandidatuddannelse i september 2013. Da der således var tre kalendermåneder mellem afslutningen af bacheloruddannelse og påbegyndelsen af kandidatuddannelsen, var du ikke berettiget til SU i mellemperioden.</p>\r\n<p>Ankenævnet har ved brev af 4. november 2013 fremsendt sagens akter til dig, således at du havde lejlighed til at fremkomme med bemærkninger hertil. Ankenævnet har ikke modtaget bemærkninger fra dig i den anledning.</p>\r\n<p>Styrelsen har supplerende oplyst den 20. juni 2014, at du har været registreret med august 2013 som forventet afslutningstidspunkt, at du på den baggrund har været registreret som støtteberettiget på kandidatuddannelsen fra juli 2013, og at uddannelsesstedet den 24. juni 2013 ændrer den støtteberettigede periode således, at første støtteberettigede måned på kandidatuddannelsen er september 2013. [Uddannelsessted] har endvidere oplyst, at en studerende, som har ret til SU i sommerperioden mellem to uddannelser, kun registreres som begyndt i juli måned i SU-systemet, ikke i det studieadministrative system.</p>\r\n<p>Ankenævnet har ved brev af 25. juni 2014 fremsendt styrelsens supplerende udtalelse til dig, således at du havde lejlighed til at fremkomme med bemærkninger hertil. Ankenævnet har ikke modtaget bemærkninger fra dig i den anledning.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/11/2014"
        },
        {
            "displayName": "Accession",
            "displayValue": "W20140988325"
        },
        {
            "displayName": "Entydig dokumentidentifikation",
            "displayValue": "CE000187"
        },
        {
            "displayName": "Dato for indlæggelse",
            "displayValue": "05/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9883"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "14/10/2014"
        },
        {
            "displayName": "Administrerende myndighed",
            "displayValue": "Ankenævnet for Uddannelsesstøtten"
        },
        {
            "displayName": "Ressortministeriets journalnummer",
            "displayValue": "13/030216"
        },
        {
            "displayName": "Stikord",
            "displayValue": "SU"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}