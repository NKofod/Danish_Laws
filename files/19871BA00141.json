{
    "id": 105947,
    "title": "1987 BSF 141   FORSLAG TIL FOLKETINGSBESLUTNING OM BYDELSRÅD I KØBENHAVN ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 141",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 141 </P>  \r\n\r\n<P></P>  \r\n\r\n<P>Forslag til folketingsbeslutning om bydelsråd i København </P>  \r\n\r\n<P></P>  \r\n\r\n<P>Fremsat af Dorte Bennedsen (S) Bakholt (S) Erling Christensen (S) Pernille  \r\n\r\n Forchhammer (S) Lone Møller (S) Henning Rasmussen (S) Stavad (S) </P>  \r\n\r\n<P></P>  \r\n\r\n<P>den 6. april 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen inden den 15. oktober 1988 at </P>  \r\n\r\n<P>fremsætte lovforslag om bydelsråd i København efter følgende </P>  \r\n\r\n<P>retningslinjer: </P>  \r\n\r\n<P>1. Borgerrepræsentationen skal have bemyndigelse til at oprette </P>  \r\n\r\n<P>bydelsråd, herunder til at træffe bestemmelse om inddeling af </P>  \r\n\r\n<P>København i bydele. </P>  \r\n\r\n<P>2. Bydelsrådene skal tillægges en selvstændig kompetence i kommunale </P>  \r\n\r\n<P>anliggender, der vedrører bydelen. Afgørelsen om, hvilke opgaver </P>  \r\n\r\n<P>(hovedsagelig serviceydelser, men også myndighedsudøvelse) der </P>  \r\n\r\n<P>skal udlægges, træffes af Borgerrepræsentationen. </P>  \r\n\r\n<P>3. Der skal åbnes mulighed for, at Borgerrepræsentationen ved </P>  \r\n\r\n<P>delegation kan henlægge opgaver til bydelsrådene. </P>  \r\n\r\n<P>4. Borgerrepræsentationen skal sørge for sekretariatsbetjening af </P>  \r\n\r\n<P>bydelsrådene. </P>  \r\n\r\n<P>5. Finansiering skal ske i forbindelse med vedtagelse af </P>  \r\n\r\n<P>årsbudgettet, hvor hvert af bydelsrådene tildeles en samlet </P>  \r\n\r\n<P>bevilling. Det skal sikres, at de midler, der tildeles </P>  \r\n\r\n<P>bydelsrådene, står i et rimeligt forhold til de hidtidige </P>  \r\n\r\n<P>udgifter på området, og der må ikke ske en usaglig </P>  \r\n\r\n<P>forskelsbehandling af rådene. </P>  \r\n\r\n<P>6. På de områder, hvor bydelsrådene er tillagt en selvstændig </P>  \r\n\r\n<P>kompetence, skal klagemyndigheden være den samme, som hvis </P>  \r\n\r\n<P>Borgerrepræsentationen havde truffet beslutningen. For så vidt </P>  \r\n\r\n<P>angår opgaver, som bydelsrådene får henlagt ved delegation, skal </P>  \r\n\r\n<P>der være klageadgang til Borgerrepræsentationen. Tilsynet med </P>  \r\n\r\n<P>bydelsrådene skal varetages af indenrigsministeren. </P>  \r\n\r\n<P>7. Valgmåden skal være almindelig og lige valg blandt bydelsvælgere, </P>  \r\n\r\n<P>jf. betænkning nr. 1114/1987 om Københavns Kommunes styrelse. </P>  \r\n\r\n<P>Beslutningsprocessen skal foregå efter reglerne i lov om </P>  \r\n\r\n<P>kommunernes styrelse. </P>  \r\n\r\n<P>Bemærkninger til forslaget </P>  \r\n\r\n<P>Almindelige bemærkninger </P>  \r\n\r\n<P>I 1985 nedsatte den daværende indenrigsminister et embedsmandsudvalg </P>  \r\n\r\n<P>om Københavns Kommunes styrelse, som i sommeren 1987 afgav </P>  \r\n\r\n<P>betænkning (Betænkning nr. 1114). Her overvejes det at inddrage </P>  \r\n\r\n<P>København under den kommunale styrelseslov, og det foreslås, at </P>  \r\n\r\n<P>der udarbejdes et kapitel i loven om indførelse af bydelsråd i </P>  \r\n\r\n<P>Københavns Kommune. </P>  \r\n\r\n<P>I delbetænkning 539/87 fra et udvalg under Borgerrepræsentationen </P>  \r\n\r\n<P>anså et flertal tilvejebringelsen af en hjemmel til oprettelse af </P>  \r\n\r\n<P>bydelsstyre for en påtrængende opgave. Delbetænkningen blev </P>  \r\n\r\n<P>afgivet af et ad hoc-udvalg til Borgerrepræsentationen. </P>  \r\n\r\n<P>Da indenrigsministeren i indeværende folketingsår ikke har fremsat </P>  \r\n\r\n<P>lovforslag om ændring af de kommunale styrelseslove, har </P>  \r\n\r\n<P>forslagsstillerne fundet det vigtigt på nuværende tidspunkt at </P>  \r\n\r\n<P>påbegynde arbejdet på en ændring af lov om Københavns Kommunes </P>  \r\n\r\n<P>styrelse, der indebærer hjemmel til oprettelse af bydelsråd i </P>  \r\n\r\n<P>Københavns Kommune. </P>  \r\n\r\n<P>Formål </P>  \r\n\r\n<P>Oprettelse af bydelsråd i København vil tjene flere formål. </P>  \r\n\r\n<P>a) Oprettelsen vil imødekomme det generelle ønske om at styrke de </P>  \r\n\r\n<P>demokratiske grundtræk i samfundet ved at decentralisere </P>  \r\n\r\n<P>beslutningskompetence og ansvar. En styrkelse af nærdemokratiet </P>  \r\n\r\n<P>vil afbøde nogle af de ulemper, størrelsen af Københavns Kommune </P>  \r\n\r\n<P>giver anledning til. </P>  \r\n\r\n<P>Når beslutningerne tages tæt på de berørte borgere, vil dette give </P>  \r\n\r\n<P>mulighed for større hensyntagen og styrke interessen for det </P>  \r\n\r\n<P>politiske arbejde hos borgerne. </P>  \r\n\r\n<P>Oprettelsen af bydelsrådene vil indebære, at afstanden mellem borger </P>  \r\n\r\n<P>og folkevalgt vil blive mindre. </P>  \r\n\r\n<P>b) Oprettelsen vil give mulighed for en mere effektiv sagsbehandling </P>  \r\n\r\n<P>og en mere hensigtsmæssig ressourceudnyttelse, idet mindre </P>  \r\n\r\n<P>enheder tæt på borgerne vil kunne fungere mere uformelt og derfor </P>  \r\n\r\n<P>hurtigere, smidigere og billigere. Samtidig bliver resultaterne </P>  \r\n\r\n<P>formentlig &#187;rigtigere&#171;. </P>  \r\n\r\n<P>c) Bydelsrådene vil betyde, at der sker en aflastning af de </P>  \r\n\r\n<P>eksisterende politiske organer og dermed en forbedring af </P>  \r\n\r\n<P>arbejdsforholdene i Borgerrepræsentationen. </P>  \r\n\r\n<P>Bemærkninger til de enkelte punkter </P>  \r\n\r\n<P>Ad 1 </P>  \r\n\r\n<P>Det foreslås her, at bemyndigelsen til at oprette bydelsråd og til </P>  \r\n\r\n<P>at inddele København i områder skal ligge hos </P>  \r\n\r\n<P>Borgerrepræsentationen. Københavns Kommune må kunne formodes at </P>  \r\n\r\n<P>bære en inddeling i 14-16 bydele. De fleste bydele vil dermed få </P>  \r\n\r\n<P>et befolkningsgrundlag på 25.000-50.000 indbyggere. </P>  \r\n\r\n<P>Det er afgørende for bydelsrådenes succes, at de geografiske områder </P>  \r\n\r\n<P>er klart afgrænsede. Borgerrepræsentationens afgørelse skal </P>  \r\n\r\n<P>godkendes af indenrigsministeren. </P>  \r\n\r\n<P>Ad 2 </P>  \r\n\r\n<P>Det foreslås at give bydelsrådene en selvstændig kompetence. Et </P>  \r\n\r\n<P>folkevalgt bydelsråd, der har et selvstændigt folkeligt mandat, </P>  \r\n\r\n<P>bør kunne træffe beslutninger uafhængigt af </P>  \r\n\r\n<P>Borgerrepræsentationen. Ligeledes er selvstændig kompetence for </P>  \r\n\r\n<P>bydelsrådene en forudsætning for, at Borgerrepræsentationen opnår </P>  \r\n\r\n<P>en reel aflastning. </P>  \r\n\r\n<P>Afgørelsen om, hvilke opgaver der skal udlægges, træffes af </P>  \r\n\r\n<P>Borgerrepræsentationen. Dette vil skabe de bedste muligheder for </P>  \r\n\r\n<P>et godt samarbejde mellem bydelsrådene og Borgerrepræsentationen. </P>  \r\n\r\n<P>Det er dog ligeledes en forudsætning for et godt samarbejde, at </P>  \r\n\r\n<P>der fra starten udlægges tilstrækkeligt med opgaver, således at </P>  \r\n\r\n<P>arbejdet i bydelsrådene bliver meningsfyldt. </P>  \r\n\r\n<P>Opgaverne vil først og fremmest være på serviceområdet, idet der her </P>  \r\n\r\n<P>vil være størst fordel og politisk interesse for en lokal </P>  \r\n\r\n<P>varetagelse. Udlægning af opgaver, der indebærer </P>  \r\n\r\n<P>myndighedsudøvelse (afgørelser), bør i det omfang, opgaverne er </P>  \r\n\r\n<P>lovbundne, ikke finde sted, idet disse ikke har lokal interesse </P>  \r\n\r\n<P>og det ikke kan anses for hensigtsmæssigt ud fra en administrativ </P>  \r\n\r\n<P>effektivitetsbetragtning. Myndighedsudøvelsen kan også indeholde </P>  \r\n\r\n<P>skøn, og er der plads til politiske skøn, f.eks. i </P>  \r\n\r\n<P>lokalplansager, bør disse afgørelser kunne udlægges. </P>  \r\n\r\n<P>Visse opgaver er i dag tillagt brugerorganer (skolenævn, </P>  \r\n\r\n<P>forældreråd, beboerråd). Disse brugerorganer bør der tages hensyn </P>  \r\n\r\n<P>til, men det kan ikke generelt udelukkes, at opgaver kan flyttes </P>  \r\n\r\n<P>fra brugerorganer til bydelsråd. Generelt er det meget vigtigt, </P>  \r\n\r\n<P>at de udlagte funktioner er veldefinerede, og at de tildeles </P>  \r\n\r\n<P>samtlige bydelsråd. </P>  \r\n\r\n<P>Ad 3 </P>  \r\n\r\n<P>Det foreslås, at Borgerrepræsentationen ligeledes bør kunne delegere </P>  \r\n\r\n<P>opgaver til bydelsrådene. Borgerrepræsentationen skal føre en vis </P>  \r\n\r\n<P>kontrol og tilsyn med udøvelsen af de delegerede beføjelser. De </P>  \r\n\r\n<P>uddelegerede opgaver bør udgøre en mindre del af bydelsrådenes </P>  \r\n\r\n<P>opgaver. </P>  \r\n\r\n<P>Ad 4 </P>  \r\n\r\n<P>Det foreslås, at bydelsrådene skal have sekretariatsbetjening fra </P>  \r\n\r\n<P>den eksisterende kommunale administration. Dette vil give en klar </P>  \r\n\r\n<P>fordel i form af administrativ kontinuitet, og problemer med </P>  \r\n\r\n<P>overflytning af personale undgås. En selvstændig </P>  \r\n\r\n<P>bydelsadministration er ikke særlig hensigtsmæssig ved en gradvis </P>  \r\n\r\n<P>udlægning af opgaverne til selvstændig afgørelse i bydelsrådene </P>  \r\n\r\n<P>og heller ikke egnet ved delegation. Henlægges der væsentlige </P>  \r\n\r\n<P>opgaver til bydelsrådene, bør der etableres et </P>  \r\n\r\n<P>bydelskontor/sekretariat. </P>  \r\n\r\n<P>Ad 5 </P>  \r\n\r\n<P>Finansieringen af bydelsrådene skal ske ved en tildeling af en </P>  \r\n\r\n<P>samlet bevilling. De afsatte midler skal stå i rimeligt forhold </P>  \r\n\r\n<P>til de hidtidige udgifter på områderne, således at bydelsrådene </P>  \r\n\r\n<P>har mulighed for at løse opgaverne. Det skal endvidere sikres, at </P>  \r\n\r\n<P>der ikke sker en usaglig forskelsbehandling, og der må tages </P>  \r\n\r\n<P>højde for, at der er store forskelle mellem de enkelte bydeles </P>  \r\n\r\n<P>udgiftsbehov på forskellige områder med hensyn til befolkningens </P>  \r\n\r\n<P>sammensætning, boligmasse osv. Bydelsrådene skal have indflydelse </P>  \r\n\r\n<P>på den del af budgettet, som vedrører deres virksomhed, og skal </P>  \r\n\r\n<P>komme med forslag til budgettet. Dette vil styrke </P>  \r\n\r\n<P>samarbejdsmulighederne mellem Borgerrepræsentationen og </P>  \r\n\r\n<P>bydelsrådene. Indenrigsministeren skal fastsætte regler om </P>  \r\n\r\n<P>Borgerrepræsentationens meddelelse af bevilling til bydelsrådene. </P>  \r\n\r\n<P>Der bør som hovedregel ikke kunne gives tillægsbevillinger til </P>  \r\n\r\n<P>udgifter, som bydelsrådene kunne eller burde have taget i </P>  \r\n\r\n<P>betragtning ved budgetforslagsudarbejdelse. Lovbundne eller på </P>  \r\n\r\n<P>anden måde uafviselige udgifter, som fremkommer efter </P>  \r\n\r\n<P>budgetforslagene, skal kunne dækkes ved tillægsbevilling. </P>  \r\n\r\n<P>Ad 6 </P>  \r\n\r\n<P>I det omfang bydelsrådene har selvstændig kompetence, bør borgerne </P>  \r\n\r\n<P>kunne klage til de almindelige klagemyndigheder i samme omfang, </P>  \r\n\r\n<P>som hvis afgørelserne var truffet af Borgerrepræsentationen. </P>  \r\n\r\n<P>Overdragelse af beslutningsmyndighed til bydelsrådene bør </P>  \r\n\r\n<P>selvfølgelig ikke medføre, at borgerne berøves klageadgang og </P>  \r\n\r\n<P>dermed får forringet deres retsstilling. </P>  \r\n\r\n<P>I det omfang opgaverne er delegeret til bydelsrådene, bør der være </P>  \r\n\r\n<P>mulighed for klageadgang til Borgerrepræsentationen i </P>  \r\n\r\n<P>overensstemmelse med almindelige forvaltningsretlige </P>  \r\n\r\n<P>grundsætninger. Bydelsrådene bør undergives almindeligt kommunalt </P>  \r\n\r\n<P>tilsyn. Tilsynet med Københavns Kommune udøves af </P>  \r\n\r\n<P>indenrigsministeren, og ministeren bør også være tilsynsmyndighed </P>  \r\n\r\n<P>i relation til bydelsrådene. </P>  \r\n\r\n<P>Ad 7 </P>  \r\n\r\n<P>Valgret til bydelsrådene foreslås tillagt personer, som har valgret </P>  \r\n\r\n<P>til Borgerrepræsentationen og bopæl i bydelen. Endvidere foreslås </P>  \r\n\r\n<P>det, at enhver, som har valgret, er valgbar. Ingen skal dog </P>  \r\n\r\n<P>samtidig kunne være medlem af Borgerrepræsentationen og af et </P>  \r\n\r\n<P>bydelsråd. Bydelsrådenes medlemmer foreslås valgt for 4 år </P>  \r\n\r\n<P>samtidig med valg til Borgerrepræsentationen og i øvrigt efter </P>  \r\n\r\n<P>reglerne i den kommunale valglov. Bydelsrådenes medlemstal </P>  \r\n\r\n<P>foreslås fastsat til mindst 9 og højst 15. </P>  \r\n\r\n<P>Bydelsrådenes beslutningsproces vil med visse tillempninger kunne </P>  \r\n\r\n<P>foregå efter reglerne i den kommunale styrelseslov om </P>  \r\n\r\n<P>kommunalbestyrelsens beslutningsproces. Reglerne om </P>  \r\n\r\n<P>kommunalbestyrelsesmedlemmers rettigheder og pligter foreslås </P>  \r\n\r\n<P>ligeledes anvendt på bydelsrådenes medlemmer med visse </P>  \r\n\r\n<P>tillempninger. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00141"
        },
        {
            "displayName": "Entydig dokumentidentifikation",
            "displayValue": "CL004514"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "141"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}