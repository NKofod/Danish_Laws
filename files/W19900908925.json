{
    "id": 156747,
    "title": "Ankestyrelsens principafgørelse O-48-90 om begrundelse - beskyttet beskæftigelse - ophør af arbejdsforhold - pensionistaktiviteter",
    "documentTypeId": "240",
    "isSagsforlobPeriodValid": true,
    "shortName": "KEN nr 9089 af 15/10/1990",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-48-90 om begrundelse - beskyttet beskæftigelse - ophør af arbejdsforhold - pensionistaktiviteter</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen har behandlet 2 sager, hvor social- og sundhedsudvalget i amtskommunen havde bragt førtidspensionisters arbejdsforhold på beskyttet værksted til ophør med den begrundelse, at arbejdsindsatsen var så begrænset, at forudsætningerne for beskyttet beskæftigelse ikke var tilstede. De pågældende blev i stedet henvist til at benytte kommunens tilbud til pensionister.</p>\r\n   <p class=\"TekstGenerel\">Ankestyrelsen fandt i de konkrete sager ikke grundlag for at tilsidesætte amtskommunens afgørelse. Ankestyrelsen lagde vægt på oplysningerne om arbejdspræstation og funktion i virksomheden, og på at beslutningen om arbejdsophør var meddelt med passende varsel, samt at der var givet tilbud om deltagelse i passende pensionistaktiviteter.</p>\r\n   <p class=\"TekstGenerel\">Ankestyrelsen fandt derimod ikke, at der, hvad amtskommunen havde gjort, ville kunne fastsættes en generel 50 % grænse for resterhvervsevne som betingelse for at kunne opretholde beskyttet beskæftigelse.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>28-05-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 829 af 1. oktober 1992 - § 91, stk. 1 og § 94</p>\r\n<p>\r\n   <span class=\"Bold\">Sagsfremstilling 1:</span>\r\n</p>\r\n<p>Sag 1 - J.nr. 14321-89</p>\r\n<p>M, som var 61 år og modtog mellemste førtidspension, havde siden 1961 haft beskæftigelse på beskyttet værksted, hvor han udførte montagearbejde. Han arbejdede 11 1/2 time ugentlig og blev aflønnet med 1/3 af den mindste overenskomstmæssige løn.</p>\r\n<p>M havde kontakt til et pensionistcenter, hvor han dagligt spiste sin varme mad, og hvor han kunne deltage i forskellige former for aktiviteter.</p>\r\n<p>Ved en statusgennemgang i oktober 1988 vurderede revalideringsvirksomheden, at M's arbejdsindsats var så begrænset, at han ikke opfyldte forudsætningerne for beskyttet beskæftigelse, men i stedet burde henvises til dagcenteraktiviteter.</p>\r\n<p>Amtskommunen havde i en orienteringsskrivelse af 18. februar 1988 fastsat ændrede retningslinier for revalideringsindsatsen i kommunen.</p>\r\n<p>Ifølge disse retningslinier forudsattes i almindelighed en resterhvervsevne på 50 % for at kunne opnå beskyttet beskæftigelse.</p>\r\n<p>M's arbejdsforhold på det beskyttede værksted blev bragt til ophør med udgangen af april 1989.</p>\r\n<p>Amtskommunens social- og sundhedsudvalg tiltrådte revalideringsvirksomhedens afgørelse.</p>\r\n<p>Afgørelsen blev anket af M.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen tiltrådte social- og sundhedsudvalgets afgørelse, hvorefter M's arbejdsforhold var bragt til ophør med udgangen af april 1989, idet Ankestyrelsen ikke fandt grundlag for at tilsidesætte den til grund for udvalgets afgørelse liggende vurdering.</p>\r\n<p>Ankestyrelsen lagde vægt på oplysningerne om M's arbejdspræstation og funktion i virksomheden og at beslutningen om arbejdsophør var meddelt M med et passende varsel, samt at der var givet tilbud om deltagelse i passende pensionistaktiviteter.</p>\r\n<p>Med henvisning til amtskommunens generelle retningslinier bemærkede Ankestyrelsen, at der ikke ville kunne fastsættes en generel 50 % grænse for resterhvervsevnen som betingelse for at kunne opretholde beskyttet beskæftigelse, men at spørgsmålet om en klients forbliven i beskyttet beskæftigelse måtte afgøres ud fra en konkret vurdering af pågældendes arbejdspræstation og funktions- og tilpasningsevne i den beskyttede beskæftigelse, og at der blev tilbudt klienten anden passende aktivitet.</p>\r\n<p>\r\n   <span class=\"Bold\">Sagsfremstilling 2:</span>\r\n</p>\r\n<p>Sag 2 - J.nr. 14421-89.</p>\r\n<p>M, som var 57 år og modtog mellemste førtidspension, havde siden 1985 haft beskæftigelse på beskyttet værksted, hvor han udførte montagearbejde. Han arbejdede 20 timer ugentlig.</p>\r\n<p>Ved en statusgennemgang i oktober 1988 vurderede revalideringsvirksomheden M's arbejdsevne til at være så minimal, at han ikke opfyldte forudsætningerne for beskyttet beskæftigelse, men at han måtte benytte kommunens aktivitets- og omsorgstilbud for pensionister.</p>\r\n<p>Amtskommunen havde i en orienteringsskrivelse af 18. februar 1988 fastsat ændrede retningslinier for revalideringsindsatsen i kommunen.</p>\r\n<p>Ifølge disse retningslinier forudsattes i almindelighed en resterhvervsevne på 50 % for at kunne opnå beskyttet beskæftigelse.</p>\r\n<p>M's arbejdsforhold på det beskyttede værksted blev bragt til ophør med udgangen af april 1989.</p>\r\n<p>Amtskommunens social- og sundhedsudvalg tiltrådte revalideringsvirksomhedens afgørelse.</p>\r\n<p>Afgørelsen blev anket af M.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen tiltrådte social- og sundhedsudvalgets afgørelse, hvorefter M's arbejdsforhold var bragt til ophør med udgangen af april 1989, idet Ankestyrelsen ikke fandt grundlag for at tilsidesætte den til grund for udvalgets afgørelse liggende vurdering.</p>\r\n<p>Ankestyrelsen lagde vægt på oplysningerne om M's arbejdspræstation og funktion i virksomheden og at beslutningen om arbejdsophør var meddelt M med et passende varsel.</p>\r\n<p>Ved afgørelsen forudsattes, at der blev givet M tilbud om deltagelse i passende pensionistaktiviteter.</p>\r\n<p>Med henvisning til amtskommunens generelle retningslinier bemærkede Ankestyrelsen, at der ikke ville kunne fastsættes en generel 50 % grænse for resterhvervsevnen som betingelse for at kunne opretholde beskyttet beskæftigelse, men at spørgsmålet om en klients forbliven i beskyttet beskæftigelse måtte afgøres ud fra en konkret vurdering af pågældendes arbejdspræstation og funktions- og tilpasningsevne i den beskyttede beskæftigelse, og at der blev tilbudt klienten anden passende aktivitet.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19900908925"
        },
        {
            "displayName": "Entydig dokumentidentifikation",
            "displayValue": "BS009537"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9089"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "15/10/1990"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 14321-8914421-89"
        },
        {
            "displayName": "Stikord",
            "displayValue": "O-48-90"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}