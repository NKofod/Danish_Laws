{
    "id": 216142,
    "title": "Vejledning om ansøgning om støtte fra ansøgningspuljen om at få flere med i lokale fællesskaber",
    "documentTypeId": "180",
    "isSagsforlobPeriodValid": true,
    "shortName": "VEJ nr 9590 af 20/08/2020",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om ansøgning om støtte fra ansøgningspuljen om at få flere med i lokale fællesskaber</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">Ansøgningsfrist den 8. oktober 2020 kl.</span> <span class=\"Bold\">12:00</span></p>\r\n<p class=\"Overskriftstekst1\">\r\n</p>\r\n<p>\r\n</p>\r\n<p>\r\n   <span class=\"Bold\">INDHOLDSFORTEGNELSE</span>\r\n</p>\r\n<p>\r\n   <span class=\"Bold\">1 Indledning</span>\r\n</p>\r\n<p>\r\n   <span class=\"Bold\">2 Ansøgningspuljens formål</span>\r\n</p>\r\n<p>\r\n   <span class=\"Bold\">3 Ansøgerkreds</span>\r\n</p>\r\n<p>\r\n   <span class=\"Bold\">4 Målgruppe</span>\r\n</p>\r\n<p>\r\n   <span class=\"Bold\">5 Baggrund om ansøgningspuljen</span>\r\n</p>\r\n<p>\r\n   <span class=\"Bold\">6 Forventede resultater</span>\r\n</p>\r\n<p>\r\n   <span class=\"Bold\">7 Støtteegnede projekter</span>\r\n</p>\r\n<p>\r\n   <span class=\"Bold\">8 Projektperiode og tidsplan</span>\r\n</p>\r\n<p>\r\n   <span class=\"Bold\">9 Tildelingskriterier og vurdering</span>\r\n</p>\r\n<p>\r\n   <span class=\"Bold\">10 Tilskudsberettigede udgifter</span>\r\n</p>\r\n<p>\r\n   <span class=\"Bold\">11 Ikke tilskudsberettigede udgifter</span>\r\n</p>\r\n<p>\r\n   <span class=\"Bold\">12 Udarbejdelse af budget</span>\r\n</p>\r\n<p>\r\n   <span class=\"Bold\">13 Ansøgningsfrist og -procedure</span>\r\n</p>\r\n<p>\r\n   <span class=\"Bold\">14 Statsstøtte</span>\r\n</p>\r\n<p>\r\n</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">1 Indledning</span>\r\n</p>\r\n<p>I finansloven for 2020 er der afsat 29,8 mio. kr.  til ansøgningspulje om at få flere med i lokale fællesskaber. Midlerne er afsat i finanslovens § 15.71.06.10. med 5,0 mio. kr. i 2020 og 24,8 mio. kr. i 2021. Kontoen er oprettet på finansloven for 2019 som led i en omstrukturering af finanslovens § 15.</p>\r\n<p>\r\n</p>\r\n<p>Dette er den anden ud af to ansøgningspuljer, som udmeldes til dette formål, som led i satspuljeaftalen for 2018. Ansøgningspuljen blev første gang udmeldt i 2018 med et samlet beløb på 5,2 mio.</p>\r\n<p>\r\n</p>\r\n<p>I 2020 udmeldes 29,8 mio. kr. til, at frivillige foreninger og organisationer i samarbejde med en eller flere kommuner og/eller lokale frivilligcentre kan udvikle et projekt, som kan bidrage til en konkret bæredygtig løsning af lokale sociale udfordringer og bidrage til en bedre velfærd til gavn for borgerene, herunder at færre er ensomme og står uden for fællesskaber i lokalsamfundene.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">2 Ansøgningspuljens formål</span>\r\n</p>\r\n<p>Ansøgningspuljens formål er at yde støtte til projekter, som har fokus på at realisere og forankre konkrete løsninger af lokale sociale problemer. Eksempelvis kan projekterne have fokus på at udvikle og afprøve modeller til forskellige målgrupper, der kan koble den kommunale og den frivillige indsats for at få flere med i frivillige fællesskaber som frivillige.</p>\r\n<p>\r\n</p>\r\n<p>Ansøgningspuljen skal understøtte, at flere aktører på tværs af forskellige sektorer samarbejder om at løse sociale udfordringer og bidrager til en bedre velfærd til gavn for borgerne, herunder at færre er ensomme og står uden for fælleskaber i lokalsamfundene.</p>\r\n<p class=\"Overskriftsnummer1\">\r\n</p>\r\n<p class=\"Overskriftsnummer1\">\r\n   <span class=\"Bold\">3 Ansøgerkreds</span>\r\n</p>\r\n<p>Ansøgningspuljens ansøgerkreds er frivillige foreninger og organisationer i samarbejde med en eller flere kommuner og/eller lokale frivilligcentre. Ansøger skal bestå af mindst én frivillig organisation/forening og én kommune eller ét frivilligcenter.</p>\r\n<p>\r\n</p>\r\n<p>Samarbejdspartnerne kan desuden inddrage andre relevante aktører i projekterne som f.eks. regioner, virksomheder og andre private aktører.</p>\r\n<p>Den beskrevne ansøgerkreds betyder, at det er en frivillig forening/organisation, som indsender ansøgningen og er tilskudsmodtager og dermed økonomisk og juridisk ansvarlig for tilskuddet. Det anbefales dog, at ansøgningen skrives i fællesskab med kommunen og/eller det lokale frivilligcenter, således at samarbejdet allerede er påbegyndt, og arbejdsfordelingen og de økonomiske forhold er aftalt.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">4 Målgruppe</span>\r\n</p>\r\n<p>Ansøgningspuljens målgruppe er:</p>\r\n<p>- Socialt udsatte børn og voksne</p>\r\n<p>- Borgere med handicap, som er uden for arbejdsfællesskabet</p>\r\n<p>- Ældre borgere</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">5 Baggrund om ansøgningspuljen</span>\r\n</p>\r\n<p>Ansøgningspuljen Flere med i lokale fællesskaber er et af initiativerne i regeringens samlede Strategi for et stærkere civilsamfund fra 2017, der skal medvirke til at sikre, at civilsamfundet og det frivillige engagement står stærkt i alle egne af landet, og at den frivillige indsats i højere grad udbredes til alle samfundsgrupper.</p>\r\n<p>\r\n</p>\r\n<p>Strategien bygger på anbefalinger fra den nedsatte task force i sommeren 2017. Strategien skal blandt andet bidrage til, at frivilligheden understøttes i alle egne af landet, og at flere aktører på tværs af forskellige sektorer samarbejder om at løse samfundets udfordringer.</p>\r\n<p>\r\n</p>\r\n<p>Der er en stor gruppe borgere uden for arbejdsmarkedet, som ikke er en del af frivillige fællesskaber som frivillige. Af Frivillighedsundersøgelsen 2017 fremgår det, at 30 pct. af borgere uden for arbejdsmarkedet er frivillige.</p>\r\n<p>\r\n</p>\r\n<p>Det tilsvarende tal for den øvrige befolkningsgruppe er 42 pct. Undersøgelsen viser derudover, at 41 pct. af borgerne uden for arbejdsmarkedet gerne ville være frivillige, hvis de blev opfordret til det. Det afspejler et væsentligt potentiale både for samfundet og borgere, der kan have gavn af at blive en del af frivillige fællesskaber ved at bidrage som aktive medborgere med de ressourcer, de har.</p>\r\n<p>\r\n</p>\r\n<p>Ansøgningspuljen Flere med i lokale fællesskaber er en mulighed for frivillige foreninger og organisationer i samarbejde med kommuner og evt. det lokale frivilligcenter at realisere og forankre konkrete bæredygtige projekter til løsning af lokale sociale problemer, der kan bidrage til en bedre velfærd til gavn for målgruppen, herunder at færre er ensomme og står uden for fællesskabet i lokalsamfundene.</p>\r\n<p>\r\n</p>\r\n<p>Antagelsen er, at deltagelse i frivillige fællesskaber kan mindske ensomhed, skabe øget velfærd og livskvalitet, samt at de frivillige fællesskaber kan bygge bro mellem forskellige grupper i samfundet og bidrage til at styrke den frivillige sektor.</p>\r\n<p>\r\n</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">6 Forventede resultater</span>\r\n</p>\r\n<p>De forventede resultater for de støttede projekter er, at projekterne kan blive til konkrete bæredygtige løsninger af lokale sociale udfordringer eller bidrage til en bedre velfærd til gavn for målgruppen, herunder at færre er ensomme og står uden for fællesskaber i lokalsamfundene.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">7 Støtteegnede projekter</span>\r\n</p>\r\n<p>Projekter, der er egnede til støtte, er projekter, hvor der samarbejdes om at realisere og forankre konkrete bæredygtige projekter til løsning af lokale sociale problemer, der fremmer deltagelse i frivillige fællesskaber, og derved skaber bedre velfærd og mindsker ensomhed. Deltagelse i frivillige fællesskaber handler om, at udsatte borgere, borgere med et handicap uden for arbejdsfællesskabet og ældre er frivillige i frivillige fællesskaber eller deltager som aktive deltagere på lige fod med øvrige deltagere, eller deltager aktivt i aktiviteter, hvor eventuel udsathed, alder eller handicap mv. ikke er i fokus.</p>\r\n<p>\r\n</p>\r\n<p>Erfaringer fra samarbejdsprojekter på civilsamfundsområdet viser, at en del projekter bliver udfordret, hvis ikke de planlægges og gennemføres i et samarbejde, hvor følgende forhold er afklaret:</p>\r\n<p>\r\n</p>\r\n<p>• Tydelig afgrænsning af indsatsen med hensyn til forskellige aktørers roller og mål for indsatsen</p>\r\n<p>• Afdækning og udvikling af kompetencer hos deltagere og medarbejdere, der skal og kan anvendes i projektet</p>\r\n<p>• Klare samarbejdsrelationer og koordinerende kommunikation, der underbygger rollefordeling og formidling af klare værdier i projektet</p>\r\n<p>• Ledelsesopbakning for projektet hvilket fx afspejles i formel samarbejdsaftale mellem alle samarbejdsparter i projektet</p>\r\n<p>• Klare implementeringsovervejelser med milepæle for implementeringen og dokumentation af indsatserne</p>\r\n<p>\r\n</p>\r\n<p>Det forventes, at omkring 15 til 20 projekter kan modtage støtte i 2020.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">8 Projektperiode og tidsplan</span>\r\n</p>\r\n<p>\r\n</p>\r\n<p>Projektperioden er fra 1. december 2020 til 31. december 2023.</p>\r\n<p>\r\n</p>\r\n<p>Ansøgningspuljen udmeldes den 27. august 2020 med frist for ansøgning den 8. oktober 2020 kl. 12.00.</p>\r\n<p>\r\n</p>\r\n<p>Ansøgningspuljen forventes udmøntet november/december 2020.</p>\r\n<p>\r\n</p>\r\n<p>Der er tilknyttet proces- og implementeringsstøtte, såvel som erfaringsudveksling og vidensindsamling fra Socialstyrelsen til projekterne i det første projektår 2020/2021.</p>\r\n<p>\r\n</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">9 Tildelingskriterier og vurdering</span>\r\n</p>\r\n<p>Ansøgningen vurderes på baggrund af, om tildelingskriterierne er opfyldt, og om der er sammenhæng mellem disse, jf. tabel 1. De enkelte vurderingsområder uddybes nedenfor efter den skematiske oversigt.</p>\r\n<p>\r\n</p>\r\n<p>Tabel 1: Vurdering og tildelingskriterier</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; \">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" width=\"729\" style=\"border-collapse: collapse;\">\r\n                  <colgroup>\r\n                     <col width=\"207px\">\r\n                     </col>\r\n                     <col width=\"340px\">\r\n                     </col>\r\n                  </colgroup>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">\r\n                           <span class=\"Bold\">Vurdering</span>\r\n                        </div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">\r\n                           <span class=\"Bold\">Tildelingskriterier</span>\r\n                        </div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">\r\n                           <span class=\"Bold\">1.</span> <span class=\"Bold\">Ansøgerkreds, formål, målgruppe og målsætninger</span></div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">• Projektets ansøger, formål og målgruppe ligger inden for ansøgningspuljens ansøgerkreds, formål og målgruppe.</div>\r\n                        <div class=\"TabelTekst2\">• Ansøger består af mindst én frivillig organisation/forening og én kommune eller ét frivilligcenter.</div>\r\n                        <div class=\"TabelTekst2\">• Ansøger opstiller relevante og konkrete målsætninger på borgerniveau og organisatorisk niveau for projektet.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">\r\n                           <span class=\"Bold\">2.</span> <span class=\"Bold\">Aktiviteter og resultater</span></div>\r\n                        <div class=\"TabelTekst2\">\r\n                        </div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">• Ansøger beskriver aktiviteter, der kan forventes af bidrage til opfyldelse af de forventede resultater.</div>\r\n                        <div class=\"TabelTekst2\">• Ansøger beskriver, hvordan der følges op på, om resultaterne nås.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">\r\n                           <span class=\"Bold\">3.</span> <span class=\"Bold\">Faglighed (faglige krav)</span></div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">• Ansøger beskriver, hvordan projektet er en konkret bæredygtig løsning af lokale sociale udfordringer.</div>\r\n                        <div class=\"TabelTekst2\">• Ansøger beskriver, hvordan målgruppen rekrutteres til/deltager i projektet.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">\r\n                           <span class=\"Bold\">4.</span> <span class=\"Bold\">Organisering  (organisatoriske krav)</span></div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">• Ansøger beskriver og dokumenterer projektets samarbejde, herunder opgave- og ressourcefordeling samt ansvarsfordeling og organisering.</div>\r\n                        <div class=\"TabelTekst2\">• Ansøger beskriver, hvordan projektets organisering kan bidrage til at løse sociale udfordringer og/eller give en bedre velfærd til gavn for målgruppen.</div>\r\n                        <div class=\"TabelTekst2\">• Såfremt en kommune indgår i et projekt, skal ansøger dokumentere ledelsesmæssig opbakning fra kommunen.</div>\r\n                        <div class=\"TabelTekst2\">• Ansøger forpligter sig til at deltage i en erfaringsudveksling blandt projekterne og bidrage til vidensindsamling.</div>\r\n                        <div class=\"TabelTekst2\">• Ansøger forpligter sig til at indgå i samarbejde med den proces- og implementeringsstøtte, der etableres i tilknytning til initiativet.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">\r\n                           <span class=\"Bold\">5.</span> <span class=\"Bold\">Forankring</span></div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">• Projektet har en realistisk plan for forankring.</div>\r\n                        <div class=\"TabelTekst2\">• Ansøger beskriver, hvordan indsatsen planlægges forankret, når tilskudsperioden udløber, herunder hvordan projektet kan opbygge en lokalt forankret kapacitet til at videreføre foreningernes arbejde fremadrettet.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">\r\n                           <span class=\"Bold\">6.</span> <span class=\"Bold\">Budget</span></div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">• Ansøgningen skal leve op til krav til budget, herunder at der er overensstemmelse mellem budgettet og aktiviteter og lign.</div>\r\n                     </td>\r\n                  </tr>\r\n                  <tr style=\"height:37px;\">\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">\r\n                           <span class=\"Bold\">7.</span> <span class=\"Bold\">Sammenhæng</span></div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">• Projektets aktiviteter bidrager til opfyldelse af projektets formål samt målsætninger.</div>\r\n                        <div class=\"TabelTekst2\">• Der er sammenhæng mellem projektets formål, målgruppe, målsætninger på borgerniveau, aktiviteter, tidsplan, organisering, budget mv.</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p>\r\n</p>\r\n<p>Når ansøgningsskemaet udfyldes, skal ansøger beskrive nedenstående:</p>\r\n<p>\r\n</p>\r\n<p>\r\n   <span class=\"Underline\">Ad 1) Formål, målgruppe og målsætninger:</span>\r\n</p>\r\n<p>Det vil blive vurderet, om projektets formål og målgruppe ligger inden for ansøgningspuljens formål og målgruppe.</p>\r\n<p>\r\n</p>\r\n<p>Til brug for vurderingen skal det beskrives, hvordan projektet har til <span class=\"Bold\">formål</span>, at realisere og forankre konkrete løsninger af lokale sociale problemer. Det er vigtigt, at det sandsynliggøres, at projektet medvirker til at fremme ansøgningspuljens formål.</p>\r\n<p>\r\n</p>\r\n<p>Projektets <span class=\"Bold\">målgruppe</span> skal beskrives kort og præcist. Beskrivelsen skal indeholde følgende oplysninger:</p>\r\n<p>o Hvem indgår i målgruppen? Det skal beskrives, hvad der kendetegner de borgere, som indgår i målgruppen.</p>\r\n<p>o Hvor mange fra målgruppen forventes at deltage i projektet? Det er vigtigt, at der gives et realistisk bud på, hvor mange der indgår i projektet.</p>\r\n<p>o Hvordan vil antal deltagere fra målgruppen i projektet blive opgjort? Det skal beskrives, hvordan antallet deltagere optælles.</p>\r\n<p>o Det skal overvejes, om der er særlige kønsmæssige, aldersmæssige, handicap, etniske eller andre perspektiver, der skal tages højde for i projektet. I så fald skal det beskrives.</p>\r\n<p>\r\n</p>\r\n<p>Det vil endvidere blive vurderet, om ansøger har opstillet konkrete <span class=\"Bold\">målsætninger</span> på borgerniveau og organisatorisk niveau, og om målsætningerne har sammenhæng med de forventede resultater for ansøgningspuljen, som er opstillet i vejledningens afsnit 6.</p>\r\n<p>\r\n</p>\r\n<p>Til brug for vurderingen skal der opstilles klare og præcise målsætninger på borgerniveau og organisatorisk niveau. Målsætninger på borgerniveau og organisatorisk niveau skal afspejle de konkrete resultater eller forandringer, som projektet forventes at opnå i relation til borgerne/organiseringen, og det er således ikke tilstrækkeligt kun at opstille mål med fokus på gennemførelse af aktiviteter.</p>\r\n<p>\r\n</p>\r\n<p>Et eksempel på en målsætning på borgerniveau niveau er, at:</p>\r\n<p>75 pct. af deltagerne oplever, at de er mindre socialt isolerede et halvt år efter, at de er blevet tilknyttet projektet - målt ved netværkskortlægning i dialog med borgeren i opstartsfasen og efter et halvt år.</p>\r\n<p>\r\n</p>\r\n<p>\r\n   <span class=\"Underline\">Ad 2) Aktiviteter og resultater:</span>\r\n</p>\r\n<p>Det vil blive vurderet, om projektets <span class=\"Bold\">aktiviteter</span> bidrager til opfyldelse af projektets formål og målsætninger.</p>\r\n<p>\r\n</p>\r\n<p>Til brug for vurderingen skal de planlagte aktiviteter være klart beskrevet, og det skal beskrives, hvordan aktiviteterne hænger sammen med projektets formål og målsætninger. Det vil indgå i vurderingen, om det er sandsynliggjort, at de beskrevne aktiviteter vil føre til opfyldelse af projektets formål og opstillede målsætninger. Indholdet i projektets aktiviteter skal beskrives, så det fremgår, hvordan aktiviteterne modsvarer målgruppens udfordringer.</p>\r\n<p>\r\n</p>\r\n<p>Projektets <span class=\"Bold\">tidsplan</span> skal ligeledes beskrives, herunder om nogle aktiviteter tidsmæssigt skal placeres før andre, og om der er særlige kritiske betingelser, der skal være opfyldt, før projektet fortsættes.</p>\r\n<p>\r\n</p>\r\n<p>Ansøgningen skal ligeså beskrive, hvordan der følges op på, om resultaterne nås. I denne vurdering inddrages, hvorvidt forventede resultater, aktiviteter der bidrager til forventede resultater, og opfølgning derpå, er tilstrækkeligt beskrevet og forventes realiserbar.</p>\r\n<p>\r\n</p>\r\n<p>\r\n   <span class=\"Underline\">Ad 3) Faglighed (faglige krav)</span>\r\n</p>\r\n<p>\r\n   <span class=\"Bold\">Konkret bæredygtig løsning af lokale sociale udfordringer</span>\r\n</p>\r\n<p>Ved beskrivelsen af projektet, skal der tydeligt redegøres for, hvordan projektet kan blive til en konkret bæredygtig løsning af sociale udfordringer eller bidrage til en bedre velfærd for målgruppen, herunder at færre er ensomme og står uden for fællesskaber i lokalsamfundene i henhold til afsnittet ”Støtteegnede projekter”. Det kan f.eks. være, hvilken forandring projektet ventes at skabe for målgruppen, mv.</p>\r\n<p>\r\n</p>\r\n<p>\r\n   <span class=\"Bold\">Rekruttering/deltagelse af målgruppen</span>\r\n</p>\r\n<p>På baggrund af beskrivelsen af, hvordan samarbejdspartnerne i projektet vil rekruttere målgruppen til at deltage i projektet, vil det blive vurderet, om rekrutteringen er tilstrækkeligt beskrevet og fremstår realistisk i forhold til den konkrete målgruppe. I denne vurdering vil det også indgå, om opgavefordelingen mellem samarbejdspartnere beskriver, hvem der har hvilke ressourcer og hvilket kendskab i forhold til at kunne rekruttere målgruppen.</p>\r\n<p>\r\n</p>\r\n<p>Det vil også blive vurderet, om det er tilstrækkeligt beskrevet, hvordan målgruppen inkluderes i det frivillige fællesskab og bliver aktive deltagere.</p>\r\n<p>\r\n</p>\r\n<p>\r\n   <span class=\"Underline\">Ad 4) Organisering (organisatoriske krav)</span>\r\n</p>\r\n<p>\r\n   <span class=\"Bold\">Samarbejde og organisering</span>\r\n</p>\r\n<p>Det vil blive vurderet, om projektets organisering og ledelse har sammenhæng med projektets formål, målsætninger og aktiviteter. Til brug for vurderingen skal projektet beskrive og dokumentere projektets samarbejde, herunder opgave-, ressource- og ansvarsfordeling samt organisering. Dette kan f.eks. gøres ved en beskrivelse af den organisatoriske placering af indsatsen, projektets medarbejdere herunder antallet af medarbejdere og deres faglige baggrund, opgavefordelingen samt eventuelle samarbejdsparter og deres bidrag. Der stilles ikke krav til, at der på ansøgningstidspunktet foreligger en underskrevet samarbejdsaftale mellem projektets parter om organisering af samarbejdet, men en sådan kan udarbejdes og vedlægges til ansøgningen i bilag.</p>\r\n<p>\r\n</p>\r\n<p>Det forventes, at alle samarbejdspartnere har underskrevet en samarbejdsbeskrivelse ved projektets start. Desuden skal kommunen som minimum dokumentere ledelsesmæssig opbakning, hvis denne indgår i projektsamarbejdet. Det vurderes desuden, hvordan projektet beskriver, hvordan organiseringen kan bidrage til at løse sociale udfordringer og/eller give en bedre velfærd til gavn for målgruppen. Det vil blive vurderet, om beskrivelsen er tilstrækkelig.</p>\r\n<p>\r\n</p>\r\n<p>\r\n   <span class=\"Bold\">Erfaringsudveksling og implementeringsstøtte</span>\r\n</p>\r\n<p>Ansøger skal tilkendegive, at de deltager i erfaringsudveksling blandt projekterne og bidrager til vidensindsamling. Ansøger skal ligeså tilkendegive, at de indgår i den proces- og implementeringsstøtte, der etableres i tilknytning til initiativet, og som faciliteres af Socialstyrelsen i 2021. Det skal fremgå af samarbejdsaftalen, at alle parter er indstillet på at indgå i erfaringsudvekslingen og implementeringsstøtten.</p>\r\n<p>\r\n</p>\r\n<p>\r\n   <span class=\"Underline\">Ad 5) Forankring:</span>\r\n</p>\r\n<p>Det vil blive vurderet, hvorvidt ansøger har beskrevet en realistisk plan for forankring efter tilskudsperiodens ophør. Til brug for vurderingen skal det beskrives, hvordan projektet planlægges forankret, når tilskudsperioden udløber, herunder hvordan projektet kan opbygge en lokalt forankret kapacitet til at videreføre foreningens arbejde fremadrettet.</p>\r\n<p>\r\n</p>\r\n<p>\r\n   <span class=\"Underline\">Ad 6) Budget:</span>\r\n</p>\r\n<p>Det vil blive vurderet, hvorvidt der er sammenhæng mellem de beskrevne aktiviteter og de udgiftstyper, som fremgår af budgettet. Budgettet må kun indeholde tilskudsberettigede og nødvendige udgifter, som direkte kan henføres til det konkrete projekts gennemførsel. Der må således ikke budgetteres med udgifter, som ikke direkte kan henføres til det konkrete projekt, eller udgifter, der ikke kan gives tilskud til.</p>\r\n<p>\r\n</p>\r\n<p>\r\n   <span class=\"Bold\">Budgettet skal indtastes i Excel-dokumentet ”Budgetskema”, som ligger på ansøgningspuljens side på Socialstyrelsens hjemmeside.</span> <span class=\"Bold\">Ved indsendelse af ansøgningen vedhæftes budgetskemaet.</span> <span class=\"Bold\">Læs mere om krav til budgettet m.m. i vejledningens afsnit 10-12.</span></p>\r\n<p>\r\n</p>\r\n<p>\r\n   <span class=\"Underline\">Ad 7) Sammenhæng</span>\r\n</p>\r\n<p>På baggrund af den samlede projektbeskrivelse og dertilhørende budget vil det blive vurderet, hvorvidt der er sammenhæng mellem projektets formål, målgruppe, aktiviteter, målsætninger på borgerniveau, tidsplan, organisering mv. Det vil blive vurderet, hvorvidt projektet opstiller klare og præcise mål på borgerniveau. Projektets resultater skal være realistiske i forhold til bl.a. projektets målgruppe, bemanding og aktiviteter. Således skal de planlagte aktiviteter være klart beskrevet, og det skal</p>\r\n<p>være sandsynliggjort, at de beskrevne aktiviteter vil føre til opfyldelse af de opstillede mål.</p>\r\n<p class=\"Overskriftsnummer1\">\r\n</p>\r\n<p class=\"Overskriftsnummer1\">\r\n   <span class=\"Bold\">10 Tilskudsberettigede udgifter</span>\r\n</p>\r\n<p>Ansøger skal udvise<span class=\"Bold\"> sparsommelighed</span> ved fastlæggelse af niveauerne i budgetposterne. Projektets udgifter skal anføres under specifikke budgetposter i budgettet. Af nedenstående oversigt fremgår, hvilke udgifter der er tilskudsberettigede i forhold til tilskud fra ansøgningspuljen:</p>\r\n<p>\r\n</p>\r\n<p>1. <span class=\"Bold\">Lønudgifter</span> til aflønning af medarbejdere i projektet. Lønudgifter skal budgetteres med antal timer og sats pr. time. Lønudgifter må ikke inkluderes under andre</p>\r\n<p>budgetposter. Lønniveauet må ikke være højere end det, der er aftalt i overenskomster for arbejdet på området. Yderligere information kan fås ved henvendelse til de</p>\r\n<p>relevante fagforeninger. Hvis området ikke er dækket af en overenskomst, må lønniveauet ikke være højere end det, der er aftalt i de statslige overenskomster for        lignende arbejde.</p>\r\n<p>2. Udgifter til <span class=\"Bold\">honorarer til konsulenter.</span></p>\r\n<p>3. Udgifter til <span class=\"Bold\">revisor.</span> Der kan løbende afholdes udgifter til revisor.</p>\r\n<p>4. Lovpligtige<span class=\"Bold\"> forsikringer</span>, herunder arbejdsskadeforsikringer.</p>\r\n<p>5. Udgifter til <span class=\"Bold\">transport</span> i egen bil. Transportudgiften skal beregnes på baggrund af statens lave takst pr. km., jf. Moderniseringsstyrelsens Cirkulære om satsregulering</p>\r\n<p>for tjenesterejser. Udgifterne skal budgetteres med antal kilometer og takst pr. km.</p>\r\n<p>6. Udgifter til offentlig <span class=\"Bold\">transport</span>.</p>\r\n<p>7. Udgifter til <span class=\"Bold\">aktiviteter</span> målrettet målgruppen.</p>\r\n<p>8. Udgifter til <span class=\"Bold\">specifikke uddannelses- og kursusaktiviteter</span> for frivillige af begrænset omfang</p>\r\n<p>9. Udgifter til <span class=\"Bold\">formidling.</span></p>\r\n<p>10. Udgifter til <span class=\"Bold\">lokaler.</span></p>\r\n<p>11. Udgifter til<span class=\"Bold\"> kontorhold</span> (f.eks. mindre kontorartikler, porto mv.)</p>\r\n<p>12. Udgifter til <span class=\"Bold\">mindre materielanskaffelse</span>r indtil 50.000 kr. pr. projektår (f.eks. indkøb af udstyr, køkkenmaskiner eller andet inventar). Såfremt der søges om tilskud til</p>\r\n<p>materielanskaffelser, skal formålet med anskaffelsen fremgå af ansøgningen eller i en note til budgettet.</p>\r\n<p>13. Andre relevante udgifter til projektets gennemførelse. Relevansen beskrives i en note til budgettet.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">11 Ikke tilskudsberettigede udgifter</span>\r\n</p>\r\n<p>Af nedenstående oversigt fremgår, hvilke udgifter der ikke kan dækkes gennem tilskud fra ansøgningspuljen:</p>\r\n<p>\r\n</p>\r\n<p>1. <span class=\"Bold\">Materielanskaffelser</span> for over 50.000 kr. pr. projektår.</p>\r\n<p>2. Køb af fast ejendom.</p>\r\n<p>3. <span class=\"Bold\">Anlægsudgifter</span> (f.eks. ombygning og renovering).</p>\r\n<p>4. Dækning af <span class=\"Bold\">underskud</span> eller anden gæld.</p>\r\n<p>5. Støtte til <span class=\"Bold\">enkeltpersoners underhold.</span></p>\r\n<p>6. Aktiviteter, der <span class=\"Bold\">fuldt ud er finansieret</span> fra anden side.</p>\r\n<p>7. <span class=\"Bold\">Generelle uddannelses- og kursusaktiviteter</span> for frivillige</p>\r\n<p>8. Aktiviteter eller tilsvarende til personer <span class=\"Bold\">uden lovligt ophold</span>.</p>\r\n<p>9. Projekter <span class=\"Bold\">forankret i udlandet samt Grønland og Færøerne</span>.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">12 Udarbejdelse af budget</span>\r\n</p>\r\n<p>Budgettet skal være realistisk, sparsommeligt og leve op til de krav, der er til udgiftstyper og niveauer.</p>\r\n<p>\r\n</p>\r\n<p>Budgettet skal udarbejdes på en sådan måde, at det udgør en fyldestgørende og sandfærdig beskrivelse af projektets forventede udgifter i forhold til det ansøgte projekt.</p>\r\n<p>\r\n</p>\r\n<p>Det er vigtigt, at følgende oplysninger angives i budgettet:</p>\r\n<p>• Projektets titel</p>\r\n<p>• Ansøgers identifikation (CVR-nummer eller CPR-nummer)</p>\r\n<p>• Ansøgers navn og adresse</p>\r\n<p>\r\n</p>\r\n<p>\r\n   <span class=\"Bold\">Krav til budgettet</span>\r\n</p>\r\n<p>Udgifter skal specificeres i budgettet. Udgifter kan ikke samles i overordnede budgetposter som overhead, administrationsbidrag og diverse. Der kan ikke budgetteres med uforudsete udgifter.</p>\r\n<p>\r\n</p>\r\n<p>Det skal også være udgifter, som afholdes, når der er modtaget tilskud. Kun i særlige tilfælde kan der ydes tilskud til udgifter, som er afholdt, før der blev ydet tilskud, hvis udgifterne har en klar tilknytning til projektet.</p>\r\n<p>\r\n</p>\r\n<p>\r\n   <span class=\"Bold\">Periodiserede budgetter</span>\r\n</p>\r\n<p>Udgifterne skal periodiseres, således at udgiften budgetteres i det år, den forventes afholdt. Hvis der f.eks. er en ansat projektleder i projektet, opgøres lønnen, som den afholdes per projektår.</p>\r\n<p>\r\n</p>\r\n<p>\r\n   <span class=\"Bold\">Enhedspriser</span>\r\n</p>\r\n<p>Alle udgiftsposter skal så vidt muligt udspecificeres i antal enheder og pris pr. enhed. Hvis projektet f.eks. indebærer afholdelse af to konferencer inden for det samme projektår, og hver af konferencerne koster 100.000 kr., anføres to enheder á 100.000 kr. i projektåret hvor konferencerne og dermed udgifterne forventes afholdt.</p>\r\n<p>\r\n</p>\r\n<p>\r\n   <span class=\"Bold\">Noter til budgettet</span>\r\n</p>\r\n<p>Ved behov skal der udarbejdes forklarende noter til de udgiftsposter, som anføres i budgettet. Hvis en af budgetposterne f.eks. er ”Seminar”, kan noten indeholde oplysninger om forventet antal deltagere, seminarets varighed (antal dage, med eller uden overnatning), pris pr. deltager, honorar til oplægsholder mv. Noten skal således dels klarlægge indholdet af den enkelte aktivitet og dels klarlægge forudsætningerne for udgiftens størrelse.</p>\r\n<p>\r\n</p>\r\n<p>\r\n   <span class=\"Bold\">Moms</span>\r\n</p>\r\n<p>Kommuner og regioner kan ikke få tilskud til dækning af moms, da momsen refunderes af momsudligningsordningen. Alle udgifter skal derfor i budgettet være ekskl. moms.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">13 Ansøgningsfrist og -procedure</span>\r\n</p>\r\n<p>Ansøgningsfristen er den 8. oktober 2020 kl. 12:00. Efter dette tidspunkt kan ansøgninger ikke længere fremsendes.</p>\r\n<p>\r\n</p>\r\n<p>Socialfaglige spørgsmål kan stilles til Mogens Holm Sørensen i Socialstyrelsen via mohs@socialstyrelsen.dk.</p>\r\n<p>Spørgsmål om administration af ansøgningspuljen kan stilles til Christine Høstbo i Socialstyrelsen via chos@socialstyrelsen.dk.</p>\r\n<p>\r\n</p>\r\n<p>Ansøgningen skal udarbejdes i det medfølgende ansøgningsskema i Word og indsendes i PDF-format via den digitale løsning, som Socialstyrelsen stiller til rådighed på www.socialstyrelsen.dk. For yderligere information om ansøgningsprocessen henvises til vejledningen herom på socialstyrelsens hjemmeside. Der sendes en kvittering, når Socialstyrelsen har modtaget ansøgningen.</p>\r\n<p>\r\n</p>\r\n<p>\r\n   <span class=\"Bold\">Bilag til ansøgningen</span>\r\n</p>\r\n<p>Der foretages en vurdering af projektet ud fra oplysningerne i ansøgningen og budgettet, herunder evt. budgetnoter. Bilag til ansøgningen indgår alene i vurderingen, såfremt det fremgår af ansøgningsvejledningen, at ansøger skal eller kan indsende specifikke bilag. Øvrige bilag, som fremsendes, vil således ikke indgå i sagsbehandlingen.</p>\r\n<p>\r\n</p>\r\n<p>Utilstrækkelige oplysninger i ansøgningen eller anden manglende medvirken kan føre til, at sagen afgøres på det foreliggende grundlag.</p>\r\n<p>\r\n</p>\r\n<p>\r\n   <span class=\"Bold\">Tekniske problemer i forbindelse med indsendelse af ansøgning</span>\r\n</p>\r\n<p>Hvis der opleves it-tekniske problemer i forbindelse med indsendelse af ansøgning til puljen, skal Tilskudsforvaltning kontaktes via telefon eller via mail inden ansøgningsfristens udløb samt kunne fremvise dokumentation for det it-tekniske problem, for at ansøgningen kan komme i betragtning.</p>\r\n<p>I særlige tilfælde, hvor Tilskudsforvaltning kontaktes efter fristens udløb med it-tekniske problemer, skal ansøger indsende dokumentation for, at ansøgningen er forsøgt indsendt rettidigt inden ansøgningsfristens udløb samt dokumentation for, at ansøger har haft it-tekniske problemer (som minimum i form af et screen dump af fejlmeddelelsen med synlig dato og klokkeslæt). Henvendelser, som modtages senere end 48 timer efter ansøgningsfristen, vil ikke komme i betragtning.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">14 Statsstøtte</span>\r\n</p>\r\n<p>EU-retten indeholder et generelt forbud mod statsstøtte, jf. artikel 107, stk. 1, i Traktat om Den Europæiske Unions Funktionsmåde. Det betyder, at tilskud fra en ansøgningspulje kan være uforenelig med EU-retten, hvis støtten gives til et projekt, der indeholder en økonomisk aktivitet, fx i form af et produkt eller en ydelse, hvor støtten fordrejer eller truer med at fordreje konkurrencen på et marked, og hvor støtten potentielt kan påvirke samhandlen i det indre marked.</p>\r\n<p>\r\n</p>\r\n<p>Socialstyrelsen foretager alene en overordnet vurdering af, om projekter, der lever op til ansøgningspuljens tildelingskriterier og indstilles til støtte, er i overensstemmelse med de EU-retlige statsstøtteregler. Vurderingen foretages på baggrund af de oplysninger, der fremgår af den indsendte ansøgning. Den enkelte tilskudsmodtager skal således være opmærksom på, at tilskuddet anvendes i overensstemmelse med de EU-retlige statsstøtteregler.</p>\r\n<p>\r\n</p>\r\n<p>For yderligere information om de EU-retlige statsstøtteregler henvises til Erhvervsministeriets hjemmeside: http://em.dk/arbejdsomraader/erhvervsregulering-og-internationale-forhold.</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Socialstyrelsen, den 20. august 2020</p><p class=\"Sign1\" align=\"center\">Birgitte Anker</p><p class=\"Sign2\" align=\"right\">/ Anna Jin Rolfgaard</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/08/2020"
        },
        {
            "displayName": "Accession",
            "displayValue": "C20200959060"
        },
        {
            "displayName": "Entydig dokumentidentifikation",
            "displayValue": "CY000653"
        },
        {
            "displayName": "Dato for førstegangsindlæggelse",
            "displayValue": "28/08/2020"
        },
        {
            "displayName": "Dato for indlæggelse",
            "displayValue": "28/08/2020"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9590"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "20/08/2020"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Socialstyrelsen"
        },
        {
            "displayName": "Ressortministeriets journalnummer",
            "displayValue": "Social- og Indenrigsmin., Socialstyrelsen, j.nr. 2020-7563"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}