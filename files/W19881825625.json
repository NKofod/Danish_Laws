{
    "id": 36870,
    "title": "Garantiforpligtelser - hensættelse ",
    "documentTypeId": "240",
    "isSagsforlobPeriodValid": false,
    "shortName": "KEN nr 18256 af 16/02/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et selskabs hensættelser til garantiforpligtelser i dets første  \r\n\r\n regnskabsår blev godkendt fradragsberettiget, idet erfaringer inden for den  \r\n\r\n pågældende branche viste, at skader først viste sig 3-7 år efter arbejdets  \r\n\r\n udførelse, og idet selskabet senere havde udbedret skader for mere end  \r\n\r\n hensættelsesbeløbet. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Garantiforpligtelser - hensættelse </H1>  \r\n\r\n<P></P>  \r\n\r\n<P>A ApS klagede over, at de stedlige skattemyndigheder ikke havde anset  \r\n\r\n selskabet for berettiget til den ved indkomstopgørelsen for skatteåret  \r\n\r\n 1983/84 foretagne skattemæssige hensættelse til tab på garantiforpligtelser  \r\n\r\n på 300.000 kr. </P>  \r\n\r\n<P>Det fremgik, at det klagende selskab beskæftigede sig med isolering af  \r\n\r\n fjernvarmerør, og at kundekredsen hovedsagelig bestod af kommuner og store  \r\n\r\n boligselskaber. I forbindelse med udførelsen af fjernvarmeisoleringen påtog  \r\n\r\n selskabet sig en garanti på 10 år fra fakturadatoen for mangler, som  \r\n\r\n forefandtes på leveringstidspunktet, men som først viste sig senere. Det var  \r\n\r\n oplyst, at garantien både omfattede korrosionsbeskyttelsen og  \r\n\r\n isoleringsevnen, men medens selskabet havde kunnet dække sig ind  \r\n\r\n forsikringsmæssigt imod garantien for korrosionsbeskyttelsen, havde dette  \r\n\r\n ikke været muligt for så vidt angik garantien for isoleringsevnen. </P>  \r\n\r\n<P>Selskabet var stiftet i 1979, og det havde sit første arbejde i 1980. Til  \r\n\r\n imødegåelse af tab på de afgivne garantiforpligtelser havde selskabet i  \r\n\r\n regnskabsåret 1981/82 regnskabsmæssigt hensat et beløb svarende til 2,5% af  \r\n\r\n omsætningen, eller 300.000 kr., ligesom dette beløb var fratrukket ved  \r\n\r\n opgørelsen af selskabets skattepligtige indkomst for skatteåret 1983/84. </P>  \r\n\r\n<P>De stedlige skattemyndigheder havde ikke anset selskabet for berettiget  \r\n\r\n til den foretagne hensættelse. Skattemyndighederne havde henvist til, at der  \r\n\r\n var tre betingelser for, at fradragsretten kunne anerkendes - nemlig dels, at  \r\n\r\n garantien gælder mangler, der er ved genstanden på leveringstidspunktet, men  \r\n\r\n som først kommer frem senere, dels, at der i praksis har vist sig at være en  \r\n\r\n risiko, og endelig, at de beløb, der skal udredes som følge af garantien,  \r\n\r\n ikke er uvæsentlige. Disse betingelser havde skattemyndighederne ikke anset  \r\n\r\n for opfyldt i nærværende tilfælde, hvor der i perioden fra den 22. november  \r\n\r\n 1979 til den 31. december 1983 kun havde været udgifter i anledning af  \r\n\r\n garantiforpligtelserne på 6.930 kr. </P>  \r\n\r\n<P>Selskabets repræsentant nedlagde påstand om godkendelse af den foretagne  \r\n\r\n hensættelse. Han henviste til støtte herfor bl.a. til en rapport udgivet af  \r\n\r\n Teknologisk Institut vedrørende underjordiske varmeledningsnet. Det fremgik  \r\n\r\n heraf, at skaderne erfaringsmæssigt først viste sig 3-7 år efter arbejdets  \r\n\r\n udførelse, ligesom de økonomiske udgifter i forbindelse med udbedring af  \r\n\r\n skaderne var store. Selskabets kundekreds lagde således stor vægt på, at der  \r\n\r\n blev foretaget hensættelser og det var repræsentantens opfattelse, at  \r\n\r\n skattemæssige hensættelser var almindelige inden for den branche, som  \r\n\r\n selskabet tilhørte. Herudover anførte repræsentanten, at det ikke burde komme  \r\n\r\n selskabet til skade, at det var nystartet, og således ikke fuldt ud i stand  \r\n\r\n til at dokumentere risikoen. Et sådant selskab ville i givet fald være  \r\n\r\n dårligere stillet end etablerede virksomheder, uanset at det reelt var  \r\n\r\n undergivet samme risiko som disse. </P>  \r\n\r\n<P>Repræsentanten fremlagde for det klagende selskab en opgørelse over de  \r\n\r\n skader, der havde været indtil den 20. januar 1988 på arbejder i perioden fra  \r\n\r\n 1981 til og med 1986. Det fremgik heraf, at der for arbejder foretaget i 1981  \r\n\r\n og 1982 nu havde været tab på garantiforpligtelser på i alt 307.152 kr., dvs.  \r\n\r\n et tab udover den foretagne hensættelse. For så vidt angik arbejder,  \r\n\r\n foretaget i 1983, havde der nu været et tab på 525.000 kr., medens der endnu  \r\n\r\n ikke var konstateret tab i forbindelse med senere arbejder. Det var endnu  \r\n\r\n uafklaret, i hvilket omfang tabet for 1983 ville blive dækket af  \r\n\r\n forsikringen. </P>  \r\n\r\n<P>Efter de meddelte oplysninger om forventede skader inden for  \r\n\r\n garantiperioden, som blev underbygget af rapporten fra Teknologisk Institut  \r\n\r\n og af den omstændighed, at selskabets faktiske udgifter ved de påtagne  \r\n\r\n garantiforpligtelser allerede havde oversteget årets hensættelse, fandt  \r\n\r\n Landsskatteretten, at selskabet ved regnskabsafslutningen for det pågældende  \r\n\r\n år med rette havde kunnet forudse, at de fremtidige udgifter i forbindelse  \r\n\r\n med garantiforpligtelserne ville blive betydelige. Betingelserne for  \r\n\r\n hensættelse med skattemæssig virkning til imødegåelse af  \r\n\r\n garantiforpligtelserne måtte derfor anses for opfyldt. </P>  \r\n\r\n<P>Den påklagede ansættelse blev herefter nedsat med 300.000 kr. </P>  \r\n\r\n<P>LV 1986, L 3.6.7. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Skat 1988, nr. 4, side 221 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19881825625"
        },
        {
            "displayName": "Entydig dokumentidentifikation",
            "displayValue": "CA004805"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18256"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "16/02/1988"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1988-4-65"
        },
        {
            "displayName": "Stikord",
            "displayValue": "GARANTIFORPLIGTELSER, HENSÆTTELSE"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}