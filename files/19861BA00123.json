{
    "id": 106236,
    "title": "1986 BSF 123   FORSLAG TIL FOLKETINGSBESLUTNING OM EN AKTIV ARBEJDSMARKEDS- OG   ERHVERVSINDSATS I NORDJYLLANDS AMT ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 123",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 123 </P>  \r\n\r\n<P></P>  \r\n\r\n<P>Forslag til folketingsbeslutning om en aktiv arbejdsmarkeds- og  \r\n\r\n erhvervsindsats i Nordjyllands amt </P>  \r\n\r\n<P></P>  \r\n\r\n<P>Fremsat af Kaj Poulsen (S) Mette Groes (S) Arne Jensen (S) Risgaard  \r\n\r\n Knudsen (S) Kjeld Olesen (S) Stavad (S) </P>  \r\n\r\n<P></P>  \r\n\r\n<P>den 30. januar 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte forslag til </P>  \r\n\r\n<P>afhjælpning af den katastrofale stigning i arbejdsløsheden, der </P>  \r\n\r\n<P>kan forudses på baggrund af at J. L.-fonden har besluttet at </P>  \r\n\r\n<P>nedlægge Aalborg Værfts nybygningsafdeling, hvis ikke nye ordrer </P>  \r\n\r\n<P>til nybygningsafdelingen hurtigt indgår i værftets </P>  \r\n\r\n<P>ordrebeholdning. </P>  \r\n\r\n<P>Regeringens initiativer bør tage udgangspunkt i følgende: </P>  \r\n\r\n<P>1. Fremrykning af skibsordrer til værftsindustrien. </P>  \r\n\r\n<P>2. Egnsudviklingsstøttens prioriteringer ændres, således at </P>  \r\n\r\n<P>virksomhedsprojekter får samme prioritet i Aalborg kommune og </P>  \r\n\r\n<P>søndenfjords, som der er mulighed for nord for Limfjorden. Der </P>  \r\n\r\n<P>skal kunne ydes samme støtteandel fra EFs socialfond, uanset om </P>  \r\n\r\n<P>projekterne ligger nord eller syd for fjorden. </P>  \r\n\r\n<P>3. Der etableres muigheder for anvendelse af midler fra EFs </P>  \r\n\r\n<P>socialfond i kombination med midler fra EFs regionalfond, som vil </P>  \r\n\r\n<P>kunne tilføre flere midler til området. </P>  \r\n\r\n<P>4. Der oprettes en miljøteknologisk virksomhed for udvikling og </P>  \r\n\r\n<P>produktion af miljøforbedrende foranstaltninger i samarbejde med </P>  \r\n\r\n<P>AUC, som kan være videncenter for private og offentlige </P>  \r\n\r\n<P>myndigheder. </P>  \r\n\r\n<P>5. Der oprettes elektroteknikeruddannelse ved de nordjyske </P>  \r\n\r\n<P>uddannelsesinstitutioner. </P>  \r\n\r\n<P>6. Der etableres et landscenter for udvikling af økologisk </P>  \r\n\r\n<P>landbrugsproduktion. Planteforsøgsstationen ved Østre Hornum </P>  \r\n\r\n<P>videreudvikles. </P>  \r\n\r\n<P>7. Der etableres øget adgang til specialarbejderskolerne og de </P>  \r\n\r\n<P>tekniske skoler, således at den nordjyske arbejdskraft kan </P>  \r\n\r\n<P>omskoles til fremtidens krav til viden og færdigheder på </P>  \r\n\r\n<P>arbejdsmarkedet. Den kvindelige del af arbejdskraften skal </P>  \r\n\r\n<P>tilgodeses i forhold til den andel, den udgør, og specielt den </P>  \r\n\r\n<P>arbejdsløshedsprocent, de repræsenterer. </P>  \r\n\r\n<P>8. Den mobilitetsfremmende ydelse omlægges således, at den også kan </P>  \r\n\r\n<P>anvendes til at øge mobiliteten i arbejdskraften inden for det </P>  \r\n\r\n<P>enkelte amt. </P>  \r\n\r\n<P>9. Der afsættes yderligere midler til arbejdsformidlingen i </P>  \r\n\r\n<P>Nordjylland, således at indsatsen intensiveres, bl.a. ved at den </P>  \r\n\r\n<P>for kvinders vedkommende prioriteres i forhold til den </P>  \r\n\r\n<P>arbejdsløshedsprocent, de faktisk repræsenterer. </P>  \r\n\r\n<P>10. Til omstruktureringer af det nordjyske erhvervsliv henvises til </P>  \r\n\r\n<P>Socialdemokratiets beslutningsforslag om en omstruktureringsfond </P>  \r\n\r\n<P>(B 122). </P>  \r\n\r\n<P>11. Der oprettes i samarbejde mellem Nordsøcenteret i Hirtshals og </P>  \r\n\r\n<P>AUC et forsøgscenter for landbaserede salt- og ferskvandsdambrug, </P>  \r\n\r\n<P>og der etableres undervisningsfaciliteter for dambrugserhvervet. </P>  \r\n\r\n<P>12. Der oprettes i forbindelse med TEK-NORD projektet i Sindal et </P>  \r\n\r\n<P>forskningsprogram for teknologisk omstilling i små og mellemstore </P>  \r\n\r\n<P>virksomheder i samarbejde med AUC, TIC centeret og Teknologisk </P>  \r\n\r\n<P>Institut samt lokale private rådgivningsvirksomheder. </P>  \r\n\r\n<P>13. Til styrkelse af turisterhvervet etableres der en </P>  \r\n\r\n<P>turistuddannelse for erhvervets udøvere på alle niveauer. </P>  \r\n\r\n<P>14. Der oprettes en 2. dels uddannelse for beklædningsoperatører ved </P>  \r\n\r\n<P>Aalborg Tekniske skole. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>ALMINDELIGE BEMÆRKNINGER </P>  \r\n\r\n<P>Der er i Nordjyllands amt udsigt til, at arbejdsløsheden vil stige </P>  \r\n\r\n<P>til voldsomme højder i den kommende tid. Dette er baggrunden for </P>  \r\n\r\n<P>dette forslag til folketingsbeslutning. </P>  \r\n\r\n<P>Arbejdsmarkedsnævnet for Nordjyllands amt havde til et møde med </P>  \r\n\r\n<P>arbejdsministeren udarbejdet et katalog af forslag til afhjælpning </P>  \r\n\r\n<P>af den voldsomme stigning i arbejdsløsheden, man kan forudse på </P>  \r\n\r\n<P>grund af bl.a. afmatningen på værftsområdet. </P>  \r\n\r\n<P>Arbejdsministeren har i en artikel i Aalborg Stiftstidende fortalt, </P>  \r\n\r\n<P>at han så meget positivt på det arbejde, nævnet havde lavet. Pæne </P>  \r\n\r\n<P>udtalelser gør det imidlertid ikke, der må handling til. </P>  \r\n\r\n<P>Hvis ikke den uhyggelig skæve fordeling af samfundets rigdom skal </P>  \r\n\r\n<P>ramme Nordjyllands befolkning alvorligt i den kommende tid, skal </P>  \r\n\r\n<P>der sættes ind hurtigt og effektivt fra lovgivningsmagtens side. </P>  \r\n\r\n<P>Der er ingen tvivl om, at arbejdsløsheden er den enkelte </P>  \r\n\r\n<P>årsagsforklaring, som har haft størst betydning for den skæve </P>  \r\n\r\n<P>fordeling, og derfor kan Folketinget ikke sidde den situation </P>  \r\n\r\n<P>overhørig, som alle kan se er ved at udvikle sig i Nordjylland. </P>  \r\n\r\n<P>Problemet er ikke kun et værftsproblem, for værftskrisen medfører </P>  \r\n\r\n<P>ikke blot, at mange værftsarbejdere mister deres job. Også en lang </P>  \r\n\r\n<P>række arbejdspladser i underleverandørvirksomheder forsvinder. </P>  \r\n\r\n<P>Situationen, der tegner sig efter lukning af værftet i Aalborg, er, </P>  \r\n\r\n<P>at det klassiske arbejdsløshedsbillede forstærkes. Grupper, der </P>  \r\n\r\n<P>rammes af arbejdsløshed, kan skematisk opstilles således: </P>  \r\n\r\n<P>- kvinder mere end mænd </P>  \r\n\r\n<P>- ufaglærte mere end faglærte </P>  \r\n\r\n<P>- arbejdere mere end funktionærer </P>  \r\n\r\n<P>- unge og ældre mere end mellemgrupper </P>  \r\n\r\n<P>Efter omfattende afskedigelser fra værfterne vil dette billede måske </P>  \r\n\r\n<P>tegne sig endnu tydeligere, idet det ikke kan afvises, at den </P>  \r\n\r\n<P>såkaldte &#187;gøgeungeeffekt&#171; til en vis grad vil slå igennem, når  \r\n\r\n de </P>  \r\n\r\n<P>ledige værftsarbejdere skal genplaceres på det nordjyske </P>  \r\n\r\n<P>arbejdsmarked. </P>  \r\n\r\n<P>Af hensyn til ledigheden generelt og af hensyn til ønsket om at </P>  \r\n\r\n<P>fastholde den ledige højt kvalificrede arbejdskraft i Nordjylland </P>  \r\n\r\n<P>og for at undgå, at større grupper efter afskedigelse permanent </P>  \r\n\r\n<P>forbliver arbejdsløse, er en række initiativer nødvendige. </P>  \r\n\r\n<P>Sammenfattende er forslagets hensigt følgende: </P>  \r\n\r\n<P>AT de ledige velkvalificerede nordjyder bør forblive i Nordjylland, </P>  \r\n\r\n<P>AT der samtidig med eventuelle statsordrer til Nordjylland </P>  \r\n\r\n<P>påbegyndes initiativer til etablering af nye &#187;dynamoer&#171;, </P>  \r\n\r\n<P>AT der gøres en indsats for at skabe en interesse hos først og </P>  \r\n\r\n<P>fremmest jern- og metalvirksomheder for at etablere sig i </P>  \r\n\r\n<P>Nordjylland, hvor den ledige kvalificerede arbejdskraft er til </P>  \r\n\r\n<P>stede, </P>  \r\n\r\n<P>AT der skabes mulighed for at løse de uddannelsesbehov, der måtte </P>  \r\n\r\n<P>følge i kølvandet heraf, og </P>  \r\n\r\n<P>AT der oprettes nye uddannelser, der passer til fremtidens behov i </P>  \r\n\r\n<P>Nordjylland. </P>  \r\n\r\n<P>Forslaget her er ment som et idekatalog for en regering, der har vist </P>  \r\n\r\n<P>sig at være fantasiforladt, når det drejer sig om at løse </P>  \r\n\r\n<P>problemer, som rammer især den dårligste stillede del af </P>  \r\n\r\n<P>befolkningen. </P>  \r\n\r\n<P>Det er derfor Socialdemokratiets håb, at regeringen vil tage de </P>  \r\n\r\n<P>udfordringer, som ligger i de yderområder, der samtidig er </P>  \r\n\r\n<P>egnsudviklingsområder, op til fornyet overvejelse, således at </P>  \r\n\r\n<P>befolkningerne i disse områder ikke alene skal bære en forholdsvis </P>  \r\n\r\n<P>alt for stor byrde af de kriseomkostninger, som uvægerlig vil </P>  \r\n\r\n<P>ramme Danmark bl.a. på grund af regeringens manglende evne til at </P>  \r\n\r\n<P>løse samfundets problemer. </P>  \r\n\r\n<P>BEMÆRKNINGER TIL DE ENKELTE PUNKTER </P>  \r\n\r\n<P>Ad 1 På kort sigt må der placeres statsordrer på værfterne i </P>  \r\n\r\n<P>Nordjylland. Der er i værfts- og rederkredse en klar opfattelse </P>  \r\n\r\n<P>af, at den aktuelle værftskrise er et forbigående problem, og at </P>  \r\n\r\n<P>situationen i løbet af 2-3 år vil være betydelig lysere for </P>  \r\n\r\n<P>ordresituationen på værfterne. </P>  \r\n\r\n<P>Statsordrer kan derfor udfylde den mellemliggende periode, således at </P>  \r\n\r\n<P>arbejdskraft og den knowhow, der er opbygget på værfterne, kan </P>  \r\n\r\n<P>fastholdes. </P>  \r\n\r\n<P>Ad 2 og 3 </P>  \r\n\r\n<P>Det bør være klart, at Nordjylland som helhed skal betragtes som et </P>  \r\n\r\n<P>prioriteret egnsudviklingsområde, samt at der i den nuværende </P>  \r\n\r\n<P>belastende situation bør afsættes flere midler på </P>  \r\n\r\n<P>egnsudviklingsbevillingerne, som øremærkes til erhvervsstøtte og </P>  \r\n\r\n<P>-etablering i det nordjyske område. </P>  \r\n\r\n<P>Det foreslås, således at reglerne laves om, således at projekter syd </P>  \r\n\r\n<P>for fjorden og i Aalborg kommune kan opnå samme støtteandel fra </P>  \r\n\r\n<P>EFs socialfond som projekter nord for Limfjorden. Det foreslås </P>  \r\n\r\n<P>samtidig, at det ved etablering af projekter bliver muligt at </P>  \r\n\r\n<P>anvende midler fra EFs socialfond i kombination med midler fra EFs </P>  \r\n\r\n<P>regionalfond. Dette vil betyde at såvel Nordjylland som hele </P>  \r\n\r\n<P>landet vil få tilført midler fra EF. Hvis det bliver muligt at </P>  \r\n\r\n<P>udnytte disse støttemuligheder bedre, og hvis det bliver muligt at </P>  \r\n\r\n<P>anvende midler fra EFs socialfond i kombination med midler fra EFs </P>  \r\n\r\n<P>regionalfond, vil Nordjylland stå langt bedre rustet i arbejdet </P>  \r\n\r\n<P>med at tiltrække nye virksomheder og med at udvikle den nordjyske </P>  \r\n\r\n<P>erhvervsstruktur. </P>  \r\n\r\n<P>For at ordningen skal blive effektiv må der naturligvis afsættes </P>  \r\n\r\n<P>flere midler til egnsudviklingsarbejdet. </P>  \r\n\r\n<P>Ad 4 </P>  \r\n\r\n<P>Der etableres en nordjysk &#187;miljøteknologisk&#171; virksomhed for  \r\n\r\n udvikling </P>  \r\n\r\n<P>og produktion af miljøforbedrende foranstaltninger. Der vil være </P>  \r\n\r\n<P>gode muligheder for at etablere en sådan virksomhed i Nordjylland, </P>  \r\n\r\n<P>idet større miljøforbedrende initiativer allerede er igangsat. </P>  \r\n\r\n<P>Således opbygges der allerede i forbindelse med rensning af </P>  \r\n\r\n<P>Limfjorden knowhow inden for dette område. </P>  \r\n\r\n<P>Der bør ligeledes oprettes et institut ved Aalborg Universitetscenter </P>  \r\n\r\n<P>til forskning og udvikling af miljøteknologi, som skal være </P>  \r\n\r\n<P>videncenter for dansk erhvervsliv og offentlige myndigheder. </P>  \r\n\r\n<P>Ad 5 </P>  \r\n\r\n<P>På baggrund af at den nordjyske elektroindustri har været i vækst i </P>  \r\n\r\n<P>de senere år og der kan forventes en fremgang på området de næste </P>  \r\n\r\n<P>år, etableres der hurtigst muligt muligheder for </P>  \r\n\r\n<P>elektronteknikeruddannelse, som kan startes senest august 1987. </P>  \r\n\r\n<P>Ad 6 </P>  \r\n\r\n<P>Som et sidestykke til fiskeri- og havforskningscenteret </P>  \r\n\r\n<P>Nordsøcenteret skal der etableres et &#187;grønt landbrugscenter&#171; for  \r\n\r\n</P>  \r\n\r\n<P>forskning og udvikling af økologiske produktionsmetoder i dansk </P>  \r\n\r\n<P>landbrug. Centeret skal udvikle forædlingsmetoder for økologiske </P>  \r\n\r\n<P>produkter. </P>  \r\n\r\n<P>Et &#187;grønt landbrugscenter&#171; vil blive drivkraften i udviklingen  \r\n\r\n af </P>  \r\n\r\n<P>primært det nordjyske landbrug og den tilhørende </P>  \r\n\r\n<P>forædlingsindustri. </P>  \r\n\r\n<P>En udvikling inden for dette område vil være naturlig i Nordjylland, </P>  \r\n\r\n<P>hvor landbrugssektoren i forvejen spiller en væsentlig rolle. Et </P>  \r\n\r\n<P>sådant center kan med fordel oprettes ved Danmarks eneste </P>  \r\n\r\n<P>økologiske landbrugsskole, som er placeret i Nordjylland. </P>  \r\n\r\n<P>Ligeledes bør Institut for Landskabsplanter i Ø. Hornum styrkes, </P>  \r\n\r\n<P>således at der kan opnås større effektivitet i den danske </P>  \r\n\r\n<P>produktion af disse specielle produkter. </P>  \r\n\r\n<P>Ad 7 </P>  \r\n\r\n<P>Den teknologiske udvikling stiller store krav til fremtidens </P>  \r\n\r\n<P>arbejdskraft, derfor er det nødvendigt, at der satses hårdt for at </P>  \r\n\r\n<P>få uddannet arbejdskraften. </P>  \r\n\r\n<P>Der er samtidig fare for, at de grupper, der 12-15 måneder efter </P>  \r\n\r\n<P>afskedigelse endnu ikke har fundet nyt arbejde, forbliver </P>  \r\n\r\n<P>arbejdsløse, hvis ikke der satses på en øget efter- og </P>  \r\n\r\n<P>specialarbejderuddannelse. </P>  \r\n\r\n<P>Ad 8 </P>  \r\n\r\n<P>På baggrund af de store afstande inden for den nordjyske amtskommune </P>  \r\n\r\n<P>etableres der en forsøgsordning, hvor det undersøges, om </P>  \r\n\r\n<P>arbejdskraftens mobilitet kan forbedres, såfremt det bliver muligt </P>  \r\n\r\n<P>at yde tilskud efter reglerne om mobilitetsfremmende ydelser. En </P>  \r\n\r\n<P>sådan ordning vil kunne forebygge eventuelle </P>  \r\n\r\n<P>&#187;flaskehalsproblemer&#171;. </P>  \r\n\r\n<P>Ad 9 </P>  \r\n\r\n<P>På baggrund af den opståede situation med afskedigelser i hobetal på </P>  \r\n\r\n<P>Aalborg værft afsættes der flere midler til at styrke AFs indsats </P>  \r\n\r\n<P>i det nordjyske amt. Der er opstået akut behov for, at bl.a. den </P>  \r\n\r\n<P>opsøgende indsats øges, og på baggrund af regeringens beskæringer </P>  \r\n\r\n<P>af stillinger i AF-systemet, har det været umuligt - på trods af </P>  \r\n\r\n<P>en kæmpeindsats fra medarbejderne på arbejdsformidlingskontorerne </P>  \r\n\r\n<P>- at løfte den kæmpeopgave, der vil opstå på grund af de varslede </P>  \r\n\r\n<P>afskedigelser. Ad 10 </P>  \r\n\r\n<P>På baggrund af Nordjyllands afhængighed af en enkelt stor </P>  \r\n\r\n<P>arbejdsplads (Aalborg Værft) er det nødvendigt, hvis en </P>  \r\n\r\n<P>beskæftigelses- og erhvervsmæssig katastrofe skal undgås, at der </P>  \r\n\r\n<P>afsættes midler, der kan stimulere nye virksomheders etablering i </P>  \r\n\r\n<P>området. </P>  \r\n\r\n<P>Ad 11 </P>  \r\n\r\n<P>Akvakulturområdet/fiskeriopdræt er et udviklingsområde, som vil give </P>  \r\n\r\n<P>muligheder for udvikling af ny teknologi, der kan imødekomme de </P>  \r\n\r\n<P>skærpede krav til et bedre havmiljø. Der kræves forskning i </P>  \r\n\r\n<P>akvakultur for at imødekomme disse krav. </P>  \r\n\r\n<P>Det må forudses, at havdambruget afløses af landbaserede salt- og </P>  \r\n\r\n<P>ferskvandsdambrug, og for begge områder gælder, at der skal </P>  \r\n\r\n<P>forskes miljørigtigt i dette område, når der skal udvikles ny </P>  \r\n\r\n<P>teknologi. </P>  \r\n\r\n<P>Der vil med fordel kunne oprettes et Akvakulturinstitut på </P>  \r\n\r\n<P>Nordsøcenteret i Hirtshals. </P>  \r\n\r\n<P>Desuden vil mulighederne for uddannelse på ovennævnte område opfylde </P>  \r\n\r\n<P>et stort behov for den fremtidige eksportorienterede aktivitet. </P>  \r\n\r\n<P>Ad 12 </P>  \r\n\r\n<P>Teknologicenteret Nordjylland TEK-NORD er igangsat med midler, </P>  \r\n\r\n<P>bevilget fra Nordjyllands Amts Nord-Tek projekt og Teknologirådet. </P>  \r\n\r\n<P>Centerets muligheder for større forskningsopgaver er betinget af, at </P>  \r\n\r\n<P>der ud over de allerede bevilgede midler til pilotprojektet, som </P>  \r\n\r\n<P>foreløbig løber i 1 år, etableres et egentligt center, som </P>  \r\n\r\n<P>målrettet kan forske i teknologisk omstilling i små og mellemstore </P>  \r\n\r\n<P>virksomheder. </P>  \r\n\r\n<P>Ovennævnte forslag vil kunne medvirke til den teknologiske fornyelse </P>  \r\n\r\n<P>af vore mindre virksomheder, som vil være fundamentet for </P>  \r\n\r\n<P>fremtidens stigende eksport. </P>  \r\n\r\n<P>Ad 13 </P>  \r\n\r\n<P>På baggrund af turisterhvervets betydning for Nordjylland foreslås </P>  \r\n\r\n<P>der opbygget en egentlig turistuddannelse, hvori alle der, </P>  \r\n\r\n<P>beskæftiger sig med turisme, både indlandsturisme og </P>  \r\n\r\n<P>udlandsturisme, kan uddanne sig i bedre service, som vil kunne </P>  \r\n\r\n<P>trække flere turister til landsdelen. </P>  \r\n\r\n<P>Der er ingen tvivl om, at turisterhvervet i fremtiden vil få større </P>  \r\n\r\n<P>og større betydning på grund af den øgede fritid, og derfor er det </P>  \r\n\r\n<P>nødvendigt, at der allerede nu satses på dette valutaskabende </P>  \r\n\r\n<P>erhverv på en effektiv og fremadrettet måde. </P>  \r\n\r\n<P>Ad 14 </P>  \r\n\r\n<P>Da der i øjeblikket forhandles om at udflytte 2. dels uddannelse for </P>  \r\n\r\n<P>beklædningsoperatører fra det midtjyske område, foreslås det, at </P>  \r\n\r\n<P>denne uddannelse placeres på Aalborg Tekniske Skole. Således vil </P>  \r\n\r\n<P>det blive lettere for de unge at uddanne sig i </P>  \r\n\r\n<P>arbejdsløshedsområdet Nordjylland. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00123"
        },
        {
            "displayName": "Entydig dokumentidentifikation",
            "displayValue": "CL005060"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "123"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}