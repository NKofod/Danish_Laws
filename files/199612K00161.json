{
    "id": 112189,
    "title": "1996 LSF 161   FORSLAG TIL LOV OM ÆNDRING AF LOV OM KOMMUNAL UDLIGNING OG GENERELLE   TILSKUD TIL KOMMUNER OG AMTSKOMMUNER(ÆNDRING AF AMTSKOMMUNAL UDLIGNING AF   UDGIFTER TIL DET TEKNISKE OMRÅDE - VEJAFTALEN) ",
    "documentTypeId": "400",
    "isSagsforlobPeriodValid": false,
    "shortName": "1996/1 LSF 161",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 161 </P>  \r\n\r\n<P></P>  \r\n\r\n<P>Forslag til Lov om ændring af lov om kommunal udligning og generelle  \r\n\r\n tilskud til kommuner og amtskommuner(Ændring af amtskommunal udligning af  \r\n\r\n udgifter til det tekniske område - vejaftalen) </P>  \r\n\r\n<P></P>  \r\n\r\n<P>Fremsat af indenrigsministeren (Birte Weiss) </P>  \r\n\r\n<P></P>  \r\n\r\n<P>den 5. februar 1997 </P>  \r\n\r\n<P></P>  \r\n\r\n<P>Vedtaget ved tredjebehandling den 27. maj 1997 </P>  \r\n\r\n<P></P>  \r\n\r\n<P><a href=\"document.aspx?accn=A19970040530\"> Lov nr. 405 af 10/06/1997</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om kommunal udligning og generelle tilskud til kommuner og  \r\n\r\n amtskommuner, jf. lovbekendtgørelse nr. 555 af 30. juni 1995, som senest  \r\n\r\n ændret ved § 2 i lov nr. 189 af 12. marts 1997, foretages følgende ændringer:  \r\n\r\n</P>  \r\n\r\n<P> <B>1.</B> I <I>§ 16</I> ændres tre steder &#187;socialt betingede  \r\n\r\n udgiftsbehov&#171; til: &#187;socialt og strukturelt betingede  \r\n\r\n udgiftsbehov&#171;. </P>  \r\n\r\n<P> <B>2.</B> I <I>§ 16, stk. 2,</I> ændres &#187;80&#171; til:  \r\n\r\n &#187;77,5&#171; og &#187;20&#171; til: &#187;22,5&#171;. </P>  \r\n\r\n<P> <B>3.</B> I <I>§ 16, stk. 6, nr. 1</I> og <I>2,</I> ændres &#187;50&#171;  \r\n\r\n til: &#187;48&#171;. </P>  \r\n\r\n<P> <B>4.</B> I <I>§ 16, stk. 6,</I> indsættes som <I>nr. 3:</I>  </P>  \r\n\r\n<P>&#187;3) De beregnede amtskommunale udgifter vedrørende det tekniske  \r\n\r\n område med en andel på 4 pct.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende og har  \r\n\r\n virkning fra og med tilskudsåret 1998. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B> I lov om kommunal udligning og generelle tilskud til kommuner  \r\n\r\n og </P>  \r\n\r\n<P>amtskommuner, jf. lovbekendtgørelse nr. 555 af 30. juni 1995, som </P>  \r\n\r\n<P>ændret ved § 2 i lov nr. 223 af 27. marts 1996 og lov nr. 1205 af </P>  \r\n\r\n<P>27. december 1996, foretages følgende ændringer: </P>  \r\n\r\n<P> <B>1.</B> I <I>§ 16</I> ændres tre steder &#187;socialt betingede  \r\n\r\n udgiftsbehov&#171; til: &#187;socialt og strukturelt betingede  \r\n\r\n udgiftsbehov&#171;. </P>  \r\n\r\n<P> <B>2.</B> I <I>§ 16, stk. 2,</I> ændres &#187;80&#171; til:  \r\n\r\n &#187;77,5&#171; og &#187;20&#171; til: &#187;22,5&#171;. </P>  \r\n\r\n<P> <B>3.</B> I <I>§ 16, stk. 6, nr. 1 og 2,</I> ændres &#187;50&#171; til:  \r\n\r\n &#187;48&#171;. </P>  \r\n\r\n<P> <B>4.</B> I <I>§ 16, stk. 6,</I> indsættes som <I>nr. 3:</I>  </P>  \r\n\r\n<P>&#187;3) De beregnede amtskommunale udgifter vedrørende det tekniske  \r\n\r\n område med en andel på 4 pct.&#171;. </P>  \r\n\r\n<P> <B>§ 2</B> Loven træder i kraft dagen efter bekendtgørelsen i Lovtidende  \r\n\r\n og har virkning fra og med tilskudsåret 1998. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>1. Almindelige bemærkninger </P>  \r\n\r\n<P>1.1. Lovforslagets formål </P>  \r\n\r\n<P>Med dette lovforslag fremsættes der i forlængelse af det fremsatte forslag  \r\n\r\n om overførelse af to tredjedele af det nuværende hovedlandevejsnet til  \r\n\r\n amtskommunerne (vejaftalen), forslag om en tilpasning af den amtskommunale  \r\n\r\n udligning med henblik på at mindske de byrdefordelingsmæssige konsekvenser  \r\n\r\n for de enkelte amtskommuner. Det foreslås, at der i den amtskommunale  \r\n\r\n udligning af udgiftsbehov indføres et nyt kriterium for de amtskommunale  \r\n\r\n udgifter vedrørende det tekniske område. </P>  \r\n\r\n<P> <I>1.2. Baggrunden for lovforslaget</I>  </P>  \r\n\r\n<P>Det indgik i regeringens aftale af 12. juni 1996 med Amtsrådsforeningen,  \r\n\r\n at godt to tredjedele af det nuværende hovedlandevejsnet overføres til  \r\n\r\n amtskommunerne. Med vejaftalen overføres således knap 3.000 km. vej fra  \r\n\r\n staten til amtskommunerne, mens 25 km. vej opklassificeres fra amtskommunerne  \r\n\r\n til staten. </P>  \r\n\r\n<P>Det fremgår af regeringens aftale med Amtsrådsforeningen, at amternes  \r\n\r\n merudgifter kompenseres efter de sædvanlige regler, og at &#187;parterne er  \r\n\r\n enige om at overveje de byrdefordelingsmæssige konsekvenser af  \r\n\r\n opgaveomlægningen&#171;. </P>  \r\n\r\n<P>Kompensationen for de overtagne driftsudgifter er efter forhandling  \r\n\r\n fastsat til 275 mio.kr. årligt. Denne kompensation ydes via det amtskommunale  \r\n\r\n statstilskud. Herudover ydes en årlig kompensation på 40 mio. kr. for  \r\n\r\n anlægsudgifter. I en overgangsperiode afholder staten dog fortsat visse  \r\n\r\n anlægsudgifter på de nedklassificerede veje, og disse statslige udgifter  \r\n\r\n fragår årligt i den aftalte kompensation, hvorfor det forventes, at denne del  \r\n\r\n af kompensationen først vil komme til udbetaling om 2-3 år.  \r\n\r\n Anlægskompensationen vil herefter indgå i det samlede amtskommunale  \r\n\r\n statstilskud. </P>  \r\n\r\n<P>Vejaftalen vil have ret forskellig effekt for de enkelte amtskommuner.  \r\n\r\n Ringkøbing, Ribe, Bornholm, og Viborg amtskommuner får forholdsmæssigt  \r\n\r\n overført det største vejnet, mens aftalen ikke berører Københavns og  \r\n\r\n Frederiksberg Kommuner, ligesom Københavns amtskommune alene vil blive berørt  \r\n\r\n ved en overførsel af 7 km. vej fra amtskommunen til staten. </P>  \r\n\r\n<P>Kompensationen for vejaftalen ydes efter det sædvanlige  \r\n\r\n kompensationsprincip ved en tilpasning af det amtskommunale statstilskud, som  \r\n\r\n fordeles efter amtskommunernes andel af det samlede beskatningsgrundlag.  \r\n\r\n Dermed vil en stor del af kompensationen tilfalde Københavns og Frederiksberg  \r\n\r\n Kommuner samt Københavns Amtskommune, som ikke får større vejnet. Københavns  \r\n\r\n og Frederiksberg Kommuner samt Københavns Amtskommune vil således i alt få en  \r\n\r\n samlet kompensation på omkring 60 mio. kr., uanset at de ikke har  \r\n\r\n merudgifter. Omvendt får andre amtskommuner en kompensation, der er mindre  \r\n\r\n end de faktiske merudgifter. </P>  \r\n\r\n<P>Der er på baggrund heraf foreslået en ændring af den amtskommunale  \r\n\r\n udligning af forskelle i udgiftsbehov, således at der fremover tages hensyn  \r\n\r\n til udgiftsbehovet vedrørende de &#187;fysiske opgaver&#171;, såsom teknik,  \r\n\r\n planlægning og veje. Det foreslås, at der i den amtskommunale udligning  \r\n\r\n indføjes et kriterium for de beregnede udgifter til det tekniske område.  \r\n\r\n Herved vil de byrdefordelingsmæssige forskydninger ved vejaftalen blive  \r\n\r\n mindsket. I bilag 2 er vist en oversigt over lovforslagets økonomiske  \r\n\r\n konsekvenser for de enkelte amtskommuner. </P>  \r\n\r\n<P>Af de nedklassificerede statsveje vil op til 126 km. vej blive tilbudt  \r\n\r\n overført til primærkommunerne. Det drejer sig om de statsveje, hvor staten  \r\n\r\n tidligere har haft en samarbejdsaftale med primærkommunerne. Dette vil i  \r\n\r\n givet fald kunne berøre op til 24 kommuner, og indenfor den aftalte  \r\n\r\n økonomiske ramme vil der maksimalt kunne ydes en årlig kompensation på 21,8  \r\n\r\n mio. kr. til primærkommunerne. </P>  \r\n\r\n<P>Det er aftalt med de kommunale parter, at disse veje tilbydes  \r\n\r\n omklassificeret til primærkommunerne. Hvis primærkommunen ikke er  \r\n\r\n interesseret i at overtage vejstrækningen overgår vejnettet til  \r\n\r\n amtskommunerne på linje med de øvrige statsveje. Det er pt. ikke afklaret,  \r\n\r\n hvorvidt de enkelte kommuner er interesseret i at overtage de pågældende  \r\n\r\n vejstrækninger. </P>  \r\n\r\n<P>Eventuelle kompensationsbeløb til kommunerne vil fragå i den kompensation,  \r\n\r\n som er aftalt med Amtsrådsforeningen. Forhandlingerne med KL om de nærmere  \r\n\r\n vilkår for overtagelse, herunder kompensation, er endnu ikke afsluttet. </P>  \r\n\r\n<P> <I>1.3. Opbygning af det kommunale tilskuds- og udligningssystem</I>  \r\n\r\n</P>  \r\n\r\n<P>Det kommunale tilskuds- og udligningssystem er for amtskommunerne  \r\n\r\n beregningsmæssigt opbygget af: </P>  \r\n\r\n<P>- Et generelt statstilskud </P>  \r\n\r\n<P>- En udligning af forskelle i skattegrundlag mellem amtskommunerne </P>  \r\n\r\n<P>- En udligning af forskelle i udgiftsbehov mellem amtskommunerne </P>  \r\n\r\n<P>Statstilskuddet fordeles i forhold til amtskommunernes skattegrundlag, og  \r\n\r\n har dermed samme &#187;skattevirkning&#171; i alle amtskommuner.  \r\n\r\n Statstilskuddet har således ingen udligningsmæssig virkning, men indgår alene  \r\n\r\n som del i amtskommunernes finansiering. Tilskud og udligning udbetales samlet  \r\n\r\n til amtskommunerne, og er ikke &#187;øremærket&#171; til bestemte områder.  \r\n\r\n</P>  \r\n\r\n<P> <I>- Udligningen af udgiftsbehov</I>  </P>  \r\n\r\n<P>Ved udligningen af forskellene i amtskommunernes udgiftsbehov foretages  \r\n\r\n der en udligning af de beregnede forskelle i amtskommunernes udgiftsbehov -  \r\n\r\n dvs. de forskelle der kan henføres til alderssammensætning og social struktur  \r\n\r\n mm. </P>  \r\n\r\n<P>Det er således ikke amtskommunernes faktiske udgifter som udlignes, men  \r\n\r\n derimod de forskelle der skyldes &#187;objektive&#171; forhold.  \r\n\r\n Udgiftsbehovet opgøres på grundlag af en række objektive kriterier, som  \r\n\r\n antages at afspejle de forhold, der bestemmer størrelsen af de amtskommunale  \r\n\r\n udgifter. Efter den beregningsmetode, som har været anvendt fra og med 1996,  \r\n\r\n opdeles opgørelsen af amtskommunernes udgiftsbehov i det aldersbestemte  \r\n\r\n udgiftsbehov og et socialt betinget udgiftsbehov. </P>  \r\n\r\n<P>Det aldersbestemte udgiftsbehov opgøres ud fra 80 pct. af de amtskommunale  \r\n\r\n udgifter, mens de resterende 20 pct. henregnes til det socialt betingede  \r\n\r\n udgiftsbehov. </P>  \r\n\r\n<P>Det aldersbestemte udgiftsbehov bliver beregnet som antallet af indbyggere  \r\n\r\n i amtskommunen i de forskellige alderstrin ganget med de gennemsnitlige  \r\n\r\n amtskommunale udgifter for de enkelte alderstrin. </P>  \r\n\r\n<P>Det socialt betingede udgiftsbehov opgøres ud fra et &#187;socialt  \r\n\r\n indeks&#171; for den enkelte amtskommune. Dette &#187;sociale indeks&#171;  \r\n\r\n bliver beregnet på baggrund af nogle &#187;sociale kriterier&#171;, hvor der  \r\n\r\n for amtskommunerne pt. indgår to kriterier - henholdsvis antal børn af enlige  \r\n\r\n forsørgere og antal enlige ældre over 65 år. De sociale kriterier er ikke i  \r\n\r\n samme grad som de aldersmæssige kriterier knyttet til de enkelte  \r\n\r\n udgiftsområder. Formålet er derimod at tage hensyn til de mere overordnede  \r\n\r\n forhold vedrørende den sociale belastning i amtskommunerne. </P>  \r\n\r\n<P> <I>1.4. Udligning af udgiftsbehov vedrørende det tekniske område</I>  \r\n\r\n</P>  \r\n\r\n<P>I den amtskommunale udligning af udgiftsbehov har der siden 1996 ikke  \r\n\r\n været noget særskilt kriterium for de amtskommunale vejudgifter og øvrige  \r\n\r\n tekniske områder. </P>  \r\n\r\n<P>Før 1996 har der i opgørelsen indgået et særskilt vejkriterium (vejlængde)  \r\n\r\n og tidligere har amtskommunernes areal indgået i beregningen. </P>  \r\n\r\n<P>Baggrunden for afskaffelsen af vejkriteriet i 1995 var, at det daværende  \r\n\r\n vejkriterium (vejlængde i 1982) kun i ringe grad afspejlede de faktiske  \r\n\r\n variationer i amtskommunernes vejudgifter. </P>  \r\n\r\n<P>I forbindelse med vejaftalen, hvor amtskommunerne får tilført et større  \r\n\r\n finansieringsansvar på området, har det været overvejet, om der kunne  \r\n\r\n opstilles et bredere kriterium, som tager hensyn til de amtskommunale  \r\n\r\n udgiftsbehov vedrørende det tekniske område. Udover vejudgifter har det været  \r\n\r\n overvejet, om der kunne opstilles et udgiftsbehovskriterium for  \r\n\r\n udgiftsområder såsom skove og naturområder, planlægning, vandløbsvæsen mm.  \r\n\r\n</P>  \r\n\r\n<P>Der er på denne baggrund opstillet et nyt samlet kriterium for  \r\n\r\n amtskommunernes udgifter til det tekniske område. Det foreslåede kriterium  \r\n\r\n opgøres som summen af følgende beregnede udgifter: </P>  \r\n\r\n<P>a) Sporlængde for vejene i amtskommunen x de gennemsnitlige udgifter pr.  \r\n\r\n sporlængde i hele landet </P>  \r\n\r\n<P>b) Amtskommunens areal x de gennemsnitlige øvrige tekniske udgifter pr.  \r\n\r\n areal i hele landet </P>  \r\n\r\n<P>Dette kriterium foreslås indført med en vægt på 4 procent af de sociale og  \r\n\r\n strukturelle kriterier. Vægten er bl.a. fastsat under hensyntagen til  \r\n\r\n udgiftsområdets andel af de samlede amtskommunale udgifter og en vurdering af  \r\n\r\n de byrdefordelingsmæssige forskydninger ved vejaftalen. </P>  \r\n\r\n<P>Samtidig foreslås en forhøjelse af vægten for de sociale og strukturelle  \r\n\r\n udgiftsbehov til 22,5 pct., således at de foreslåede vægte i alt udgør: </P>  \r\n\r\n<P> <B>Foreslåede ændringer af vægte i den amtskommunale udligning</B>  </P>  \r\n\r\n<PRE>  \r\n\r\n ---------------------------------------------------------------------  \r\n\r\n                                                     Vægt    Forslag  \r\n\r\n                                                     i dag  \r\n\r\n ---------------------------------------------------------------------  \r\n\r\n Antal børn af enlige forsørgere .................   50,0%    48,0%  \r\n\r\n Antal enlige ældre over 65 år ...................   50,0%    48,0%  \r\n\r\n Beregnede udgifter vedr. det tekniske område ....     -       4,0%  \r\n\r\n ---------------------------------------------------------------------  \r\n\r\n I alt ...........................................  100,0%   100,0%  \r\n\r\n --------------------------------------------------------------------  \r\n\r\n Samlet vægt til sociale og strukturelle kriterier   20,0%    22,5%  \r\n\r\n ---------------------------------------------------------------------  \r\n\r\n</PRE>  \r\n\r\n<P>Det fremgår af tabellen i bilag 2, at denne justering af de sociale og  \r\n\r\n strukturelle kriterier vil mindske de byrdefordelingsmæssige forskydninger  \r\n\r\n ved vejaftalen. </P>  \r\n\r\n<P> <I>2. Lovforslagets erhvervsmæssige og miljømæssige konsekvenser</I>  \r\n\r\n</P>  \r\n\r\n<P>Lovforslaget har ingen erhvervsmæssige eller miljømæssige konsekvenser og  \r\n\r\n indeholder ingen EU-retslige aspekter. </P>  \r\n\r\n<P> <I>3. Udtalelser over lovforslaget</I>  </P>  \r\n\r\n<P>Lovforslaget er sendt til høring hos Amtsrådsforeningen samt Københavns og  \r\n\r\n Frederiksberg Kommuner. </P>  \r\n\r\n<P> <I>4. Lovforslagets økonomiske konsekvenser</I>  </P>  \r\n\r\n<P>Ændringen af den amtskommunale udligning af udgiftsbehov medfører ingen  \r\n\r\n statslige merudgifter. I bilag 2 er vist en oversigt over lovforslagets  \r\n\r\n økonomiske konsekvenser for de enkelte amtskommuner. Det skal bemærkes, at  \r\n\r\n det her er forudsat, at amtskommunerne overtager den del af vejnettet, som  \r\n\r\n tilbydes overført til primærkommunerne, idet det endnu ikke er afklaret,  \r\n\r\n hvorvidt de pågældende kommuner er interesseret i at overtage disse veje. Som  \r\n\r\n før nævnt omfatter dette maksimalt 126 km. vej, svarende til en andel af den  \r\n\r\n aftalte kompensation på maksimalt 21,8 mio. kr. </P>  \r\n\r\n<P> <I>Bemærkninger til de enkelte bestemmelser</I> Til nr. 1 </P>  \r\n\r\n<P>Betegnelsen &#187;socialt udgiftsbehov&#171; foreslås ændres til  \r\n\r\n &#187;socialt og strukturelt udgiftsbehov&#171;, da det foreslåede kriterium  \r\n\r\n &#187;beregnede udgifter vedrørende det tekniske område&#171; fremover vil  \r\n\r\n indgå i opgørelsen. </P>  \r\n\r\n<P>Til nr. 2-3 </P>  \r\n\r\n<P>Det foreslås, at vægten for de sociale og strukturelle kriterier øges fra  \r\n\r\n 20,0 pct. til 22,5 pct., således at det aldersbestemte udgiftsbehov opgøres  \r\n\r\n ud fra 77,5 pct. af de amtskommunale udgifter, mens de resterende 22,5 pct.  \r\n\r\n henregnes til det socialt og strukturelt bestemte udgiftsbehov. </P>  \r\n\r\n<P>Til nr. 4 </P>  \r\n\r\n<P>Her foreslås det, at kriteriet &#187;beregnede udgifter vedrørende det  \r\n\r\n tekniske område&#171; skal indgå i opgørelsen af det socialt og strukturelle  \r\n\r\n udgiftsbehov med en andel på 4 procent. </P>  \r\n\r\n<P> <I>Til § 2</I> De foreslåede ændringer af den amtskommunale udligning  \r\n\r\n træder i kraft fra og med tilskudsåret 1998. Denne opgørelse udmeldes til  \r\n\r\n amtskommunerne senest 1. juli 1997. </P>  \r\n\r\n<P>Skriftlig fremsættelse </P>  \r\n\r\n<P> <B>Indenrigsministeren</B> (Birte Weiss): </P>  \r\n\r\n<P>Herved tillader jeg mig for Folketinget at fremsætte: </P>  \r\n\r\n<P> <I>Forslag til lov om ændring af lov om kommunal udligning og generelle  \r\n\r\n tilskud til kommuner og amtskommuner. (Ændring af amtskommunale udligning af  \r\n\r\n udgifter til det tekniske område - vejaftalen).</I>  </P>  \r\n\r\n<P>(Lovforslag nr. L 161). </P>  \r\n\r\n<P>Med lovforslaget fremsættes der i forlængelse af trafikministerens  \r\n\r\n lovforslag om overførelse af de statslige hovedlandeveje til amtskommunerne,  \r\n\r\n forslag til en tilpasning af den amtskommunale udligning, således at de  \r\n\r\n byrdefordelingsmæssige konsekvenser af vejaftalen mindskes. </P>  \r\n\r\n<P>Vejaftalen indebærer, at amtskommunerne overtager knap 3000 km. vej fra  \r\n\r\n staten. Amtskommunerne kompenseres efter de almindelige regler ved en  \r\n\r\n kompensation over det amtskommunale statstilskud, som fordeles efter  \r\n\r\n amtskommunernes beskatningsgrundlag. Kompensationen er efter forhandling  \r\n\r\n fastsat til 275 mio.kr. årligt. </P>  \r\n\r\n<P>Det indgik i aftalen med Amtsrådsforeningen, at parterne ville overveje de  \r\n\r\n byrdefordelingsmæssige forskydninger ved aftalen. </P>  \r\n\r\n<P>Vejaftalen giver umiddelbart visse byrdefordelingsmæssige forskydninger  \r\n\r\n for de fleste amtskommuner. Forholdsmæssigt får Bornholms, Ringkøbing, Ribe  \r\n\r\n og Viborg amtskommuner overført det største vejnet og har umiddelbart et tab  \r\n\r\n på vejaftalen. </P>  \r\n\r\n<P>Omvendt får Københavns og Frederiksberg Kommuner og Københavns amtskommune  \r\n\r\n - som ikke tilføres større vejnet - umiddelbart en andel på 60 mio. kr. af  \r\n\r\n den afsatte kompensation. </P>  \r\n\r\n<P>Med lovforslaget fremsættes der i konsekvens heraf forslag om, at der i  \r\n\r\n den amtskommunale udligning indføjes et kriterium for &quot;beregnede  \r\n\r\n udgifter vedrørende det tekniske område&quot; i den amtskommunale udligning.  \r\n\r\n Herved vil den samlede kompensation for vejaftalen i højere grad tilfalde de  \r\n\r\n amtskommuner, der får merudgifter i forbindelse med vejaftalen.  \r\n\r\n Amtsrådsforeningen har anbefalet den model for ændring af udligningen, som er  \r\n\r\n indeholdt i lovforslaget. </P>  \r\n\r\n<P> <B>Bilag 1</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser, </P>  \r\n\r\n<P>der berøres af lovforslaget </P>  \r\n\r\n<P> <B>1.</B> I <I>§ 16</I> ændres tre steder &#187;socialt betingede  \r\n\r\n udgiftsbehov&#171; til: &#187;socialt og strukturelt betingede  \r\n\r\n udgiftsbehov&#171;. </P>  \r\n\r\n<P> <B>2.</B> I <I>§ 16, stk. 2,</I> ændres &#187;80&#171; til:  \r\n\r\n &#187;77,5&#171; og &#187;20&#171; til: &#187;22,5&#171;. </P>  \r\n\r\n<P> <B>3.</B> I <I>§ 16, stk. 6, nr. 1 og 2,</I> ændres &#187;50&#171; til:  \r\n\r\n &#187;48&#171;. </P>  \r\n\r\n<P> <B>4.</B> I <I>§ 16, stk. 6,</I> indsættes som nr. 3: </P>  \r\n\r\n<P>&#187;3) De beregnede amtskommunale udgifter vedrørende det tekniske  \r\n\r\n område med en andel på 4 pct.&#171;. </P>  \r\n\r\n<P> <B>§ 16.</B> En amtskommunes samlede udgiftsbehov opgøres som summen af  \r\n\r\n</P>  \r\n\r\n<P>1) amtskommunens aldersbestemte udgiftsbehov og </P>  \r\n\r\n<P>2) det socialt betingede udgiftsbehov. </P>  \r\n\r\n<P> <I>Stk. 2.</I> Af de samlede amtskommunale nettodrifts- og anlægsudgifter  \r\n\r\n henregnes 80 pct. til kommunernes aldersbestemte udgiftsbehov efter stk. 1,  \r\n\r\n nr. 1, og 20 pct. til det socialt betingede udgiftsbehov efter stk. 1, nr. 2.  \r\n\r\n</P>  \r\n\r\n<P> <I>Stk. 3.</I> Amtskommunens aldersbestemte udgiftsbehov beregnes ud fra  \r\n\r\n amtskommunens indbyggertal i nærmere fastsatte aldersgrupper og den  \r\n\r\n gennemsnitlige fordeling af de amtskommunale udgifter på de enkelte  \r\n\r\n alderstrin. </P>  \r\n\r\n<P> <I>Stk. 4.</I> Indenrigsministeren fastsætter afgrænsningen af de  \r\n\r\n aldersgrupper, der indgår ved beregningen af det aldersbestemte udgiftsbehov.  \r\n\r\n Indenrigsministeren fastsætter ligeledes, hvorledes de enkelte aldersgrupper  \r\n\r\n vægtes ud fra den landsgennemsnitlige fordeling af udgifterne. </P>  \r\n\r\n<P> <I>Stk. 5.</I> Det socialt betingede udgiftsbehov pr. indbygger efter  \r\n\r\n stk. 1, nr. 2, opgøres som et landsgennemsnitligt beløb pr. indbygger ganget  \r\n\r\n med et beregnet socialt indeks for den enkelte amtskommune, efter stk. 6. Det  \r\n\r\n gennemsnitlige beløb pr. indbygger for amtskommunerne beregnes ud fra  \r\n\r\n udgiftsandelen efter stk. 2 divideret med indbyggertallet i hele landet. </P>  \r\n\r\n<P> <I>Stk. 6.</I> En amtskommunes sociale indeks efter stk. 5 bestemmes som  \r\n\r\n forholdet mellem henholdsvis summen af amtskommunens vægtede andele af  \r\n\r\n følgende kriterier i hele landet og amtskommunens andele af indbyggertallet i  \r\n\r\n hele landet: </P>  \r\n\r\n<P>1) Antallet af børn af enlige forsørgere med en andel på 50 pct. </P>  \r\n\r\n<P>2) Antallet af enlige i aldersgruppen 65 år og derover med en andel på 50  \r\n\r\n pct. </P>  \r\n\r\n<P> <B>Bilag 2 </B></P>  \r\n\r\n<P>Oversigt over de byrdefordelingsmæssige virkninger af lovforslaget og  \r\n\r\n vejaftalen </P>  \r\n\r\n<P> <I>Søjle 1</I> viser de beregnede merudgifter vedr. nedklassificerede  \r\n\r\n statsveje, inkl. besparelsen for Københavns og Frederiksborg Amtskommune på  \r\n\r\n henholdsvis 2,4 og 2,9 mio. kr. ved opklassificering af Frederikssundsvejen.  \r\n\r\n Amtskommunernes merudgifter er vist med negativt fortegn. </P>  \r\n\r\n<P> <I>Søjle 2</I> viser ændring i statstilskud mm. som følge af den ydede  \r\n\r\n kompensation </P>  \r\n\r\n<P> <I>Søjle 3</I> viser virkning af den foreslåede ændring af  \r\n\r\n udgiftsbehovsudligningen. </P>  \r\n\r\n<P> <I>Søjle 4</I> viser den samlede virkning - dvs. merudgift til overtagne  \r\n\r\n veje og ændring af tilskud og udligning. </P>  \r\n\r\n<P> <I>Søjle 5</I> viser ændringen (søjle 4) i pct. af amtskommunens  \r\n\r\n beskatningsgrundlag svarende til skattevirkning. - angiver her således en  \r\n\r\n gevinst. </P>  \r\n\r\n<P> <B>Amtskommunal virkning af vejaftalen og foreslåede ændring af  \r\n\r\n udgiftsbehovsudligning</B>  </P>  \r\n\r\n<PRE>  \r\n\r\n ---------------------------------------------------------------------  \r\n\r\n                                Beregnet    Ændring       Ændring af  \r\n\r\n                                merudgift   i statstil-   udgifts-  \r\n\r\n                                (-)vedr.    skud mm.      behovs-  \r\n\r\n                                vejaftalen                udligning  \r\n\r\n                                (- = mer-  \r\n\r\n                                udgift,  \r\n\r\n                                + =  \r\n\r\n                                mindre-  \r\n\r\n                                udgift)  \r\n\r\n                                  (1)         (2)           (3)  \r\n\r\n ---------------------------------------------------------------------  \r\n\r\n Beløb i 1.000 kr.  \r\n\r\n 13 Københavns Kommune               0      25.308        -15.204  \r\n\r\n 14 Frederiksberg Kommune            0       4.956         -4.884  \r\n\r\n 15 Københavns amtskommune       2.400      33.480        -26.376  \r\n\r\n 20 Frederiksborg amtskommune  -12.548      19.200        -10.860  \r\n\r\n 25 Roskilde amtskommune        -9.305      12.084         -7.308  \r\n\r\n 30 Vestsjælland amtskommune   -14.932      14.988          6.588  \r\n\r\n 35 Storstrøms amtskommune     -18.315      13.116         14.544  \r\n\r\n 40 Bornholms amtskommune       -8.205       2.256          6.672  \r\n\r\n 45 Fyns amtskommune           -11.240      24.168          1.476  \r\n\r\n 50 Sønderjyllands amtskommune -30.370      12.924         21.228  \r\n\r\n 55 Ribe amtskommune           -26.298      11.520          3.972  \r\n\r\n 60 Vejle amtskommune          -20.560      17.592         -4.104  \r\n\r\n 65 Ringkøbing amtskommune     -34.575      13.944          3.996  \r\n\r\n 70 Århus amtskommune          -32.291      32.604         -7.860  \r\n\r\n 76 Viborg amtskommune         -22.590      11.784          9.024  \r\n\r\n 80 Nordjyllands amtskommune   -36.171      25.080          9.096  \r\n\r\n ---------------------------------------------------------------------  \r\n\r\n  Ialt (16 enheder)           -275.000     275.004              0  \r\n\r\n ---------------------------------------------------------------------  \r\n\r\n                                    Samlet       Samlet  \r\n\r\n                                    virkning     virkning  \r\n\r\n                                    + =          som pct.  \r\n\r\n                                    gevinst      af  \r\n\r\n                                    1.000        beskat-  \r\n\r\n                                    kr.)         nings-  \r\n\r\n                                     (4)         grundlag  \r\n\r\n                                                 (-=  \r\n\r\n                                                 gevinst)  \r\n\r\n                                                  (5)  \r\n\r\n Beløb i 1.000 kr.  \r\n\r\n ---------------------------------------------------------------------  \r\n\r\n 13 Københavns Kommune             10.104          -0,02  \r\n\r\n 14 Frederiksberg Kommune              72           0,00  \r\n\r\n 15 Københavns amtskommune          9.504          -0,01  \r\n\r\n 20 Frederiksborg amtskommune      -4.208           0,01  \r\n\r\n 25 Roskilde amtskommune           -4.529           0,02  \r\n\r\n 30 Vestsjælland amtskommune        6.644          -0,02  \r\n\r\n 35 Storstrøms amtskommune          9.345          -0,04  \r\n\r\n 40 Bornholms amtskommune             723          -0,02  \r\n\r\n 45 Fyns amtskommune               14.404          -0,03  \r\n\r\n 50 Sønderjyllands amtskommune      3.782          -0,02  \r\n\r\n 55 Ribe amtskommune              -10.806           0,05  \r\n\r\n 60 Vejle amtskommune              -7.072           0,02  \r\n\r\n 65 Ringkøbing amtskommune        -16.635           0,07  \r\n\r\n 70 Århus amtskommune              -7.547           0,01  \r\n\r\n 76 Viborg amtskommune             -1.782           0,01  \r\n\r\n 80 Nordjyllands amtskommune       -1.995           0,00  \r\n\r\n ---------------------------------------------------------------------  \r\n\r\n  Ialt (16 enheder)                     4           0,00  \r\n\r\n ---------------------------------------------------------------------  \r\n\r\n</PRE>  \r\n\r\n<P>Anm. </P>  \r\n\r\n<P>Omfatter alene de amtskommunale virkninger. </P>  \r\n\r\n<P>Der er tale om en beregningsmæssig opgørelse af amtskommunernes  \r\n\r\n merudgifter. Mindreudgift for de opklassificerede veje for Københavns og  \r\n\r\n Frederiksborg amtskommune er indregnet. </P>  \r\n\r\n<P>Det er beregningsmæssigt forudsat, at amtskommunerne overtager den del af  \r\n\r\n vejnettet, som tilbydes overført til primærkommunerne, idet det endnu ikke er  \r\n\r\n afklaret, hvorvidt de pågældende kommuner er interesseret i at overtage disse  \r\n\r\n veje. Af den aftalte kompensation vil primærkommunerne maksimalt få tilført  \r\n\r\n 21,8 mio. kr. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "13/06/1997"
        },
        {
            "displayName": "Accession",
            "displayValue": "199612K00161"
        },
        {
            "displayName": "Entydig dokumentidentifikation",
            "displayValue": "CL007522"
        },
        {
            "displayName": "Dato for førstegangsindlæggelse",
            "displayValue": "13/06/1997"
        },
        {
            "displayName": "Dato for indlæggelse",
            "displayValue": "13/06/1997"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "161"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}