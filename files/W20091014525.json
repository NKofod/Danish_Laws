{
    "id": 129988,
    "title": "Krav om brug af autoriseret arbejdsmiljørådgiver ved gentagne problemer på tværs af produktionsenheder",
    "documentTypeId": "240",
    "isSagsforlobPeriodValid": true,
    "shortName": "KEN nr 10145 af 25/11/2009",
    "documentHtml": "<div class=\"bjelke\">Den fulde tekst</div><p class=\"Titel2\">Krav om brug af autoriseret arbejdsmiljørådgiver ved gentagne problemer på tværs af produktionsenheder</p>\n      <div class=\"Resume\">\n        <p class=\"Tekst2\">\n          <div>Resumé</div>\n        </p>\n        <p class=\"Tekst2\">\n          <div>Arbejdstilsynet har truffet 17 afgørelser om overtrædelse af arbejdsmiljøreglerne over for en kommune. Overtrædelserne blev konstateret i perioden fra den 15. april 2008 til den 10. december 2008, og konstateret på 12 af kommunens produktionsenheder. Den første og den sidste overtrædelse var konstateret med mere end 6 måneders mellemrum og inden for en periode på 12 måneder.</div>\n        </p>\n        <p class=\"Tekst2\">\n          <div>Kommunen klagede alene over, at der som grundlag for Arbejdstilsynets afgørelse om rådgivningspåbud, er anvendt påbud, som for størstedelens vedkommende er konstateret i efterkommelsesperioden for et tidligere påbud om brug af autoriseret arbejdsmiljørådgiver.</div>\n        </p>\n        <p class=\"Tekst2\">\n          <div>Arbejdsmiljøklagenævnet fandt, at der var grundlag for at opretholde påbuddet om brug af autoriseret arbejdsmiljørådgiver.</div>\n        </p>\n        <p class=\"Tekst2\">\n          <div>Nævnet fandt ikke, at det forhold, at en stor del af de afgørelser, der ligger til grund for afgørelsen om brug af arbejdsmiljørådgiver, og er konstateret indenfor efterkommelsesfristen for et tidligere rådgiverpåbud af samme slags, kan føre til et andet resultat.</div>\n        </p>\n        <p class=\"Tekst2\">\n          <div>Nævnet henviste til, at der i reglerne om brug af autoriseret arbejdsmiljørådgiver ikke er nævnt undtagelser eller situationer, hvor 15 eller flere påbud indenfor de samme nævnte problemområder i den angivne periode, ikke skal udløse et påbud om brug af autoriseret arbejdsmiljørådgiver.</div>\n        </p>\n      </div>\n      <p class=\"TekstV\">[Adressat udeladt]</p>\n      <p class=\"TekstV\">Arbejdsmiljøklagenævnet har på møde den 24. november 2009 behandlet kommunens klage over Arbejdstilsynets afgørelse af 16. februar 2009. Arbejdstilsynet gav påbud om at bruge autoriseret arbejdsmiljørådgiver til at bistå med at sikre, at problemer med formelle krav forebygges og løses på tværs af virksomhedens produktionsenheder.</p>\n      <p class=\"TekstV\">Nævnet traf følgende</p>\n      <p class=\"TekstV\" style=\"text-align: Center;\"><span class=\"Bold\">A F G Ø R E L S E</span></p>\n      <p class=\"TekstV\">Arbejdsmiljøklagenævnet er enig med Arbejdstilsynet i, at [navn udeladt] skal bruge autoriseret arbejdsmiljørådgiver til at bistå med at sikre, at problemer med formelle krav forebygges og løses på tværs af virksomhedens produktionsenheder.</p>\n      <p class=\"TekstV\">Tilbagemelding om indgåelse af aftale med autoriseret arbejdsmiljørådgiver skal ske til Arbejdstilsynet senest den 5. januar 2010.</p>\n      <p class=\"TekstV\">Nævnets afgørelse skal efterkommes senest den 25. maj 2010.</p>\n      <p class=\"TekstV\">Tilbagemelding om efterkommelse af rådgiverpåbud skal ske til Arbejdstilsynet senest den 1. juni 2010.</p>\n      <p class=\"TekstV\">Arbejdsmiljøklagenævnet fastholder således Arbejdstilsynets afgørelse af 16. februar 2009.</p>\n      <p class=\"TekstV\" style=\"text-align: Center;\"><span class=\"Italic\">B E G R U N D E L S E</span></p>\n      <p class=\"TekstV\">Arbejdsmiljøklagenævnet har ved afgørelsen lagt vægt på, at Arbejdstilsynet har truffet 17 afgørelser om overtrædelse af arbejdsmiljøreglerne om formelle krav.</p>\n      <p class=\"TekstV\">Arbejdsmiljøklagenævnet har videre lagt vægt på, at overtrædelserne er konstateret i perioden fra den 15. april 2008 til den 10. december 2008, og at overtrædelserne er konstateret på 12 af [navn udeladt] produktionsenheder.</p>\n      <p class=\"TekstV\">Arbejdsmiljøklagenævnet har desuden lagt vægt på, at den første og den sidste overtrædelse er konstateret med mere end 6 måneders mellemrum og inden for en periode af 12 måneders varighed.</p>\n      <p class=\"TekstV\">Arbejdsmiljøklagenævnet finder ikke, at det forhold, at en stor del af de afgørelser om formelle krav, der ligger til grund for afgørelsen om brug af rådgiver, er konstateret i efterkommelsesfristen for et tidligere rådgiverpåbud af samme slags, kan føre til et andet resultat.</p>\n      <p class=\"TekstV\">Begrundelsen herfor er, at der i reglerne om brug af autoriseret arbejdsmiljørådgiver ikke er nævnt undtagelser eller situationer, hvor 15 eller flere påbud indenfor samme af de nævnte problemområder i den angivne periode ikke skal udløse et påbud om brug af autoriseret arbejdsmiljørådgiver.</p>\n      <p class=\"TekstV\">Nævnet er enig med klager i, at det af bemærkningerne til lovforslaget fremgår, at de nye regler er givet med henblik på at gøre virksomhederne bedre til fremadrettet at løse den type af problemer, som har udløst rådgivningspåbudet.</p>\n      <p class=\"TekstV\">Nævnet skal imidlertid bemærke, at det ikke fremgår af hverken bemærkninger, lovtekst eller bekendtgørelsen, at en virksomhed kan være i en slags ”fredningsperiode” med hensyn til optælling af enkeltpåbud, når der allerede er truffet en afgørelse om brug af autoriseret arbejdsmiljørådgiver ved gentagne overtrædelser indenfor samme problemområde.</p>\n      <p class=\"TekstV\" style=\"text-align: Center;\">R E G L E R</p>\n      <p class=\"TekstV\">Ved afgørelsen har Arbejdsmiljøklagenævnet anvendt disse regler:</p>\n      <p class=\"TekstV\">Om brug af autoriseret arbejdsmiljørådgiver</p>\n      <p>\n        <p class=\"Liste1\"><span class=\"Liste1Nr\" id=\"\">–</span> § 77a, i lov om arbejdsmiljø, jf. lovbekendtgørelse nr. 268 af 18. marts 2005, med de ændringer der følger af lov nr. 1395 af 27. december 2008, og</p>\n        <p class=\"Liste1\"><span class=\"Liste1Nr\" id=\"\">–</span> §§ 4,37, 39 42, 43, 44, 46 og 49, i Arbejdstilsynets bekendtgørelse nr. 259 af 20. marts 2007 om brug af autoriserede arbejdsmiljørådgivere.</p>\n      </p>\n      <p class=\"TekstV\">Om Arbejdstilsynets hjemmel til at give påbud</p>\n      <p>\n        <p class=\"Liste1\"><span class=\"Liste1Nr\" id=\"\">–</span> § 77, stk.1, i lov om arbejdsmiljø, jf. lovbekendtgørelse nr. 268 af 18. marts 2005, med de ændringer der følger af lov nr. 1395 af 27. december 2008.</p>\n      </p>\n      <p class=\"TekstV\" style=\"text-align: Center;\">O P L Y S N I N G E R N E I S A G E N</p>\n      <p class=\"TekstV\">Sagen er afgjort på grundlag af de dokumenter, som klagenævnet har modtaget fra Arbejdstilsynet.</p>\n      <p class=\"TekstV\"><span class=\"Bold\">På klagenævnets vegne</span></p>\n      <p class=\"TekstV\">[navn udeladt]</p>\n      <p class=\"TekstV\">fuldmægtig</p>\n      <p class=\"TekstV\">Kopi til:</p>\n      <p class=\"TekstV\">Arbejdstilsynet,</p>\n      <p class=\"TekstV\">[Adressat udeladt]</p>\n      <p class=\"TekstV\">Afgørelsens retlige grundlag fremgår af de følgende sider.</p>\n      <p class=\"TekstV\"><span class=\"Bold\">Regler</span></p>\n      <p class=\"TekstV\"><span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005, med de ændringer der følger af lov nr. 175 af 27. februar 2007</span></p>\n      <p class=\"TekstV\">.....</p>\n      <p class=\"TekstV\" style=\"text-align: Center;\">Kapitel 13</p>\n      <p class=\"TekstV\" style=\"text-align: Center;\"><span class=\"Italic\">Arbejdstilsynet</span></p>\n      <p class=\"TekstV\">.....</p>\n      <p class=\"TekstV\"><span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\n      <p class=\"TekstV\"><span class=\"Italic\">Stk. 2</span>.…</p>\n      <p class=\"TekstV\"><span class=\"Bold\">§ 77 a.</span> Arbejdstilsynet kan påbyde, at modtageren af påbud eller andre overtrædelser af arbejdsmiljøloven skal indhente bistand fra en autoriseret arbejdsmiljørådgiver, bl.a. med henblik på, at det forebyggende arbejdsmiljøarbejde i virksomheden styrkes.</p>\n      <p class=\"TekstV\"><span class=\"Italic\">Stk. 2.</span> Beskæftigelsesministeren fastsætter nærmere regler om rådgivningspåbuddets indhold, omfang og varighed og de nærmere vilkår herfor.</p>\n      <p class=\"TekstV\"><span class=\"Bold\">Arbejdstilsynets bekendtgørelse nr. 259 af 20. marts 2007 om brug autoriserede arbejdsmiljørådgivere</span></p>\n      <p class=\"TekstV\" style=\"text-align: Center;\">Kapitel 2</p>\n      <p class=\"TekstV\" style=\"text-align: Center;\"><span class=\"Italic\">Påbud om brug af autoriserede arbejdsmiljørådgivere</span></p>\n      <p class=\"TekstV\">...</p>\n      <p class=\"TekstV\"><span class=\"Bold\">§ 4.</span> Arbejdsgiveren skal efterkomme påbud om brug af autoriseret arbejdsmiljørådgiver, når Arbejdstilsynet træffer 15 eller flere afgørelser om overtrædelser af arbejdsmiljølovgivningen, der</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> er konstateret på 2 eller flere forskellige produktionsenheder under den samme juridiske enhed, og</p>\n        <p class=\"Liste1\"><span class=\"Liste1Nr\" id=\"\">2)</span> er konstateret inden for en periode af mindst 6 måneders og højst 12 måneders varighed, og</p>\n        <p class=\"Liste1\"><span class=\"Liste1Nr\" id=\"\">3)</span> samtlige afgørelser ligger inden for ét af følgende emner:</p>\n        <p class=\"Liste2\"><span class=\"Liste2Nr\" id=\"\">a)</span> Støj.</p>\n        <p class=\"Liste2\"><span class=\"Liste2Nr\" id=\"\">b)</span> Vibrationer.</p>\n        <p class=\"Liste2\"><span class=\"Liste2Nr\" id=\"\">c)</span> Ikke-ioniserende stråling.</p>\n        <p class=\"Liste2\"><span class=\"Liste2Nr\" id=\"\">d)</span> Termiske belastninger.</p>\n        <p class=\"Liste2\"><span class=\"Liste2Nr\" id=\"\">e)</span> Ergonomisk arbejdsmiljø.</p>\n        <p class=\"Liste2\"><span class=\"Liste2Nr\" id=\"\">f)</span> Psykisk arbejdsmiljø.</p>\n        <p class=\"Liste2\"><span class=\"Liste2Nr\" id=\"\">g)</span> Kemiske og biologiske belastninger.</p>\n        <p class=\"Liste2\"><span class=\"Liste2Nr\" id=\"\">h)</span> Indeklima.</p>\n        <p class=\"Liste2\"><span class=\"Liste2Nr\" id=\"\">i)</span> Ulykkesrisici.</p>\n        <p class=\"Liste2\"><span class=\"Liste2Nr\" id=\"\">j)</span> Formelle krav, f.eks. arbejdspladsvurdering, sikkerhedsorganisation og brugsanvisninger.</p>\n        <p class=\"Liste2\"><span class=\"Liste2Nr\" id=\"\">k)</span> Unges arbejde.</p>\n        <p class=\"Liste2\"><span class=\"Liste2Nr\" id=\"\">l)</span> Velfærds- og belysningsforanstaltninger.</p>\n        <p class=\"Liste2\"><span class=\"Liste2Nr\" id=\"\">m)</span> Hudbelastninger.</p>\n      </p>\n      <p class=\"TekstV\" style=\"text-align: Center;\">Kapitel 4</p>\n      <p class=\"TekstV\" style=\"text-align: Center;\"><span class=\"Italic\">Rådgivningspligt</span></p>\n      <p class=\"TekstV\"><span class=\"Bold\">§ 37.</span> Modtageren af påbud efter kapitel 2 og 3 har pligt til at bruge en arbejdsmiljørådgiver, der er autoriseret til at yde rådgivning i relation til de nævnte arbejdsmiljøforhold.</p>\n      <p class=\"TekstV\"><span class=\"Italic\">Stk. 2.</span> Påbud om brug af en autoriseret arbejdsmiljørådgiver kan ikke efterkommes ved at benytte en autoriseret arbejdsmiljørådgiver, der hører under den juridiske enhed, som har modtaget påbuddet.</p>\n      <p class=\"TekstV\">.....</p>\n      <p class=\"TekstV\"><span class=\"Bold\">§ 39.</span> Ved rådgivningspåbud efter § 4 har arbejdsgiveren pligt til at bruge en autoriseret arbejdsmiljørådgiver til at bistå med rådgivning til en kortlægning af sikkerhedsorganisationens arbejde med henblik på at fastsætte arbejdsgange og rutiner, der sikrer, at virksomhedens sikkerhedsorganisation fremover på det pågældende område tager initiativer, der understøtter, at sådanne arbejdsmiljøproblemer løses på tværs af den juridiske enheds produktionsenheder.</p>\n      <p class=\"TekstV\">.....</p>\n      <p class=\"TekstV\"><span class=\"Bold\">§ 42.</span> Modtageren af påbud om rådgivning skal indgå en skriftlig aftale med en autoriseret arbejdsmiljørådgiver om rådgivning.</p>\n      <p class=\"TekstV\"><span class=\"Italic\">Stk. 2.</span> Aftalen skal indeholde angivelser af, hvordan pligter i forbindelse med rådgivningspåbud efterkommes.</p>\n      <p class=\"TekstV\"><span class=\"Italic\">Stk. 3.</span> Aftalen skal forefindes i virksomheden og være til rådighed for virksomhedsledere, arbejdsledere, øvrige ansatte og Arbejdstilsynet.</p>\n      <p class=\"TekstV\"><span class=\"Bold\">§ 43.</span> Modtageren af påbud om rådgivning skal give en tilbagemelding til Arbejdstilsynet om indgåelse af en aftale om rådgivning senest 6 uger efter, at påbuddet om rådgivning er modtaget.</p>\n      <p class=\"TekstV\"><span class=\"Italic\">Stk. 2.</span> Tilbagemeldingen påtegnes af sikkerhedsorganisationen eller, i virksomheder, der ikke har pligt til at etablere sikkerhedsorganisation, af en repræsentant for de ansatte.</p>\n      <p class=\"TekstV\"><span class=\"Italic\">Stk. 3.</span> Modtageren af påbud om rådgivning skal sørge for, at tilbagemeldingen påtegnes af den autoriserede arbejdsmiljørådgiver, som herved bekræfter, at der er indgået en aftale i henhold til § 43.</p>\n      <p class=\"TekstV\"><span class=\"Italic\">Stk. 4.</span> Bygherren er undtaget fra pligten i stk. 2.</p>\n      <p class=\"TekstV\"><span class=\"Bold\">§ 44.</span> Modtageren af påbud om rådgivning skal indhente en redegørelse fra den autoriserede arbejdsmiljørådgiver, når rådgivningspåbuddet og forhold, der førte til rådgivningspåbuddet, er efterkommet.</p>\n      <p class=\"TekstV\"><span class=\"Italic\">Stk. 2.</span> Redegørelsen skal forefindes i virksomheden og være til rådighed for virksomhedsledere, arbejdsledere, øvrige ansatte og Arbejdstilsynet.</p>\n      <p class=\"TekstV\"><span class=\"Italic\">Stk. 3.</span> Arbejdsgiveren har pligt til at videregive redegørelsen til sikkerhedsorganisationen eller, i virksomheder, der ikke har pligt til at etablere sikkerhedsorganisation, til en repræsentant for de ansatte.</p>\n      <p class=\"TekstV\"><span class=\"Italic\">Stk. 4.</span> Redegørelsen til bygherren skal i hele byggeperioden være tilgængelig for de ansatte og arbejdsgiverne på byggepladsen samt for Arbejdstilsynet.</p>\n      <p class=\"TekstV\">.....</p>\n      <p class=\"TekstV\"><span class=\"Bold\">§ 46.</span> Redegørelsen skal ved rådgivningspåbud efter § 4 indeholde følgende elementer:</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> hvordan rådgivningspåbuddet er efterkommet,</p>\n        <p class=\"Liste1\"><span class=\"Liste1Nr\" id=\"\">2)</span> hvordan sikkerhedsorganisationen eller de ansatte har været inddraget i rådgivningsprocessen, og</p>\n        <p class=\"Liste1\"><span class=\"Liste1Nr\" id=\"\">3)</span> hvilke initiativer, arbejdsgiveren har taget for at sikre, at virksomhedens sikkerhedsorganisation fremover, på det pågældende område, tager initiativer, der understøtter, at arbejdsmiljøproblemer løses på tværs af den juridiske enheds produktionsenheder.</p>\n      </p>\n      <p class=\"TekstV\">.....</p>\n      <p class=\"TekstV\"><span class=\"Bold\">§ 49.</span> Modtageren af påbud om rådgivning skal give en tilbagemelding til Arbejdstilsynet om, at rådgivningspåbuddet og de dertil knyttede afgørelser er efterkommet.</p>\n      <p class=\"TekstV\"><span class=\"Italic\">Stk. 2.</span> Tilbagemeldingen påtegnes af rådgiveren, der herved bekræfter, at rådgivningspåbuddet og forhold, der udløste rådgivningspåbuddet, jf. de pligter, der fremgår af §§ 37-48, er efterkommet.</p>\n      <p class=\"TekstV\"><span class=\"Italic\">Stk. 3.</span> Overtrædelser, der har udløst et rådgivningspåbud efter § 4, skal ikke selvstændigt påtegnes af den autoriserede arbejdsmiljørådgiver.</p>\n      <p class=\"TekstV\"><span class=\"Italic\">Stk. 4.</span> Tilbagemeldingen skal være påtegnet af sikkerhedsorganisationen eller, i virksomheder, hvor der ikke skal oprettes sikkerhedsorganisation, af en repræsentant for de ansatte.</p>\n      <p class=\"TekstV\"><span class=\"Italic\">Stk. 5.</span> Tilbagemeldingen for påbud efter § 5 skal endvidere indeholde resultatet af undersøgelsen af forholdene i det psykiske arbejdsmiljø, jf. § 47, stk. 1.</p>\n      <p class=\"TekstV\"><span class=\"Italic\">Stk. 6.</span> Bygherren er undtaget for pligten i stk. 4.</p>\n      <p class=\"TekstV\">.....</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/02/2010"
        },
        {
            "displayName": "Accession",
            "displayValue": "W20091014525"
        },
        {
            "displayName": "Entydig dokumentidentifikation",
            "displayValue": "BE003941"
        },
        {
            "displayName": "Dato for indlæggelse",
            "displayValue": "26/02/2010"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10145"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "25/11/2009"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "Arbejdsmiljøklagenævnet, j.nr. 5900142-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}