{
    "id": 52470,
    "title": "Orientering om klagevejledning for civilforsvarets værnepligtige ",
    "documentTypeId": "140",
    "isSagsforlobPeriodValid": false,
    "shortName": "CIR nr 9467 af 18/10/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Orientering om klagevejledning for  \r\n\r\n civilforsvarets værnepligtige </H1>  \r\n\r\n<P></P>  \r\n\r\n<BR>  \r\n\r\n<P>Til: Samtlige kommunale civilforsvar med udvidet hjælpetjeneste og </P>  \r\n\r\n<P>Civilforsvaret for Storkøbenhavn </P>  \r\n\r\n<P>CF-korpsets afdelinger </P>  \r\n\r\n<P>Samtlige CF-regioner </P>  \r\n\r\n<P>CF-korpsets Befalingsmandsskole </P>  \r\n\r\n<P>Civilforsvarets Højskole samt </P>  \r\n\r\n<P>Civilforsvarets Tekniske Skole </P>  \r\n\r\n<P>Vedlagt følger et eksemplar af Indenrigsministeriets bekendtgørelse nr.  \r\n\r\n 564 af 23. september 1988 om klagevejledning for civilforsvarets  \r\n\r\n værnepligtige (udeladt her). Den træder i kraft den 1. november 1988. </P>  \r\n\r\n<P>Bekendtgørelsen indebærer en administrativ lettelse for CF-korpsets  \r\n\r\n afdelinger og det kommunale civilforsvar, idet klagevejledning een gang for  \r\n\r\n alle er givet de værnepligtige i deres grundbøger. </P>  \r\n\r\n<P>Om den nærmere baggrund for bekendtgørelsen kan oplyses følgende: </P>  \r\n\r\n<P>Den 1. januar 1987 trådte forvaltningsloven i kraft - lov nr. 571 af 19.  \r\n\r\n december 1985. For kommunernes vedkommende træder loven dog først fuldt ud i  \r\n\r\n kraft den 1. januar 1989. </P>  \r\n\r\n<P>Ifølge forvaltningslovens § 25, stk. 1, skal skriftlige afgørelser, hvor  \r\n\r\n ansøgeren ikke får medhold eller i hvert fald ikke fuldt ud medhold, og som  \r\n\r\n kan påklages til anden forvaltningsmyndighed, være ledsaget af en  \r\n\r\n klagevejledning. </P>  \r\n\r\n<P>I henhold til denne bestemmelse skal en del af de afgørelser, der efter  \r\n\r\n ansøgning fra værnepligtige træffes af CF-korpsets afdelinger og af det  \r\n\r\n kommunale civilforsvar, ledsages af en klagevejledning i hvert enkelt  \r\n\r\n tilfælde. </P>  \r\n\r\n<P>Denne fremgangsmåde fandt Civilforsvarsstyrelsen administrativt  \r\n\r\n uhensigtsmæssig i forbindelse med den daglige uddannelse af de værnepligtige.  \r\n\r\n Styrelsen indstillede derfor til Indenrigsministeriet, at der i medfør af  \r\n\r\n forvaltningslovens § 25, stk. 2, udsendes en bekendtgørelse, der hjemler en  \r\n\r\n fravigelse af den ovenfor nævnte fremgangsmåde, således at vejledningen i  \r\n\r\n stedet generelt gives i de værnepligtiges grundbøger. </P>  \r\n\r\n<P>Indenrigsministeriet tiltrådte styrelsens indstilling og har herefter -  \r\n\r\n som forskrevet i forvaltningsloven - forhandlet sagen med Justitsministeriet,  \r\n\r\n der ligeledes har erklæret sig enig i, at der udsendes en bekendtgørelse, der  \r\n\r\n fraviger den almindelige fremgangsmåde om klagevejledning. </P>  \r\n\r\n<P>Den generelle klagevejledning, som omtales i Indenrigsministeriets  \r\n\r\n bekendtgørelse, er allerede på nuværende tidspunkt indarbejdet i de  \r\n\r\n værnepligtiges grundbøger. </P>  \r\n\r\n<P>Med venlig hilsen </P>  \r\n\r\n<P>H. Hornemann </P>  \r\n\r\n<P>fuldmægtig </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19880946709"
        },
        {
            "displayName": "Entydig dokumentidentifikation",
            "displayValue": "CM011306"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9467"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "18/10/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Civilforsvarsstyrelsen"
        },
        {
            "displayName": "Ressortministeriets journalnummer",
            "displayValue": "Civilforsvarsstyrelsen 1.kt. j.nr. 87-001-a.22"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}