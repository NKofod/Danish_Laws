{
    "id": 112816,
    "title": "1985 LSF 234   FORSLAG TIL LOV OM ÆNDRING AF RETSPLEJELOVEN (FORBUD MOD HEMMELIGHOLDELSE   AF VIDNEFORKLARINGER) ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 234",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 234 </P>  \r\n\r\n<P></P>  \r\n\r\n<P>Forslag til Lov om ændring af retsplejeloven (Forbud mod hemmeligholdelse  \r\n\r\n af vidneforklaringer) </P>  \r\n\r\n<P></P>  \r\n\r\n<P>Fremsat af justitsministeren </P>  \r\n\r\n<P></P>  \r\n\r\n<P>den 9. april 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om rettens pleje, jfr. lovbekendtgørelse nr. 555 af 1. november </P>  \r\n\r\n<P>1984 som ændret ved lov nr. 226 og lov nr. 227 af 6. juni 1985, </P>  \r\n\r\n<P>foretages følgende ændringer: </P>  \r\n\r\n<P>1. I § 835 indsættes som stk. 2.: </P>  \r\n\r\n<P>&#187;Stk. 2. Retten kan på statsadvokatens begæring give forsvareren </P>  \r\n\r\n<P>pålæg om ikke at videregive et vidnes navn, stilling og bopæl til </P>  \r\n\r\n<P>den tiltalte, såfremt statsadvokaten under domsforhandlingen agter </P>  \r\n\r\n<P>at fremsætte begæring om rettens bestemmelse om, at disse </P>  \r\n\r\n<P>oplysninger ikke må meddeles tiltalte, jfr. § 848, stk. 1.&#171; </P>  \r\n\r\n<P>2. § 848 affattes således: </P>  \r\n\r\n<P>&#187;§ 848. Retten kan på begæring bestemme, at et vidnes navn, stilling  \r\n\r\n</P>  \r\n\r\n<P>og bopæl ikke må oplyses for tiltalte, såfremt væsentlige hensyn </P>  \r\n\r\n<P>til vidnet gør det påkrævet. Er der grund til at antage, at </P>  \r\n\r\n<P>vidnets eller hans nærmestes liv eller helbred vil blive udsat for </P>  \r\n\r\n<P>alvorlig fare, hvis tiltalte får kendskab til vidnets identitet, </P>  \r\n\r\n<P>kan retten yderligere bestemme, at tiltalte skal forlade </P>  \r\n\r\n<P>retssalen, medens vidnet afhøres. </P>  \r\n\r\n<P>Stk. 2. De i stk. 1 nævnte afgørelser kan ikke træffes, hvis det må </P>  \r\n\r\n<P>antages at være af betydning for tiltaltes forsvar, at tiltalte </P>  \r\n\r\n<P>kender vidnets identitet. Formanden afgør, om tiltalte skal </P>  \r\n\r\n<P>forlade retssalen under den forudgående forhandling af spørgsmålet </P>  \r\n\r\n<P>om tiltaltes adgang til de nævnte oplysninger. </P>  \r\n\r\n<P>Stk. 3. Uden for de i stk. 1-2 nævnte tilfælde kan formanden </P>  \r\n\r\n<P>beslutte, at en tiltalt skal forlade retssalen, medens et vidne </P>  \r\n\r\n<P>eller en medtiltalt afhøres, når særegne grunde taler for, at en </P>  \r\n\r\n<P>uforbeholden forklaring ellers ikke kan opnås. </P>  \r\n\r\n<P>Stk. 4. Har en tiltalt måttet forlade retssalen, medens et vidne </P>  \r\n\r\n<P>eller en medtiltalt afhøres, skal han, når han på nu kommer til </P>  \r\n\r\n<P>stede i retssalen, have oplysning om, hvem der har afgivet </P>  \r\n\r\n<P>forklaring i hans fravær, ligesom forklaringens indhold skal </P>  \r\n\r\n<P>gengives for ham. Hvis der er truffet bestemmelse i medfør af stk. </P>  \r\n\r\n<P>1, skal den tiltalte ikke have oplysning om, hvem der har afgivet </P>  \r\n\r\n<P>forklaring i hans fravær.&#171; </P>  \r\n\r\n<P>§ 2 </P>  \r\n\r\n<P>Loven træder i kraft dagen efter bekendtgørelsen i Lovtidende og </P>  \r\n\r\n<P>finder anvendelse i alle sager, som ikke er endeligt afgjort ved </P>  \r\n\r\n<P>lovens ikrafttræden. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>1. Indledning. </P>  \r\n\r\n<P>Lovforslaget indebærer, at der foretages en udtrykkelig lovregulering </P>  \r\n\r\n<P>i retsplejeloven af spørgsmålet om anonyme vidner, dvs. adgangen </P>  \r\n\r\n<P>til i straffesager at hemmeligholde dels et vidnes navn m.v. dels </P>  \r\n\r\n<P>indholdet af vidnets forklaring. De foreslåede regler bygger på </P>  \r\n\r\n<P>flertalsindstillingen i retsplejerådets betænkning nr. 1056/ 1985 </P>  \r\n\r\n<P>om anonyme vidner. </P>  \r\n\r\n<P>Baggrunden for lovforslaget er, at det i de senere år i en årrække </P>  \r\n\r\n<P>straffesager er forekommet, at vidner har givet udtryk for </P>  \r\n\r\n<P>alvorlig frygt for at afgive vidneforklaring. Det har navnlig </P>  \r\n\r\n<P>været tilfældet i sager om narkotika- og rockerkriminalitet, men </P>  \r\n\r\n<P>det vil også kunne tænkes at forekomme i f.eks. terrorismesager. </P>  \r\n\r\n<P>Hvis der er begrundet frygt for, at afgivelse af forklaring vil </P>  \r\n\r\n<P>medføre alvorlige repressalier i form af fysisk overlast m.v. over </P>  \r\n\r\n<P>for vidnet eller vidnets nærtstående, vil vidnet efter de gældende </P>  \r\n\r\n<P>regler være fritaget for at afgive forklaring, jfr. </P>  \r\n\r\n<P>vidnefritagelsesgrundene i retsplejelovens § 171, stk. 2. Et </P>  \r\n\r\n<P>sådant vidne vil i almindelighed benytte sig af sin ret til at </P>  \r\n\r\n<P>nægte at afgive forklaring. </P>  \r\n\r\n<P>Hensynet til retshåndhævelsen i alvorlige sager om handel med </P>  \r\n\r\n<P>narkotika, om grov vold eller om terrorisme vil imidlertid ofte </P>  \r\n\r\n<P>gøre det vigtigt, at vidneforklaring afgives, idet sagen måske </P>  \r\n\r\n<P>alene vil kunne gennemføres til domfældelse på grundlag af et </P>  \r\n\r\n<P>udsagn fra et vidne, som er vidnefritaget. Det vil i sådanne </P>  \r\n\r\n<P>tilfælde kunne være nødvendigt for at opnå vidnets forklaring, at </P>  \r\n\r\n<P>vidnets identitet og vidnets forklaring hemmeligholdes for den </P>  \r\n\r\n<P>tiltalte. Anvendelsen af sådanne anonyme vidner vil imidlertid på </P>  \r\n\r\n<P>den anden side kunne være forbundet med retssikkerhedsmæssige </P>  \r\n\r\n<P>betænkeligheder. </P>  \r\n\r\n<P>Det har givet anledning til tvivl i teori og retspraksis, om og i </P>  \r\n\r\n<P>givet fald i hvilket omfang, der efter gældende ret kan ske </P>  \r\n\r\n<P>hemmeligholdelse af et vidnes identitet og forklaring. </P>  \r\n\r\n<P>Hovedindholdet af lovforslaget er, at der i retsplejeloven </P>  \r\n\r\n<P>gennemføres en udtrykkelig lovfæstelse af princippet om, at en </P>  \r\n\r\n<P>tiltalt har krav på at få kendskab til indholdet af de </P>  \r\n\r\n<P>vidneforklaringer, der afgives i sagen mod ham. </P>  \r\n\r\n<P>Derimod skal der efter lovforslaget være mulighed for i </P>  \r\n\r\n<P>undtagelsestilfælde at hemmeligholde et vidnes navn, stilling og </P>  \r\n\r\n<P>bopæl for den tiltalte, og eventuelt i forbindelse hermed at lade </P>  \r\n\r\n<P>tiltalte fjerne fra retssalen under vidnets forklaring. Dette kan </P>  \r\n\r\n<P>dog kun ske, når det findes at være uden betydning for tiltaltes </P>  \r\n\r\n<P>forsvar. </P>  \r\n\r\n<P>2. Gældende ret med hensyn til anonyme vidner. </P>  \r\n\r\n<P>2.1. De gældende regler i retsplejeloven om oplysning om vidner m.v. </P>  \r\n\r\n<P>over for sigtede og tiltalte er nærmere beskrevet i </P>  \r\n\r\n<P>retsplejerådets betænkning, side 12-15. </P>  \r\n\r\n<P>Det fremgår heraf, at retsplejeloven ikke indeholder udtrykkelige </P>  \r\n\r\n<P>bestemmelser om anklagemyndighedens adgang til at føre vidner, </P>  \r\n\r\n<P>hvis identitet holdes skjult for tiltalte. Gennemgangen af en lang </P>  \r\n\r\n<P>række bestemmelser i retsplejeloven viser imidlertid, at </P>  \r\n\r\n<P>retsplejeloven forudsætter, at en tiltalt normalt er bekendt med </P>  \r\n\r\n<P>eventuelle vidners identitet. </P>  \r\n\r\n<P>2.2 En række afgørelser fra retspraksis vedrørende anonyme vidner er </P>  \r\n\r\n<P>gengivet i retsplejerådets betænkning, side 15-20. </P>  \r\n\r\n<P>Retsplejerådet nævner bl.a., at Københavns byret ved en utrykt </P>  \r\n\r\n<P>kendelse af 8. maj 1981 accepterede, at et vidne afgav </P>  \r\n\r\n<P>vidneforklaring under anonymitet. Sagen vedrørte 9 personer, der </P>  \r\n\r\n<P>bl.a. var sat under tiltale for overfald af særlig farlig, rå og </P>  \r\n\r\n<P>brutal karakter med grov legemsbeskadigelse til følge. På en </P>  \r\n\r\n<P>restaurant på Nørrebro havde de udøvet vold mod 3 sagesløse </P>  \r\n\r\n<P>personer ved at tilføje dem knytnæveslag, spark og slag med en </P>  \r\n\r\n<P>trækølle og en flaske i ansigtet og på kroppen. Det ene offer </P>  \r\n\r\n<P>påførtes herved sådanne hjerneskader, at han bl.a. mistede </P>  \r\n\r\n<P>taleevnen. Et vidne, der havde været til stede i restauranten, </P>  \r\n\r\n<P>ønskede at være anonym af frygt for repressalier. Byretten tillod </P>  \r\n\r\n<P>vidnet at afgive forklaring under anonymitet, og der blev </P>  \r\n\r\n<P>endvidere truffet bestemmelse om afhøring af vidnet uden de </P>  \r\n\r\n<P>tiltalts tilstedeværelse samt om dørlukning af hensyn til vidnets </P>  \r\n\r\n<P>sikkerhed. Pressens repræsentanter var imidlertid til stede i </P>  \r\n\r\n<P>retssalen under afhøringen af det anonyme vidne, og vidnets </P>  \r\n\r\n<P>forklaring blev oplæst for de tiltalte, da de påny blev </P>  \r\n\r\n<P>fremstillet i retten. </P>  \r\n\r\n<P>Spørgsmålet om anvendelsen af anonyme vidner har været forelagt </P>  \r\n\r\n<P>Højesteret i en sag i 1983, jfr. Ugeskrift for Retsvæsen 1984.81. </P>  \r\n\r\n<P>I den pågældende straffesag var en mand, der tidligere var </P>  \r\n\r\n<P>straffet adskillige gange for bl.a. berigelsesforbrydelser, </P>  \r\n\r\n<P>bordelvirksomhed og overfald, herunder grov vold, sat under </P>  \r\n\r\n<P>tiltale for omfattende heroinhandel. I byretten og landsretten var </P>  \r\n\r\n<P>han fundet skyldig i videresalg af mindst 1 kg heroin og idømt </P>  \r\n\r\n<P>fængsel i 5 år og 6 måneder. Byrettens og landsrettens afgørelser </P>  \r\n\r\n<P>byggede i væsentlig grad på forklaringer afgivet af 2 vidner, </P>  \r\n\r\n<P>hvis identitet var holdt skjult for tiltalte, og hvis forklaring </P>  \r\n\r\n<P>var blevet afgivet i retten uden tiltaltes tilstedeværelse. Under </P>  \r\n\r\n<P>anke til højesteret påstod tiltalte dommen ophævet under </P>  \r\n\r\n<P>henvisning til, at der var begået en alvorlig rettergangsfejl ved </P>  \r\n\r\n<P>brugen af anonyme vidner. Ved afgørelsen delte højesteret sig i et </P>  \r\n\r\n<P>flertal på fem dommere og et mindretal på to dommere. </P>  \r\n\r\n<P>Flertallet fandt ikke, at der var begået en rettergangsfejl i </P>  \r\n\r\n<P>byretten og landsretten, og udtalte at der undtagelsesvis kan ske </P>  \r\n\r\n<P>anonym vidneførsel, såfremt der er nærliggende risiko for, at </P>  \r\n\r\n<P>vidnet eller vidnet nærtstående kan lide overlast, og såfremt </P>  \r\n\r\n<P>hensynet til retshåndhævelsen på grund af sagens alvor og </P>  \r\n\r\n<P>forklaringens betydning for sagen gør det påkrævet. I sådanne </P>  \r\n\r\n<P>tilfælde kan den tiltalte efter flertallets opfattelse endvidere </P>  \r\n\r\n<P>udelukkes fra at overvære forklaringernes afgivelse eller afskæres </P>  \r\n\r\n<P>fra efterfølgende at blive gjort bekendt med forklaringen i det </P>  \r\n\r\n<P>omfang, det er nødvendigt for at hemmeligholde vidnets identitet. </P>  \r\n\r\n<P>Mindretallet fandt ikke, at retsplejeloven indeholder hjemmel til at </P>  \r\n\r\n<P>hemmeligholde et vidnes identitet eller til at afskære vidnet fra </P>  \r\n\r\n<P>at blive bekendt med indholdet af vidneforklaringen. </P>  \r\n\r\n<P>3. Lovforslagets indhold. </P>  \r\n\r\n<P>3.1. Retsplejerådet har indgående overvejet synspunkterne for og imod </P>  \r\n\r\n<P>anvendelsen af anonyme vidner. Der henvises til betænkningen, side </P>  \r\n\r\n<P>28-33. </P>  \r\n\r\n<P>Der er i retsplejerådet enighed om, at anvendelsesområdet for anonyme </P>  \r\n\r\n<P>vidner må anses for at være meget begrænset efter den afgørelse, </P>  \r\n\r\n<P>som højesteret har truffet. </P>  \r\n\r\n<P>3.2. Et flertal på 6 medlemmer af retsplejerådet foreslår </P>  \r\n\r\n<P>(betænkningen, side 35-38), at der gennemføres en udtrykkelig </P>  \r\n\r\n<P>bestemmelse om, at indholdet af en vidneforklaring aldrig kan </P>  \r\n\r\n<P>holdes hverken helt eller delvist hemmeligt for den tiltalte. </P>  \r\n\r\n<P>Flertallet erkender, at kravet om, at vidners forklaring skal </P>  \r\n\r\n<P>gengives fuldt ud for den tiltalte, kan medføre, at truede vidner </P>  \r\n\r\n<P>under påberåbelse af en vidnefritagelsesgrund vil nægte at afgive </P>  \r\n\r\n<P>forklaring, fordi gengivelsen af forklaringen for tiltalte vil </P>  \r\n\r\n<P>røbe deres identitet. Selv om dette kan betyde, at grundlaget for </P>  \r\n\r\n<P>domfældelse af en skyldig svigter, finder flertallet, at hensynet </P>  \r\n\r\n<P>til retshåndhævelsen her må vige for hensynet til tiltaltes </P>  \r\n\r\n<P>muligheder for et effektivt forsvar. </P>  \r\n\r\n<P>Flertallet finder endvidere, at en tiltalt som altovervejende </P>  \r\n\r\n<P>hovedregel bør vide, hvem der afgiver forklaring i sagen mod ham, </P>  \r\n\r\n<P>og have adgang til at overvære afhøring af vidner. I visse særlige </P>  \r\n\r\n<P>tilfælde, hvor væsentlige hensyn til vidnet gør det påkrævet, bør </P>  \r\n\r\n<P>der dog efter flertallets opfattelse være mulighed for, at vidnets </P>  \r\n\r\n<P>navn, stilling og bopæl hemmeligholdes for tiltalte. Hvis der </P>  \r\n\r\n<P>ligefrem er tale om, at vidnets eller hans nærmestes liv eller </P>  \r\n\r\n<P>helbred vil blive udsat for alvorlig fare, hvis tiltalte får </P>  \r\n\r\n<P>kendskab til vidnet - vidnet har f.eks. overværet et drab i </P>  \r\n\r\n<P>forbindelse med et rockeropgør bør der være mulighed for </P>  \r\n\r\n<P>yderligere at bestemme, at tiltalte skal fjernes fra retssalen, </P>  \r\n\r\n<P>inden vidnet føres ind i retten og under vidnets forklaring, </P>  \r\n\r\n<P>således at tiltalte ikke ser vidnet. Efter flertallets forslag må </P>  \r\n\r\n<P>de nævnte muligheder for at afskære tiltaltes kendskab til vidnets </P>  \r\n\r\n<P>identitet ikke bringes i anvendelse, hvis det har betydning for </P>  \r\n\r\n<P>tiltaltes forsvar, at tiltalte kender vidnets identitet. </P>  \r\n\r\n<P>Flertallet forudsætter i øvrigt, at foranstaltningerne i praksis </P>  \r\n\r\n<P>kun vil kunne finde anvendelse i forbindelse med såkaldt </P>  \r\n\r\n<P>&#187;tilfældige vidner&#171;, som tiltalte ikke kender i forvejen. </P>  \r\n\r\n<P>Flertallet tillæger det betydning, at forslaget om en adgang til i </P>  \r\n\r\n<P>særlige tilfælde at begrænse tiltaltes kendskab til vidnets </P>  \r\n\r\n<P>identitet gennemføres. I modsat fald vil der bestå en fare for </P>  \r\n\r\n<P>udvikling mod en tilstand, hvor organiserede kriminelle kan </P>  \r\n\r\n<P>terrorisere også personer uden for det kriminelle miljø fra at </P>  \r\n\r\n<P>optræde som vidner. </P>  \r\n\r\n<P>3.3 Et mindretal på 2 medlemmer af retsplejerådet (politiets og </P>  \r\n\r\n<P>anklagemyndighedens repræsentanter) finder det særdeles </P>  \r\n\r\n<P>betænkeligt (betænkningen, side 38-41) fuldstændigt at afskære </P>  \r\n\r\n<P>muligheden for at hemmeligholde dele af vidnets forklaring for den </P>  \r\n\r\n<P>tiltalte. Mindretallet foreslår, at den retstilstand, som er </P>  \r\n\r\n<P>fastslået med højesterets afgørelse gengivet ovenfor under 2.2, </P>  \r\n\r\n<P>fortsat bør være gældende. Det fremhæves i den forbindelse, at der </P>  \r\n\r\n<P>på baggrund af afgørelsens præmisser må antages at gælde meget </P>  \r\n\r\n<P>grænser for, hvornår retten vil tillade vidneanonymitet, og at der </P>  \r\n\r\n<P>ikke ses at være grundlag for frygt for, at disse grænser ikke vil </P>  \r\n\r\n<P>blive respekteret af fremtidig retspraksis. </P>  \r\n\r\n<P>Mindretallet fremhæver endvidere, at det til bekæmpelse af særdeles </P>  \r\n\r\n<P>alvorlig og farlig kriminalitet er nødvendigt at benytte vidner, </P>  \r\n\r\n<P>hvis identitet og detaljerede forklaring må holdes skjult for den </P>  \r\n\r\n<P>tiltalte og for andre. Som eksempel nævnes drab og gidseltagning </P>  \r\n\r\n<P>som led i international terrorvirksomhed eller i opgør inden for </P>  \r\n\r\n<P>organiserede forbrydergrupper. Mindretallet finder, at det må </P>  \r\n\r\n<P>befrygtes, at trusler og vold mod personer, der kan tænkes at </P>  \r\n\r\n<P>ville vidne imod kriminelle, vil få et øget omfang, såfremt </P>  \r\n\r\n<P>lovgivningen på forhånd udelukker enhver mulighed for at skjule </P>  \r\n\r\n<P>en vidneforklarings indhold for en tiltalt. </P>  \r\n\r\n<P>3.4. Justitsministeriet kan tiltræde flertallets synspunkter, og </P>  \r\n\r\n<P>lovforslaget er derfor udformet i overensstemmelse med flertallets </P>  \r\n\r\n<P>lovudkast. </P>  \r\n\r\n<P>4. Hørte myndigheder m.v. </P>  \r\n\r\n<P>Retsplejerådets betænkning har været sendt til høring hos </P>  \r\n\r\n<P>præsidenterne for østre og vestre landsret, Københavns byret, og </P>  \r\n\r\n<P>retterne i Århus, Odense og Ålborg, Den Danske Dommerforening, </P>  \r\n\r\n<P>Dommerfuldmægtigforeningen, rigsadvokaten, politidirektøren i </P>  \r\n\r\n<P>København, Foreningen af politimestre i Danmark, </P>  \r\n\r\n<P>Politifuldmægtigforeningen, rigspolitichefen, Dansk </P>  \r\n\r\n<P>Kriminalpolitiforening, Dansk politiforbund og Advokatrådet. </P>  \r\n\r\n<P>5. Økonomiske og administrative konsekvenser. </P>  \r\n\r\n<P>Lovforslaget skønnes ikke at medføre økonomiske eller administrative </P>  \r\n\r\n<P>konsekvenser for det offentlige. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1 </P>  \r\n\r\n<P>Til nr. 1. </P>  \r\n\r\n<P>Bestemmelsen svarer til § 835, stk. 2, i lovudkastet fra </P>  \r\n\r\n<P>retsplejerådets flertal. </P>  \r\n\r\n<P>Der henvises til betænkning nr. 1056/ 1985, side 43-44. </P>  \r\n\r\n<P>Til nr. 2. </P>  \r\n\r\n<P>Bestemmelsen svarer til § 848 i lovudkastet fra retsplejerådets </P>  \r\n\r\n<P>flertal. </P>  \r\n\r\n<P>Der henvises til betænkning nr. 1056/ 1985, side 35-38 og side 44-46. </P>  \r\n\r\n<P>Til § 2 </P>  \r\n\r\n<P>Bestemmelsen indeholder ikrafttrædelsesbestemmelsen. Ændringen bør </P>  \r\n\r\n<P>efter justitsministeriets opfattelse træde i kraft snarest muligt. </P>  \r\n\r\n<P>Det foreslås derfor, at loven skal træde i kraft dagen efter </P>  \r\n\r\n<P>bekendtgørelsen i Lovtidende, og at den skal have virkning for </P>  \r\n\r\n<P>alle sager, der ikke er endeligt afgjort ved lovens ikrafttræden. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00234"
        },
        {
            "displayName": "Entydig dokumentidentifikation",
            "displayValue": "CL006218"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "234"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}