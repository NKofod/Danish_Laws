{
    "id": 227589,
    "title": "Bekendtgørelse om privates indførsel af lægemidler",
    "documentTypeId": "60",
    "isSagsforlobPeriodValid": true,
    "shortName": "BEK nr 2465 af 12/12/2021",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om privates indførsel af lægemidler</p>\r\n<p class=\"Indledning2\">I medfør af § 39, stk. 4, og § 104, stk. 3, i lov om lægemidler, jf. lovbekendtgørelse nr. 99 af 16. januar 2018, fastsættes:</p>\r\n<p class=\"Paragraf\" id=\"idca0fc7ac-fe6c-457e-b91b-2dc464a2501e\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Denne bekendtgørelse omfatter privatpersoners indførsel af lægemidler.</p>\r\n<p class=\"Stk2\">\r\n   <span class=\"StkNr\" id=\"idcd73e862-27fd-4e73-9ce9-c2a6520a338d\">Stk. 2.</span> Denne bekendtgørelse omfatter ikke dyrlægers indførsel af lægemidler, som er omfattet af bekendtgørelse om dyrlægers indførsel af lægemidler.</p>\r\n<p class=\"Paragraf\" id=\"id8d5578c1-ade2-482b-ba95-e06b56acf66d\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Ved privatpersoner forstås enhver fysisk person, herunder læger, tandlæger og dyrlæger.</p>\r\n<p class=\"Paragraf\" id=\"id0cc4a928-0b4a-4949-9ace-40db41b80538\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Privatpersoner må kun indføre lægemidler til Danmark under de betingelser, der fremgår af §§ 4-9 i denne bekendtgørelse.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ved indrejse i Danmark</span>\r\n   </span>\r\n</p>\r\n<p class=\"Paragraf\" id=\"id6286b0a9-c98f-4502-8125-fadd705a20c7\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Privatpersoner kan til personlig brug til sygdomsforebyggelse eller -behandling ved indrejse medbringe lægemidler bestemt til human anvendelse. Der skal være tale om produkter, der sælges lovligt til privatpersoner i det land, hvor de er købt.</p>\r\n<p class=\"Stk2\">\r\n   <span class=\"StkNr\" id=\"id5259adf7-eabd-47da-bb94-6bc8c7ea3717\">Stk. 2.</span> Fra lande, der ikke er medlem af Den Europæiske Union eller omfattet af EØS-aftalen, kan der højst medbringes lægemidler til 3 måneders forbrug.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ved forsendelse til Danmark</span>\r\n   </span>\r\n</p>\r\n<p class=\"Paragraf\" id=\"id1325e097-e485-47ee-aaea-c81882ac9888\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Privatpersoner kan til personlig brug til sygdomsforebyggelse eller -behandling indføre lægemidler bestemt til human anvendelse pr. post, kurerforsendelse ol. fra lande, som er medlem af Den Europæiske Union eller omfattet af EØS-aftalen. Der skal være tale om produkter, der sælges lovligt til privatpersoner i det land, hvor de er afsendt fra.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Euforiserende stoffer</span>\r\n   </span>\r\n</p>\r\n<p class=\"Paragraf\" id=\"id4cdee2ce-dbd8-480b-8c8c-15a06c1af0d1\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Lægemidler, der indeholder euforiserende stoffer optaget på liste A i bekendtgørelse om euforiserende stoffer, må ikke indføres.</p>\r\n<p class=\"Paragraf\" id=\"idf4b96237-07db-4325-a661-2a998920a032\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Lægemidler, der indeholder euforiserende stoffer omfattet af § 1 i bekendtgørelse om euforiserende stoffer og er optaget på liste B, C, D eller E i bekendtgørelse om euforiserende stoffer, må kun medbringes i mængder, der svarer til højst 30 dages forbrug, og kun på de betingelser, der fremgår af § 4, stk. 1.</p>\r\n<p class=\"Stk2\">\r\n   <span class=\"StkNr\" id=\"id896ec476-2809-45eb-b621-b9caf2c05f20\">Stk. 2.</span> Når særlige grunde taler for det, skal den rejsende på behørig måde kunne dokumentere, at lægemidlerne skal anvendes af den pågældende personligt til sygdomsforebyggelse eller -behandling. Den i Schengenkonventionens artikel 75 omtalte attest anses for behørig dokumentation, hvis den medbringes i original og er udstedt af den kompetente myndighed i den rejsendes bopælsland.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Dokumentation</span>\r\n   </span>\r\n</p>\r\n<p class=\"Paragraf\" id=\"idb6031363-f5da-4dce-9c4e-acb7cb559c90\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Når særlige grunde taler for det, kan en privatperson af Lægemiddelstyrelsen som betingelse for indførsel af et lægemiddel, jf. § 4, § 5 og § 7, stk. 1, afkræves dokumentation i form af en skriftlig erklæring fra en læge om, at lægemidlet skal anvendes af den pågældende personligt til sygdomsforebyggelse eller -behandling. Erklæringen skal være påtegnet af den kompetente myndighed i det land, som har meddelt lægen autorisation. Myndigheden skal ved påtegning bekræfte, at erklæringsudstederen er læge.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Dispensation</span>\r\n   </span>\r\n</p>\r\n<p class=\"Paragraf\" id=\"ide503f8aa-50ef-47ac-95a9-43359cf57623\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Lægemiddelstyrelsen kan, når ganske særlige grunde taler for det, tillade private at indføre lægemidler i videre omfang, end hvad der fremgår af § 4, § 5 og § 7, stk. 1.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Straf</span>\r\n   </span>\r\n</p>\r\n<p class=\"Paragraf\" id=\"idfee7b313-bd6c-45b3-ac78-cc2831e71b28\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Med bøde straffes den, der overtræder §§ 3-9.</p>\r\n<p class=\"Stk2\">\r\n   <span class=\"StkNr\" id=\"id1d9779c5-a6fc-48b1-b823-1284f1c26215\">Stk. 2.</span> Der kan pålægges selskaber mv. (juridiske personer) strafansvar efter reglerne i straffelovens 5. kapitel.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ikrafttrædelse</span>\r\n   </span>\r\n</p>\r\n<p class=\"Paragraf\" id=\"id8be57e70-0b92-4ce1-b6f1-af232c31fafb\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Bekendtgørelsen træder i kraft den 1. januar 2022.</p>\r\n<p class=\"Stk2\">\r\n   <span class=\"StkNr\" id=\"id3717b8cd-2c30-4da1-b1c3-32494472d39a\">Stk. 2.</span> Bekendtgørelse nr. 329 af 24. april 2018 om privates indførsel af lægemidler ophæves.</p><div class=\"Givet\" id=\"Givet\"><p class=\"Givet\" align=\"center\">Lægemiddelstyrelsen, den 12. december 2021</p><p class=\"Sign1\" align=\"center\">Lars Bo Nielsen</p><p class=\"Sign2\" align=\"right\">/ Jeanne Majland</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/12/2021"
        },
        {
            "displayName": "Accession",
            "displayValue": "B20210246505"
        },
        {
            "displayName": "Entydig dokumentidentifikation",
            "displayValue": "DI000410"
        },
        {
            "displayName": "Dato for førstegangsindlæggelse",
            "displayValue": "18/12/2021"
        },
        {
            "displayName": "Dato for indlæggelse",
            "displayValue": "18/12/2021"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "2465"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "12/12/2021"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Lægemiddelstyrelsen"
        },
        {
            "displayName": "Ressortministeriets journalnummer",
            "displayValue": "Sundhedsmin.,<br />Lægemiddelstyrelsen, j.nr. 2021113778"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}