{
    "id": 139760,
    "title": "Bekendtgørelse om universiteternes internationale uddannelsesforløb",
    "documentTypeId": "60",
    "isSagsforlobPeriodValid": true,
    "shortName": "BEK nr 1389 af 15/12/2011",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Område</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Vilkår for universitetets oprettelse og udbud af uddannelser i udlandet</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Deltagerbetaling</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Kvalitetssikring</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap5\">Kapitel 5</a>\r\n      </td>\r\n      <td class=\"IndholdsfortegnelseTekst\">Universitetets sikring af de studerende</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap6\">Kapitel 6</a>\r\n      </td>\r\n      <td class=\"IndholdsfortegnelseTekst\">Studieordninger og eksamen m.v.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap7\">Kapitel 7</a>\r\n      </td>\r\n      <td class=\"IndholdsfortegnelseTekst\">Ikrafttræden og overgangsbestemmelser</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om universiteternes internationale uddannelsesforløb</p>\r\n<p class=\"Indledning2\">I medfør af § 3, stk. 1, § 3 a, stk. 7, og § 34 i lov om universiteter (universitetsloven), jf. lovbekendtgørelse nr. 695 af 22. juni 2011, fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Område</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Formålet med denne bekendtgørelse er at give en samlet ramme for universiteternes internationale uddannelsesaktiviteter.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Bekendtgørelsen finder anvendelse for danske universiteters udbud af hele eller dele af uddannelser i udlandet med eller uden samarbejdsuniversitet. Ved uddannelser forstås bachelor- og kandidatuddannelse samt masteruddannelse og anden deltidsuddannelse efter universitetslovens § 4, stk. 1, nr. 1 og 2, og § 5.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Universitetet kan udbyde dele af uddannelser i udlandet som obligatoriske eller frivillige forløb.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Ved obligatoriske forløb forstås, at universitetet udbyder en uddannelse i Danmark, hvor en del af uddannelsen skal foregå i udlandet.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Ved frivillige forløb forstås, at universitetet udbyder en uddannelse i Danmark, hvor en del af uddannelsen efter den studerendes eget valg kan foregå i udlandet. Frivillige forløb er universitetsorganiseret udveksling, hvor universitetet har sikret den studerende automatisk merit for udlandsopholdet.</p>\r\n<p class=\"Stk2\">\r\n   <span class=\"StkNr\" id=\"Par2_Stk4\">Stk. 4.</span> Ved udvekslingsaftaler forstås universitetets skriftlige bilaterale eller multilaterale aftaler om udveksling af studerende med et eller flere universiteter i udlandet, jf. § 9. Desuden kan de studerende selv uden for en aftale initiere et udlandsophold.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Universitetet har følgende muligheder for at udbyde uddannelser i udlandet:</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num1\">1)</span> Som hele eller dele af uddannelser som eneudbyder, jf. dog § 7.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num2\">2)</span> Som hele eller dele af udannelser i udlandet med et eller flere samarbejdsuniversiteter.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num3\">3)</span> Som kandidatuddannelser som led i deltagelse i EU-studieprogrammer om Erasmus Mundus, der gennemføres ved et dansk universitet og ved et eller flere universiteter i udlandet (Erasmus Mundus-kandidatuddannelser). En Erasmus Mundus-kandidatuddannelse er enten et »Erasmus Mundus Masters Course (EMMC)« med administrationstilskud fra Europa-Kommissionen eller et »Erasmus Mundus Brand Name (EMBN)«, der er tildelt af Europa-Kommissionen.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num4\">4)</span> Som masteruddannelser som led i deltagelse i EU-studieprogrammer om Erasmus Mundus, der gennemføres ved et dansk universitet og ved et eller flere universiteter i udlandet.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Erasmus Mundus-kandidatuddannelser følger reglerne om obligatoriske forløb i udlandet, medmindre der er fastsat særlige regler, jf. § 8, stk. 2, § 16 og § 26.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Masteruddannelser, der udbydes som led i deltagelse i EU-studieprogrammer om Erasmus Mundus, følger reglerne om frivillige forløb, medmindre der er fastsat særlige regler, jf. § 14, stk. 2.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Universitetet kan fortsat give merit efter reglerne i bekendtgørelse om bachelor- og kandidatuddannelser ved universiteterne (uddannelsesbekendtgørelsen).</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Vilkår for universitetets oprettelse og udbud af uddannelser i udlandet</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Ved oprettelsen af hele eller dele af uddannelser i udlandet skal universitetet sikre sig, at uddannelsen ikke etableres i strid med værtslandets lovgivning.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Når universitetet udbyder hele eller dele af uddannelser i udlandet med et eller flere samarbejdsuniversiteter, skal der indgås en samarbejdsaftale mellem det eller de deltagende danske universiteter og samarbejdsuniversiteterne.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Samarbejdsaftalen skal indgås i overensstemmelse med bestemmelserne i denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Universitetet skal sikre, at den enkelte studerende optages på uddannelsen enten på det danske universitet eller i udlandet.</p>\r\n<p class=\"Stk2\">\r\n   <span class=\"StkNr\" id=\"Par6_Stk4\">Stk. 4.</span> De udenlandske uddannelsesforløb skal være forskningsbaserede og på samme uddannelsesniveau som det tilsvarende danske uddannelsesforløb, som beskrevet i den danske kvalifikationsramme.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Universitetet kan i en samarbejdsaftale fastsætte, at det danske universitets uddannelser udbydes af samarbejdsuniversitetet.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> I samarbejdsaftaler med udenlandske universiteter om hele uddannelser og obligatoriske forløb fastlægges desuden:</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num1\">1)</span> Det samlede studieprogram for uddannelsen, herunder beskrivelse af uddannelsens kvalitet og relevans for det globale arbejdsmarked til brug for kvalitetssikringen, jf. § 15.</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num2\">2)</span> Hvilke adgangskrav ansøgere skal opfylde for at blive optaget på uddannelsen, herunder krav til adgangsgivende eksamen på gymnasialt niveau eller adgangsgivende uddannelser på bachelorniveau.</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num3\">3)</span> Rammer for fordeling af antal optagne studerende mellem de universiteter, hvor uddannelsens dele kan gennemføres, herunder hvilke faglige kriterier der anvendes som udvælgelseskriterier, hvis ikke alle ansøgere kan optages på uddannelsen.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> For Erasmus Mundus-kandidatuddannelser gælder endvidere, at studerende, der skal opnå udlandsstipendium, optages på det danske universitet.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Når universitetet indgår bilaterale eller multilaterale udvekslingsaftaler med et universitet i udlandet, skal aftalen indeholde regler om omfanget af udvekslingen, herunder at der skal være gensidighed, og at studerende optaget på det danske universitet ikke opkræves studieudgifter, som den studerende ikke ville skulle betale efter reglerne i universitetsloven eller regler fastsat i medfør af universitetsloven.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Aftalen skal være skriftlig og underskrives af de involverede institutioner. Fra dansk side skal aftalen underskrives af rektor, eller af den som rektor har delegeret kompetencen til.</p>\r\n<p class=\"Stk2\">\r\n   <span class=\"StkNr\" id=\"Par9_Stk3\">Stk. 3.</span> Aftalen skal registreres centralt på universitetet.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Når universitetet udbyder hele uddannelser i udlandet som eneudbyder, skal universitetet fastsætte nærmere regler om, hvilke adgangskrav ansøgerne skal opfylde for at blive optaget på uddannelsen.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Universitetet fastsætter nærmere regler om optagelse og indskrivning af de studerende.</p>\r\n<p class=\"Stk2\">\r\n   <span class=\"StkNr\" id=\"Par10_Stk3\">Stk. 3.</span> Oplysningerne i stk. 1 og stk. 2 skal være tilgængelige for ansøgerne og de studerende.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Inden universitetet udbyder hele eller dele af uddannelser i udlandet, som planlægges at kunne føre til autorisation i Danmark, skal universitetet drøfte relevante forhold om uddannelsens indhold med autorisationsmyndigheden. Ved væsentlige ændringer af gældende studieordninger, skal der ligeledes ske drøftelse med autorisationsmyndigheden.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Hvor kvalitetssikringen er foretaget af en udenlandsk kvalitetssikringsinstitution, vil ministeriet i forbindelse med godkendelsen drøfte uddannelsens indhold med autorisationsmyndigheden, jf. § 18.</p>\r\n<p class=\"Stk2\">\r\n   <span class=\"StkNr\" id=\"Par11_Stk3\">Stk. 3.</span> Fører den udbudte uddannelse i udlandet ikke til autorisation, skal ansøgere tydeligt oplyses herom inden ansøgningstidspunktet, hvis den tilsvarende uddannelse udbudt i Danmark ville føre til autorisation.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Universitetet kan i særlige tilfælde fravige regler i universitetsloven om uddannelse og studienævn som følge af, at den samlede uddannelse ikke gennemføres ved det danske universitet.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Deltagerbetaling</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Universitetet kan udbyde hele uddannelser i udlandet med eller uden samarbejdsuniversitet og frivillige forløb, som universitetet udbyder alene, som indtægtsdækket virksomhed, i selskabsform eller som en kombination heraf. Universitetet kan opkræve deltagerbetaling for disse uddannelser, jf. reglerne i bekendtgørelse om tilskud og revision m.v. ved universiteterne.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> Udbydes uddannelsen af samarbejdsuniversitetet, jf. § 7, er den studerende omfattet af det udenlandske universitets regler om deltagerbetaling. Den studerende kan, hvis betingelserne herfor i øvrigt er opfyldt, opnå udlandsstipendium til dækning af deltagerafgiften.</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Universitetet skal, når det indgår aftale om gennemførelse af obligatoriske eller frivillige forløb af en uddannelse i udlandet med et eller flere samarbejdsuniversiteter, sikre, at studerende optaget på det danske universitet ikke pålægges studieudgifter, som den studerende ikke ville skulle betale efter reglerne i universitetsloven eller regler fastsat i medfør af universitetsloven. Universitetet skal desuden sikre, at der er gensidighed og økonomisk balance i udvekslingen med de udenlandske universiteter, jf. § 4, stk. 5, i bekendtgørelse om tilskud og revision m.v. ved universiteterne.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Universitetet kan opkræve delvis deltagerbetaling for masteruddannelser, der udbydes som led i deltagelse i EU-studieprogrammer om Erasmus Mundus, jf. § 8, stk. 1, nr. 6, i bekendtgørelse om tilskud og revision m.v. ved universiteter.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Kvalitetssikring</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Universitetets udbud af hele uddannelser i udlandet skal kvalitetssikres enten i Danmark efter reglerne i lov om akkrediteringsinstitutionen for videregående uddannelser eller i udlandet efter udenlandske kvalitetssikringssystemer.</p>\r\n<p class=\"Stk2\">\r\n   <span class=\"StkNr\" id=\"Par15_Stk2\">Stk. 2.</span> Der skal ske kvalitetssikring af hvert enkelt af universitetets uddannelsesudbud for at sikre tilknytningen til et aktivt forskningsmiljø.</p>\r\n<p class=\"Stk2\">\r\n   <span class=\"StkNr\" id=\"Par15_Stk3\">Stk. 3.</span> Universitetet kan vælge en kvalitetssikringsinstitution, der er optaget i European Quality Assurance Register for Higher Education (EQAR) eller på anden vis anses for at være internationalt anerkendt.</p>\r\n<p class=\"Stk2\">\r\n   <span class=\"StkNr\" id=\"Par15_Stk4\">Stk. 4.</span> Hvis den udenlandske kvalitetssikringsinstitution ikke er medlem af EQAR, kan institutionen anses for at være internationalt anerkendt, jf. stk. 3, hvis institutionen:</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk4_Num1\">1)</span> har tilstrækkelig professionel kapacitet til at udføre kvalitetssikringsaktiviteter, eksempelvis akkreditering, og er uafhængig i sit virke for så vidt angår arbejdsprocesser, udførelse, metodevalg og i sine faglige konklusioner, vurderinger og anbefalinger,</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk4_Num2\">2)</span> sikrer gennemsigtighed og pålidelighed i metoder og processer og i sin udførelse af kvalitetssikringsundersøgelser, og at den i sit virke inddrager internationale eksperter og interessenter, herunder studerende og</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk4_Num3\">3)</span> selv undergår tilbagevendende evalueringer af egen praksis af en instans, som er uafhængig af kvalitetssikringsinstitutionen.</p>\r\n<p class=\"Stk2\">\r\n   <span class=\"StkNr\" id=\"Par15_Stk5\">Stk. 5.</span> Det er universitetets ansvar at sikre, at den valgte kvalitetssikringsinstitution opfylder betingelserne i stk. 3 eller 4.</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Erasmus Mundus-kandidatuddannelser skal dog altid kvalitetssikres efter de fælles europæiske standarder og retningslinjer for kvalitetssikring, herunder akkreditering. Det er derfor et krav, at den valgte kvalitetssikringsinstitution er optaget i European Quality Assurance Register for Higher Education (EQAR).</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17_Stk1\">§ 17.</span> Universitetets udbud af dele af uddannelser i udlandet som frivillige eller obligatoriske forløb skal være kvalitetssikrede, jf. § 15, stk. 2.</p>\r\n<p class=\"Stk2\">\r\n   <span class=\"StkNr\" id=\"Par17_Stk2\">Stk. 2.</span> Kvalitetssikringen kan ske som led i kvalitetssikringen af den danske uddannelse, jf. § 3, stk. 1, i universitetsloven. Den del, der foregår i udlandet, kan ligeledes være kvalitetssikret som led i kvalitetssikringen af den udenlandske uddannelse.</p>\r\n<p class=\"Stk2\">\r\n   <span class=\"StkNr\" id=\"Par17_Stk3\">Stk. 3.</span> Det er det danske universitets ansvar at sikre, at alle dele af uddannelsen er kvalitetssikrede af en kvalitetssikringsinstitution, der enten er optaget i EQAR eller på anden vis anses for at være internationalt anerkendt, jf. § 15, stk. 3. Universitetet skal ligeledes sikre uddannelsens faglige sammenhæng og progression.</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18_Stk1\">§ 18.</span> På baggrund af kvalitetssikringen godkendes uddannelsen af Akkrediteringsrådet i de tilfælde, hvor Rådet har forestået akkrediteringen. Foretages kvalitetssikringen af en udenlandsk kvalitetssikringsinstitution, foretages den efterfølgende godkendelse af uddannelsen af Styrelsen for Universiteter og Internationalisering, jf. universitetslovens § 3 a, stk. 3.</p>\r\n<p class=\"Stk2\">\r\n   <span class=\"StkNr\" id=\"Par18_Stk2\">Stk. 2.</span> Når der udbydes hele uddannelser i udlandet, skal universitetet forelægge den titel, som uddannelsen giver ret til for styrelsen. Styrelsen træffer afgørelse om titlen, jf. § 10, stk. 2, i lov om Akkrediteringsinstitutionen for videregående uddannelser.</p>\r\n<p class=\"Stk2\">\r\n   <span class=\"StkNr\" id=\"Par18_Stk3\">Stk. 3.</span> En forudsætning for ministeriets afgørelse vedrørende titel er, at universitetet tilvejebringer de fornødne oplysninger, når kvalitetssikringen er foretaget af en anden kvalitetssikringsinstitution end Akkrediteringsinstitutionen.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Universitetets sikring af de studerende</p>\r\n<p class=\"Paragraf\" id=\"P19\">\r\n   <span class=\"ParagrafNr\" id=\"Par19_Stk1\">§ 19.</span> For den del af uddannelsen, som gennemføres ved det danske universitet, er den studerende omfattet af reglerne i universitetsloven og regler fastsat i medfør af universitetsloven. For den del af uddannelsen, der gennemføres ved et samarbejdsuniversitet, er den studerende omfattet af de regler, der gælder for samarbejdsuniversitetet.</p>\r\n<p class=\"Paragraf\" id=\"P20\">\r\n   <span class=\"ParagrafNr\" id=\"Par20_Stk1\">§ 20.</span> Det påhviler det danske universitet ved hele uddannelser, ved frivillige og ved obligatoriske forløb i udlandet at orientere ansøgere og studerende, der rejser ud, om:</p>\r\n<p class=\"Liste1\">\r\n   <span class=\"Liste1Nr\" id=\"Par20_Stk1_Num1\">1)</span> De bestemmelser, som gælder for uddannelsen i sin helhed, herunder om adgangskrav, forsikringsforhold m.v.</p>\r\n<p class=\"Liste1\">\r\n   <span class=\"Liste1Nr\" id=\"Par20_Stk1_Num2\">2)</span> De uddannelses- og eksamensregler, herunder ordensregler, som gælder for de uddannelsesdele, der gennemføres ved et uddannelsessted i udlandet.</p>\r\n<p class=\"Liste1\">\r\n   <span class=\"Liste1Nr\" id=\"Par20_Stk1_Num3\">3)</span> Reglerne om udlandsstipendium, jf. reglerne i SU-loven.</p>\r\n<p class=\"Liste1\">\r\n   <span class=\"Liste1Nr\" id=\"Par20_Stk1_Num4\">4)</span> De uddannelsesbestemmelser, som fraviges ved opholdet i udlandet.</p>\r\n<p class=\"Stk2\">\r\n   <span class=\"StkNr\" id=\"Par20_Stk2\">Stk. 2.</span> Oplysningerne, herunder særligt om hele eller dele af uddannelsen skal foregå i udlandet, skal være til rådighed for potentielle ansøgere inden ansøgningsfristen.</p>\r\n<p class=\"Stk2\">\r\n   <span class=\"StkNr\" id=\"Par20_Stk3\">Stk. 3.</span> Det påhviler også det danske universitet at orientere ansøgere og studerende, der rejser ind, og som er optaget på uddannelsen ved det danske universitet, om de oplysninger, der fremgår af stk. 1.</p>\r\n<p class=\"Paragraf\" id=\"P21\">\r\n   <span class=\"ParagrafNr\" id=\"Par21_Stk1\">§ 21.</span> Universitetet indestår for retssikkerheden for studerende optaget på hele uddannelser, ved frivillige og ved obligatoriske forløb i udlandet, herunder at det er muligt at gennemføre hele uddannelsen inden for den samlede normerede studietid.</p>\r\n<p class=\"Stk2\">\r\n   <span class=\"StkNr\" id=\"Par21_Stk2\">Stk. 2.</span> Universitetet sikrer, at studerende, der optages på uddannelsen ved det danske universitet, i særlige tilfælde kan gennemføre og afslutte det samlede uddannelsesforløb i Danmark.</p>\r\n<p class=\"Paragraf\" id=\"P22\">\r\n   <span class=\"ParagrafNr\" id=\"Par22_Stk1\">§ 22.</span> Det danske universitets afgørelser efter denne bekendtgørelse kan indbringes for Styrelsen for Universiteter og Internationalisering af den, afgørelsen vedrører (klageren), jf. dog stk. 3, når klagen vedrører retlige spørgsmål. Fristen er 2 uger fra den dag, universitetets afgørelse er meddelt klageren.</p>\r\n<p class=\"Stk2\">\r\n   <span class=\"StkNr\" id=\"Par22_Stk2\">Stk. 2.</span> Klagen over universitetets afgørelse skal indgives til universitetet, der afgiver en udtalelse, som klageren skal have lejlighed til at kommentere inden for en frist af mindst 1 uge. Universitetet sender klagen til styrelsen vedlagt udtalelsen og klagerens eventuelle kommentarer.</p>\r\n<p class=\"Stk2\">\r\n   <span class=\"StkNr\" id=\"Par22_Stk3\">Stk. 3.</span> Studerende kan ikke klage til det danske universitet over afgørelser, som er truffet af et samarbejdsuniversitet, for så vidt angår uddannelsesdele, som er gennemført ved et samarbejdsuniversitet. Studerende, der er optaget på uddannelsen ved det danske universitet, kan dog klage til det danske universitet, jf. stk. 1, over et samarbejdsuniversitets afgørelse, som er truffet efter samarbejdsaftalens regler om adgang optag, jf. § 8.</p>\r\n<p class=\"Stk2\">\r\n   <span class=\"StkNr\" id=\"Par22_Stk4\">Stk. 4.</span> Ved udstedelse af dansk eksamensbevis for uddannelser udbudt i udlandet finder § 34 i universitetsloven anvendelse.</p>\r\n<p class=\"Kapitel\" id=\"K6\">\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Studieordninger og eksamen m.v.</p>\r\n<p class=\"Paragraf\" id=\"P23\">\r\n   <span class=\"ParagrafNr\" id=\"Par23_Stk1\">§ 23.</span> Universitetet skal fastsætte adgangskrav for de hele uddannelser, der udbydes i udlandet. Adgangskravene skal sikre grundlaget for uddannelsens faglige progression. Obligatoriske forløb i udlandet er omfattet af adgangskravene for den samlede uddannelse.</p>\r\n<p class=\"Stk2\">\r\n   <span class=\"StkNr\" id=\"Par23_Stk2\">Stk. 2.</span> Kan universitetet af kapacitetsmæssige årsager ikke optage alle ansøgere på en hel uddannelse, skal udvælgelsen ske efter kriterier, som på forhånd er fastsat af universitetet. Universitetet må alene anvende faglige kriterier som udvælgelseskriterier.</p>\r\n<p class=\"Stk2\">\r\n   <span class=\"StkNr\" id=\"Par23_Stk3\">Stk. 3.</span> Universitetets udvælgelse af studerende til frivillige forløb eller udvekslingsophold skal ske efter kriterier, som på forhånd er fastsat af universitetet. Universitetet må alene anvende faglige kriterier som udvælgelseskriterier.</p>\r\n<p class=\"Paragraf\" id=\"P24\">\r\n   <span class=\"ParagrafNr\" id=\"Par24_Stk1\">§ 24.</span> Universitetet fastsætter nærmere regler for hele uddannelser og obligatoriske forløb i udlandet i en studieordning.</p>\r\n<p class=\"Stk2\">\r\n   <span class=\"StkNr\" id=\"Par24_Stk2\">Stk. 2.</span> De obligatoriske forløb skal fremgå af studieordningen for den samlede uddannelse. De studerendes muligheder for frivillige forløb skal fremgå af studieordningen.</p>\r\n<p class=\"Stk2\">\r\n   <span class=\"StkNr\" id=\"Par24_Stk3\">Stk. 3.</span> Studieordningen, som udarbejdes på dansk eller engelsk og eventuelt relevant fremmedsprog, skal herudover indeholde følgende elementer:</p>\r\n<p class=\"Liste1\">\r\n   <span class=\"Liste1Nr\" id=\"Par24_Stk3_Num1\">1)</span> Uddannelsens betegnelse på latin/dansk og engelsk efter reglerne i uddannelsesbekendtgørelsen.</p>\r\n<p class=\"Liste1\">\r\n   <span class=\"Liste1Nr\" id=\"Par24_Stk3_Num2\">2)</span> Normering angivet i ECTS-point.</p>\r\n<p class=\"Liste1\">\r\n   <span class=\"Liste1Nr\" id=\"Par24_Stk3_Num3\">3)</span> Placeringen af uddannelsesdele angivet i ECTS-point, som kan gennemføres ved det danske universitet og ved samarbejdsuniversiteter.</p>\r\n<p class=\"Liste1\">\r\n   <span class=\"Liste1Nr\" id=\"Par24_Stk3_Num4\">4)</span> Væsentlige regler om undervisning og afholdelse af eksamen m.v. for de uddannelsesdele, som gennemføres i udlandet, herunder sprog, variation i eksamensformer, antal prøveforsøg og omprøve.</p>\r\n<p class=\"Liste1\">\r\n   <span class=\"Liste1Nr\" id=\"Par24_Stk3_Num5\">5)</span> Regler om skriftlige opgaver, herunder bachelorprojekt/kandidatspeciale/masterprojekt.</p>\r\n<p class=\"Liste1\">\r\n   <span class=\"Liste1Nr\" id=\"Par24_Stk3_Num6\">6)</span> Øvrige regler som universitetet finder nødvendige.</p>\r\n<p class=\"Stk2\">\r\n   <span class=\"StkNr\" id=\"Par24_Stk4\">Stk. 4.</span> Det skal fremgå af studieordningen, at universitetet kan dispensere fra kravet om, at den studerende skal gennemføre obligatoriske forløb i udlandet, hvis der foreligger usædvanlige forhold.</p>\r\n<p class=\"Stk2\">\r\n   <span class=\"StkNr\" id=\"Par24_Stk5\">Stk. 5.</span> Universitetet fastsætter nærmere regler om merit og censorkorps i studieordningen.</p>\r\n<p class=\"Stk2\">\r\n   <span class=\"StkNr\" id=\"Par24_Stk6\">Stk. 6.</span> De til enhver tid gældende studieordninger skal være offentligt tilgængelige på universitetets hjemmeside.</p>\r\n<p class=\"Paragraf\" id=\"P25\">\r\n   <span class=\"ParagrafNr\" id=\"Par25_Stk1\">§ 25.</span> Universitetet kan udstede et dansk eksamensbevis, hvis uddannelsen efter universitetets konkrete vurdering fuldt ud er på samme kvalitetsmæssige niveau som en tilsvarende dansk uddannelse. Universitetet har ansvaret for, at der udstedes et eksamensbevis til de studerende, der optages på uddannelsen ved det danske universitet. Universitetet sikrer, at de studerende får et eksamensbevis, som anerkendes i de lande, hvor uddannelsesdelene er gennemført.</p>\r\n<p class=\"Stk2\">\r\n   <span class=\"StkNr\" id=\"Par25_Stk2\">Stk. 2.</span> Universitetet kan ved prøver, der indgår i eksaminer, vælge at anvende den karakterskala, der anvendes ved samarbejdsuniversiteterne i stedet for 7-trinsskalaen. Universitetet skal sørge for, at der på eksamensbeviserne ved hver karakter tilføjes det bogstav fra ECTS-skalaen, som svarer til den pågældende karakter. Eksamensbeviserne bilægges en oversigt over den anvendte karakterskala.</p>\r\n<p class=\"Stk2\">\r\n   <span class=\"StkNr\" id=\"Par25_Stk3\">Stk. 3.</span> Universitetet kan udfærdige eksamensbevis for gennemført uddannelse på dansk eller engelsk. Udfærdiges eksamensbeviset på dansk, har den færdiguddannede dog ret til at få sit eksamensbevis udfærdiget på engelsk. Ligeledes har den færdiguddannede ret til at få sit eksamensbevis udfærdiget på dansk, hvis universitetet har valgt at udfærdige eksamensbeviset på engelsk.</p>\r\n<p class=\"Stk2\">\r\n   <span class=\"StkNr\" id=\"Par25_Stk4\">Stk. 4.</span> Det skal fremgå af eksamensbeviset, hvilke uddannelsesdele der er gennemført ved det danske universitet, og hvilke der er gennemført ved et eller flere samarbejdsuniversiteter i udlandet.</p>\r\n<p class=\"Paragraf\" id=\"P26\">\r\n   <span class=\"ParagrafNr\" id=\"Par26_Stk1\">§ 26.</span> Det danske universitet udsteder et særligt eksamensbevis for en gennemført Erasmus Mundus-kandidatuddannelse til studerende, som er optaget på uddannelsen ved det danske universitet. Erasmus Mundus-kandidatuddannelsen giver ret til de engelsksprogede betegnelser: Master of Arts (MA) og Master of Science (MSc) efterfulgt af en fagbetegnelse på engelsk efter universitetets bestemmelse herom i studieordningen. Eksamensbeviset udfærdiges på engelsk.</p>\r\n<p class=\"Stk2\">\r\n   <span class=\"StkNr\" id=\"Par26_Stk2\">Stk. 2.</span> Det danske universitet kan som led i en aftale med samarbejdsuniversiteter om Erasmus Mundus-kandidatuddannelser bestemme, at det danske universitet kan udstede et dansk Erasmus Mundus-eksamensbevis til studerende, der har gennemført dele af uddannelsen ved det danske universitet uden at være optaget på uddannelsen ved universitetet.</p>\r\n<p class=\"Stk2\">\r\n   <span class=\"StkNr\" id=\"Par26_Stk3\">Stk. 3.</span> Det danske universitet kan dog kun indgå aftale efter stk. 2, hvis studerende, der er optaget på uddannelsen ved det danske universitet og har gennemført uddannelsesdele ved et samarbejdsuniversitet, får tilsvarende mulighed for at opnå et eksamensbevis fra samarbejdsuniversitetet (gensidighed).</p>\r\n<p class=\"Paragraf\" id=\"P27\">\r\n   <span class=\"ParagrafNr\" id=\"Par27_Stk1\">§ 27.</span> Universitetet kan forsyne et eksamensbevis med påtegning, underskrift eller lignende fra et eller flere samarbejdsuniversiteter, sådan at det fremstår som et fælles dokument (fællesgrad/joint degree), hvis dokumentet også tillægges retsvirkning efter fremmed ret.</p>\r\n<p class=\"Stk2\">\r\n   <span class=\"StkNr\" id=\"Par27_Stk2\">Stk. 2.</span> Et dansk universitet kan ligeledes påtegne et eksamensbevis, jf. stk. 1, fra et eller flere samarbejdsuniversiteter, så det også tillægges retsvirkning efter dansk ret.</p>\r\n<p class=\"Stk2\">\r\n   <span class=\"StkNr\" id=\"Par27_Stk3\">Stk. 3.</span> Universitetet kan efter aftale med et eller flere samarbejdsuniversiteter udstede hvert deres eksamensbevis for den samme uddannelse (dobbeltgrad eller multiple grader/double or multiple degree), uanset hvor den studerende har været optaget.</p>\r\n<p class=\"Kapitel\" id=\"K7\">\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Ikrafttræden og overgangsbestemmelser</p>\r\n<p class=\"Paragraf\" id=\"P28\">\r\n   <span class=\"ParagrafNr\" id=\"Par28_Stk1\">§ 28.</span> Bekendtgørelsen træder i kraft den 1. januar 2012, jf. dog stk. 2 og 3.</p>\r\n<p class=\"Stk2\">\r\n   <span class=\"StkNr\" id=\"Par28_Stk2\">Stk. 2.</span> Uddannelser, som er kvalitetssikret efter de hidtidige regelsæt, skal først kvalitetssikres efter bestemmelserne i denne bekendtgørelse, når akkrediteringsperioden udløber.</p>\r\n<p class=\"Stk2\">\r\n   <span class=\"StkNr\" id=\"Par28_Stk3\">Stk. 3.</span> Ændringer i eksisterende studieordninger for uddannelser, der bliver omfattet af denne bekendtgørelse, skal af hensyn til de studerende træde i kraft ved et studieårs begyndelse. Ændringerne skal indeholde de fornødne overgangsregler.</p>\r\n<p class=\"Stk2\">\r\n   <span class=\"StkNr\" id=\"Par28_Stk4\">Stk. 4.</span> Følgende bekendtgørelser ophæves:</p>\r\n<p class=\"Liste1\">\r\n   <span class=\"Liste1Nr\" id=\"Par28_Stk4_Num1\">1)</span> Bekendtgørelse nr. 931 af 5. oktober 2005 om parallelforløb og fællesuddannelse,</p>\r\n<p class=\"Liste1\">\r\n   <span class=\"Liste1Nr\" id=\"Par28_Stk4_Num2\">2)</span> Bekendtgørelse nr. 777 af 15. august 2009 om samarbejdsaftaler med udenlandske universiteter m.v. og</p>\r\n<p class=\"Liste1\">\r\n   <span class=\"Liste1Nr\" id=\"Par28_Stk4_Num3\">3)</span> Bekendtgørelse nr. 779 af 30. juni 2010 om universiteternes udstedelse af eksamensbevis ved udbud af uddannelser i udlandet m.v.</p><div class=\"Givet\" id=\"Givet\"><p class=\"Givet\" align=\"center\">Styrelsen for Universiteter og Internationalisering, den 15. december 2011</p><p class=\"Sign1\" align=\"center\">Jens Peter Jacobsen<br />Direktør</p><p class=\"Sign2\" align=\"right\">/ Helga Øregaard Dam</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "popularTitle": "International uddannelsesbekendtgørelse",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/12/2011"
        },
        {
            "displayName": "Accession",
            "displayValue": "B20110138905"
        },
        {
            "displayName": "Entydig dokumentidentifikation",
            "displayValue": "BR000022"
        },
        {
            "displayName": "Dato for førstegangsindlæggelse",
            "displayValue": "29/12/2011"
        },
        {
            "displayName": "Dato for indlæggelse",
            "displayValue": "29/12/2011"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1389"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "15/12/2011"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Ministeriet for Forskning, Innovation og Videregående Uddannelser,<br />Styrelsen for Universiteter og Internationalisering, j.nr. 11-121560"
        },
        {
            "displayName": "Stikord",
            "displayValue": "Erasmus Mundus, Frivillige forløb, Internationalisering, Kvalitetssikring, Obligatoriske forløb, Udbud af uddannelser i udlandet"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}