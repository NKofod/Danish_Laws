{
    "id": 173079,
    "title": "Bekendtgørelse om manuel håndtering af byrder i forbindelse med offshore olie- og gasaktiviteter m.v.",
    "documentTypeId": "60",
    "isSagsforlobPeriodValid": true,
    "shortName": "BEK nr 846 af 29/06/2015",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#id80ce8899-e393-44f4-a6c4-aa4fe7aa8d27\">Bilag 1</a>\r\n      </td>\r\n      <td class=\"IndholdsfortegnelseTekst\">Vurderingsfaktorer</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id40adb1e0-f74e-41dd-a078-1020038ed430\">Bilag 2</a>\r\n      </td>\r\n      <td class=\"IndholdsfortegnelseTekst\">Individuelle risikofaktorer</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om manuel håndtering af byrder i forbindelse med offshore olie- og gasaktiviteter m.v.<a class=\"FodnoteHenvisning\" name=\"Henvisning_id7f8ad7e1-a267-41da-b1cd-e79cf761d24b\" href=\"#id7f8ad7e1-a267-41da-b1cd-e79cf761d24b\">1)</a></p>\r\n<p class=\"Indledning2\">I medfør af § 43, § 55, stk. 1, og § 72, stk. 1, i offshoresikkerhedsloven, jf. lovbekendtgørelse nr. 831 af 1. juli 2015, fastsættes efter bemyndigelse i henhold til lovens § 61, stk. 3:</p>\r\n<p class=\"Paragraf\" id=\"id7d730454-e2d7-4734-8213-2760378c5871\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1. </span> Denne bekendtgørelse finder anvendelse på ansattes manuelle håndtering af byrder i forbindelse med offshore olie- og gasaktiviteter som defineret i offshoresikkerhedslovens § 3, stk. 1, nr. 16.</p>\r\n<p class=\"Stk2\">\r\n   <span class=\"StkNr\" id=\"idc43389f7-63c3-4e23-a3d8-3b463edddd18\">Stk. 2.</span> Bekendtgørelsen finder endvidere anvendelse på aktiviteter i forbindelse med et anlæg eller tilsluttet infrastruktur, jf. offshoresikkerhedslovens § 3, stk. 1, nr. 1 og 29, hvis aktiviteterne er omfattet af lov om anvendelse af Danmarks undergrund, og disse medfører sikkerheds- og sundhedsmæssige risici.</p>\r\n<p class=\"Paragraf\" id=\"id86350c2b-d5e4-427f-8258-15702306eefb\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2. </span> Ved manuel håndtering af en byrde forstås, at en ansat eller flere ansatte i fællesskab flytter, herunder løfter, sænker, læsser, bærer, skubber, slæber m.v. eller støtter en byrde.</p>\r\n<p class=\"Paragraf\" id=\"id84603cc4-db48-4d03-9d99-291e2d899040\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3. </span> Arbejdsgiveren skal tilrettelægge arbejdet eller anvende udstyr, herunder navnlig mekanisk udstyr, på en sådan måde, at det undgås, at den ansatte skal håndtere byrder manuelt.</p>\r\n<p class=\"Stk2\">\r\n   <span class=\"StkNr\" id=\"id204666ee-46ba-41ae-8d1b-5a019ba14768\">Stk. 2.</span> Hvis manuel håndtering af byrder ikke kan undgås, skal arbejdsgiveren planlægge og tilrettelægge arbejdet på hensigtsmæssig måde, anvende egnet udstyr eller stille sådant til rådighed for den ansatte, for at de sikkerheds- og sundhedsmæssige risici ved den manuelle håndtering af byrderne nedbringes så meget, som det er rimeligt praktisk muligt.</p>\r\n<p class=\"Stk2\">\r\n   <span class=\"StkNr\" id=\"iddbce48a0-8a9f-4e26-b7f2-ad19f27db3ef\">Stk. 3.</span> Foranstaltningerne i §§ 5-11 skal indgå som led i nedbringelsen af de sikkerheds- og sundhedsmæssige risici.</p>\r\n<p class=\"Paragraf\" id=\"id3f098d1c-f10b-498b-8d0b-c47a64d239d0\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4. </span> Ved vurdering af de sikkerheds- og sundhedsmæssige risici ved arbejde med manuel håndtering af byrder, jf. bekendtgørelse om styring af sikkerhed og sundhed m.v. i forbindelse med offshore olie- og gasaktiviteter, skal navnlig byrdens beskaffenhed tages i betragtning og desuden den nødvendige fysiske anstrengelse, arbejdspladsens beskaffenhed og arbejdsforholdene i øvrigt, se faktorerne i bilag 1 og 2.</p>\r\n<p class=\"Paragraf\" id=\"id65fdd8de-37d8-4fe8-a654-1a409a75f443\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Byrdens vægt, form, overflade, dens placering før og efter håndteringen og det antal gange, byrden flyttes, skal så vidt muligt afpasses således, at den manuelle håndtering ikke medfører fare for sikkerhed og sundhed.</p>\r\n<p class=\"Stk2\">\r\n   <span class=\"StkNr\" id=\"id4c9fae96-113e-4960-a342-99fd16fc64d7\">Stk. 2.</span> Byrden skal emballeres, når det er nødvendigt for, at håndteringen kan udføres uden risiko. Emballage skal være udført fuldt forsvarligt.</p>\r\n<p class=\"Paragraf\" id=\"id5b550bc8-d383-435f-aa46-8285f784b7f2\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6. </span> Egnet udstyr skal bruges, når det er muligt og hensigtsmæssigt, og altid, når den manuelle transport indebærer fare for sikkerhed eller sundhed.</p>\r\n<p class=\"Paragraf\" id=\"id14532ff3-2a84-406d-aff8-8add66777fc2\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7. </span> Arbejdsgiveren skal sikre, at den arbejdsplads, hvor manuel håndtering af byrder udføres, er indrettet således, at sikkerheds- og sundhedsmæssige risici ved håndteringen er nedbragt så meget, som det er rimeligt praktisk muligt.</p>\r\n<p class=\"Stk2\">\r\n   <span class=\"StkNr\" id=\"id0b0236f4-d7e6-4271-8f24-3af68779e272\">Stk. 2.</span> Transportveje for byrder, der håndteres manuelt,</p>\r\n<p class=\"Liste1\">\r\n   <span class=\"Liste1Nr\" id=\"idff93ecaa-e935-447a-9331-a8be6352e35a\">1)</span> skal så vidt muligt være ryddet for generende genstande,</p>\r\n<p class=\"Liste1\">\r\n   <span class=\"Liste1Nr\" id=\"id1c5a2e2d-1113-4d2b-ae1c-8241a9a71346\">2)</span> må ikke medføre risiko for at glide eller falde m.v.,</p>\r\n<p class=\"Liste1\">\r\n   <span class=\"Liste1Nr\" id=\"id0bda5e5e-99bd-4f60-8d51-25f090de0012\">3)</span> skal være velbelyste og</p>\r\n<p class=\"Liste1\">\r\n   <span class=\"Liste1Nr\" id=\"idb104ca03-6963-49f0-8913-24905c21d855\">4)</span> skal have tilstrækkelig bredde og højde til, at håndteringen kan foregå sikkerheds- og sundhedsmæssigt fuldt forsvarligt i fuldt oprejst stilling.</p>\r\n<p class=\"Paragraf\" id=\"idf8012ab2-65c8-47e1-94c2-36c25bda8fcc\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8. </span> Når byrder, der håndteres manuelt, skal stables, skal stablingen kunne foretages i en sikkerheds- og sundhedsmæssigt fuldt forsvarlig arbejdsstilling og uden fare for, at byrderne skrider.</p>\r\n<p class=\"Paragraf\" id=\"id1ca7133e-00ec-4ef6-8040-3a0a21f60364\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9. </span> Hvis den ansatte udfører manuel håndtering kontinuerligt, skal arbejdet afbrydes af andet arbejde eller tilrettelægges med pauser således, at sundhedsskadelige påvirkninger undgås.</p>\r\n<p class=\"Stk2\">\r\n   <span class=\"StkNr\" id=\"ide1f103e4-e588-4c28-950b-0186c2102cb3\">Stk. 2.</span> Hvis den ansatte udfører manuel håndtering under særligt høje eller lave temperaturer, skal arbejdet afbrydes af andet arbejde eller tilrettelægges med pauser således, at der ikke opstår fare for sikkerhed eller sundhed.</p>\r\n<p class=\"Paragraf\" id=\"id9b4660a4-76c2-4db6-805b-cdfd177923ea\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10. </span> Hvis de risici forbundet med manuel håndtering, som påvises ved risikovurderingen, ikke på anden måde kan nedbringes så meget, som det er rimeligt praktisk muligt, skal arbejdsgiveren sikre, at den ansatte anvender egnet arbejdstøj og egnede personlige værnemidler.</p>\r\n<p class=\"Paragraf\" id=\"id235a21d3-6c1a-433f-b7e5-8f39632251ff\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11. </span> Arbejdsgiveren skal sikre, at den ansatte instrueres og gives alle oplysninger om, hvorledes arbejdet med manuel håndtering udføres, så de sikkerheds- og sundhedsmæssige risici nedbringes så meget, som det er rimeligt praktisk muligt, herunder, hvis det er muligt, nøjagtige oplysninger om byrdens vægt og tyngdepunkt eller tungeste side af en pakke, når pakkens indhold er forskudt i forhold til midten.</p>\r\n<p class=\"Stk2\">\r\n   <span class=\"StkNr\" id=\"id09a037c3-08ee-41c0-b0d3-3bf34767caa3\">Stk. 2.</span> Den ansatte, der udfører arbejde med manuel håndtering, som kan indebære risiko for sikkerhed eller sundhed, skal forinden have gennemgået en passende oplæring og instruktion i god arbejdsteknik og korrekt brug af udstyr samt have oplysninger om de sikkerheds- og sundhedsmæssige risici, som vedkommende udsætter sig for, specielt når disse arbejdsopgaver ikke udføres teknisk korrekt, jf. bilag 1 og 2.</p>\r\n<p class=\"Paragraf\" id=\"idb8ffb54d-8d61-4bde-8982-f9e4e4952f66\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12. </span> I forbindelse med projektering af nye faste anlæg skal operatøren tage hensyn til, at nødvendig manuel håndtering i forbindelse med projektets gennemførelse og anlæggets drift kan udføres i overensstemmelse med kravene i bekendtgørelsen.</p>\r\n<p class=\"Stk2\">\r\n   <span class=\"StkNr\" id=\"id207bc8db-2be5-4681-b1b6-b6648c9c5d22\">Stk. 2.</span> I forbindelse med ændringer af anlæg skal henholdsvis operatøren og ejeren tage hensyn til, at nødvendig manuel håndtering i forbindelse med gennemførelse af ændringerne og anlæggets fortsatte drift kan udføres i overensstemmelse med kravene i bekendtgørelsen.</p>\r\n<p class=\"Paragraf\" id=\"idf7e9ed4e-beb2-46d7-9a58-a67e77b2b196\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Arbejdstilsynet kan, hvor særlige forhold foreligger, dispensere fra denne bekendtgørelse, når det skønnes rimeligt og sikkerheds- og sundhedsmæssigt fuldt forsvarligt, samt i det omfang, det er foreneligt med Rådets direktiv nr. 90/269/EØF af 29. maj 1990 om minimumsforskrifter for sikkerhed og sundhed i forbindelse med manuel håndtering af byrder, som kan medføre risiko for især ryg- og lændeskader hos arbejdstagerne (fjerde særdirektiv i henhold til artikel 16, stk. 1, i direktiv 89/391/EØF).</p>\r\n<p class=\"Paragraf\" id=\"id99597ca6-3931-425b-bae4-77013d987c7b\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14. </span> Medmindre højere straf er forskyldt efter offshoresikkerhedsloven eller anden lovgivning, straffes med bøde den, der overtræder §§ 3-12.</p>\r\n<p class=\"Stk2\">\r\n   <span class=\"StkNr\" id=\"id01950de5-bee1-47fe-954f-9d631598240a\">Stk. 2.</span> For overtrædelse af bestemmelserne i §§ 3-11 kan der inden for rammerne af offshoresikkerhedslovens § 71 pålægges en arbejdsgiver bødeansvar, selv om overtrædelsen ikke kan tilregnes arbejdsgiveren som forsætlig eller uagtsom. Det er en betingelse for bødeansvaret, at overtrædelsen kan tilregnes en eller flere til virksomheden knyttede personer eller virksomheden som sådan. For sådant bødeansvar fastsættes ingen forvandlingsstraf.</p>\r\n<p class=\"Stk2\">\r\n   <span class=\"StkNr\" id=\"id74b8fadd-d0a4-437d-aac3-82886503f3a1\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Paragraf\" id=\"id9d4eaa90-235a-4974-9f04-f58bd1a2ea4d\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15. </span> Bekendtgørelsen træder i kraft den 19. juli 2015.</p>\r\n<p class=\"Stk2\">\r\n   <span class=\"StkNr\" id=\"ida8630aba-ca2c-4575-a06e-c7a23975bb81\">Stk. 2.</span> Bekendtgørelse nr. 395 af 15. maj 2008 om manuel håndtering af byrder på offshoreanlæg m.v. ophæves.</p><div class=\"Givet\" id=\"Givet\"><p class=\"Givet\" align=\"center\">Arbejdstilsynet, den 29. juni 2015</p><p class=\"Sign1\" align=\"center\">Peter Vesterheden</p><p class=\"Sign2\" align=\"right\">/ Katrine Krone</p></div><a id=\"id80ce8899-e393-44f4-a6c4-aa4fe7aa8d27\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B1\">\r\n   </span>\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">\r\n   <span class=\"Bold\">Vurderingsfaktorer</span>\r\n</p>\r\n<p>\r\n   <span class=\"Italic\">1.</span> <span class=\"Italic\">Byrdens beskaffenhed</span></p>\r\n<p>\r\n</p>\r\n<p>Manuel håndtering af en byrde kan medføre sikkerheds- eller sundhedsmæssige risici, hvis byrden</p>\r\n<p>1) er for tung eller for stor,</p>\r\n<p>2) er uhåndterlig eller vanskelig at få fat på,</p>\r\n<p>3) er i ustabil balance eller har et indhold, der kan forskubbe sig,</p>\r\n<p>4) er placeret på en sådan måde, at den skal holdes eller håndteres i en vis afstand fra kroppen eller med bøjet eller drejet krop, eller</p>\r\n<p>5) på grund af sin form eller sin beskaffenhed vil kunne påføre den ansatte kvæstelser, navnlig hvis vedkommende rammes af den.</p>\r\n<p>\r\n</p>\r\n<p>\r\n   <span class=\"Italic\">2.</span> <span class=\"Italic\">Den nødvendige fysiske anstrengelse</span></p>\r\n<p>En fysisk anstrengelse kan indebære sikkerheds- eller sundhedsmæssige risici, hvis anstrengelsen</p>\r\n<p>1) er for stor,</p>\r\n<p>2) kun kan foregå ved, at kroppen drejes,</p>\r\n<p>3) kan medføre, at byrden pludselig bevæger sig, eller</p>\r\n<p>4) foregår med kroppen i en ustabil position.</p>\r\n<p>\r\n</p>\r\n<p>\r\n   <span class=\"Italic\">3.</span> <span class=\"Italic\">Arbejdspladsens beskaffenhed</span></p>\r\n<p>Arbejdspladsens beskaffenhed kan øge den sikkerheds- og sundhedsmæssige risiko, hvis</p>\r\n<p>1) arbejdet udføres på et sted, hvor der ikke er tilstrækkelig plads, navnlig i højden,</p>\r\n<p>2) underlaget (dæk eller gulv) er ujævnt, hvorfor der er fare for at snuble, eller er af en sådan art, at fodtøj glider på det,</p>\r\n<p>3) arbejdspladsens indretning eller forholdene i øvrigt forhindrer håndtering af byrder i en arbejdshøjde eller i en arbejdsstilling, der er sikkerhedsmæssigt og sundhedsmæssigt forsvarlig,</p>\r\n<p>4) underlaget er niveauforskudt, hvilket indebærer, at byrden må håndteres i forskellige højder,</p>\r\n<p>5) underlag eller støttepunkt er ustabilt eller</p>\r\n<p>6) temperaturen, fugtigheden eller ventilationen er uhensigtsmæssig.</p>\r\n<p>\r\n</p>\r\n<p>\r\n   <span class=\"Italic\">4.</span> <span class=\"Italic\">Arbejdsforhold i øvrigt</span></p>\r\n<p>Arbejdet kan indebære sikkerheds- eller sundhedsmæssige risici, hvis det medfører</p>\r\n<p>1) for hyppig eller for langvarig belastning af især ryggen,</p>\r\n<p>2) utilstrækkelige perioder til fysiologisk hvile eller restituering,</p>\r\n<p>3) løftning, sænkning eller transport over for store afstande eller</p>\r\n<p>4) et arbejdstempo, der pålægges den ansatte af en arbejdsproces, vedkommende ikke selv kan variere.</p>\r\n<p>\r\n</p>\r\n<a id=\"id40adb1e0-f74e-41dd-a078-1020038ed430\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B2\">\r\n   </span>\r\n   <span id=\"Bil2\">Bilag 2</span>\r\n</p>\r\n<p class=\"BilagTekst\">\r\n   <span class=\"Bold\">Individuelle risikofaktorer</span>\r\n</p>\r\n<p>Den ansatte kan udsættes for sikkerheds- og sundhedsmæssige risici, hvis vedkommende</p>\r\n<p>\r\n</p>\r\n<p>1) er fysisk uegnet til at udføre arbejdsopgaven,</p>\r\n<p>2) er iført uhensigtsmæssigt tøj, fodtøj eller andre personlige effekter eller</p>\r\n<p>3) ikke har tilstrækkelig eller relevant viden eller uddannelse.</p>\r\n<p>\r\n</p><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id7f8ad7e1-a267-41da-b1cd-e79cf761d24b\" href=\"#Henvisning_id7f8ad7e1-a267-41da-b1cd-e79cf761d24b\">1)</a> Bekendtgørelsen indeholder bestemmelser, der gennemfører dele af Rådets direktiv nr. 90/269/EØF af 29. maj 1990 om minimumsforskrifter for sikkerhed og sundhed i forbindelse med manuel håndtering af byrder, som kan medføre risiko for især ryg- og lændeskader hos arbejdstagerne (fjerde særdirektiv i henhold til artikel 16, stk. 1, i direktiv 89/391/EØF), (EF-Tidende 1990 nr. L 156, side 9), som ændret ved Europa-Parlamentets og Rådets direktiv 2007/30/EF, (EU-Tidende 2007 nr. L 165, side 21) , og dele af Europa-Parlamentets og Rådets direktiv 2013/30/EU af 12. juni 2013 om sikkerheden i forbindelse med offshore olie- og gasaktiviteter og om ændring af direktiv 2004/35/EF, EU-Tidende 2013, nr. L 178, side 66.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "popularTitle": "Bekendtgørelse om manuel håndtering af byrder offshore",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/07/2015"
        },
        {
            "displayName": "Accession",
            "displayValue": "B20150084605"
        },
        {
            "displayName": "Entydig dokumentidentifikation",
            "displayValue": "BE006356"
        },
        {
            "displayName": "Dato for førstegangsindlæggelse",
            "displayValue": "09/07/2015"
        },
        {
            "displayName": "Dato for indlæggelse",
            "displayValue": "09/07/2015"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "846"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "29/06/2015"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br /> Arbejdstilsynet, j. nr. 20159000059"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}