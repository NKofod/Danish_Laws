{
    "id": 107849,
    "title": "1987 BTL 62   BETÆNKNING OVER FORSLAG TIL LOV OM BETALINGSREGLER FOR SPILDEVANDSANLÆG     NR L 62 1987-88, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1987/1 BTL 62",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 62 </P>  \r\n\r\n<P></P>  \r\n\r\n<P>Betænkning over Forslag til lov om betalingsregler for spildevandsanlæg  \r\n\r\n<BR>  \r\n\r\n Nr L 62 1987-88, 1. samling </P>  \r\n\r\n<P></P>  \r\n\r\n<P>Afgivet af Miljø- og Planlægningsudvalget </P>  \r\n\r\n<P></P>  \r\n\r\n<P>Afgivet: 19871211 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til miljøministeren, som denne har besvaret </P>  \r\n\r\n<P>skriftligt og i samråd. Nogle af udvalgets spørgsmål og </P>  \r\n\r\n<P>miljøministerens svar herpå er optrykt som bilag. </P>  \r\n\r\n<P>Udvalget har endvidere modtaget mundtlige og/eller skriftlige </P>  \r\n\r\n<P>henvendelser fra: </P>  \r\n\r\n<P>Broager Kommune, </P>  \r\n\r\n<P>De danske Landboforeninger, </P>  \r\n\r\n<P>Friluftsrådet, </P>  \r\n\r\n<P>Industrirådet og </P>  \r\n\r\n<P>Kommunernes Landsforening. </P>  \r\n\r\n<P>Miljøministeren har over for udvalget oplyst, at spørgsmålet om den </P>  \r\n\r\n<P>fremtidige adgang til lånefinansiering af rensningsanlæg indgår i </P>  \r\n\r\n<P>forhandlingerne mellem regeringen og de kommunale organisationer </P>  \r\n\r\n<P>om den kommunale økonomi i 1989 og følgende år. </P>  \r\n\r\n<P>I overensstemmelse med Folketingets Miljø- og Planlægningsudvalgs </P>  \r\n\r\n<P>beretning om vandmiljøplanen af 30. april 1987 er der foreløbig i </P>  \r\n\r\n<P>Indenrigsministeriets cirkulæreskrivelse af 30. juni 1987 om </P>  \r\n\r\n<P>finansiering af rensningsanlæg m.v. fastsat retningslinjer for </P>  \r\n\r\n<P>optagelse af lån til finansiering af rensningsanlæg for kommuner </P>  \r\n\r\n<P>med lav likviditet. </P>  \r\n\r\n<P>Det fremgår bl.a. af cirkulæreskrivelsen, at der skal meddeles </P>  \r\n\r\n<P>tilladelse af Indenrigsministeriet i hvert enkelt tilfælde, samt </P>  \r\n\r\n<P>at lånetilladelse kan ydes til den del af udgifterne, der skal </P>  \r\n\r\n<P>brugerfinansieres. Det er en forudsætning, at anlægsudgifterne </P>  \r\n\r\n<P>betales af brugerne over en periode, der normalt ikke bør </P>  \r\n\r\n<P>overstige seks år, og at anlægsudgiften til rensningsanlæg ikke </P>  \r\n\r\n<P>kan afholdes af kommunernes kassebeholdning. </P>  \r\n\r\n<P>Der er af miljøministeren og af et mindretal stillet </P>  \r\n\r\n<P>ændringsforslag, hvorom henvises til de ledsagende bemærkninger. </P>  \r\n\r\n<P>Et <B>flertal</B> (Det Konservative Folkepartis, Venstres, Det Radikale  \r\n\r\n</P>  \r\n\r\n<P>Venstres, Centrum-Demokraternes, Fremskridtspartiets og Kristelig </P>  \r\n\r\n<P>Folkepartis medlemmer af udvalget) indstiller lovforslaget </P>  \r\n\r\n<P>til <B>vedtagelse</B> med de af ministeren stillede ændringsforslag. </P>  \r\n\r\n<P>Et <B>mindretal</B> (Socialdemokratiets og Socialistisk Folkepartis </P>  \r\n\r\n<P>medlemmer af udvalget) indstiller lovforslaget til <B>vedtagelse</B> med  \r\n\r\n</P>  \r\n\r\n<P>de stillede ændringsforslag. </P>  \r\n\r\n<P>Mindretallet har den opfattelse, at betalingsreglerne i denne lov </P>  \r\n\r\n<P>skal finansiere kommunernes udgifter til spildevandsrensning i </P>  \r\n\r\n<P>forbindelse med gennemførelsen af vandmiljøplanen og vil derfor </P>  \r\n\r\n<P>præcisere, at vedtagelsen af lovforslaget ikke må give anledning </P>  \r\n\r\n<P>til reduktion af kommunernes bloktilskud. </P>  \r\n\r\n<P>Mindretallet kan tilslutte sig Miljøstyrelsens generelle anbefaling </P>  \r\n\r\n<P>om indførelse af tømningsordninger, men mener samtidig, at en </P>  \r\n\r\n<P>lovgivning om sådanne ordninger langt hurtigere ville sikre et </P>  \r\n\r\n<P>rent miljø. </P>  \r\n\r\n<P>De faktiske forhold er ofte, at f.eks. gennemsivningstanke ikke er </P>  \r\n\r\n<P>efterset i flere år og derfor udleder toiletspildevand direkte </P>  \r\n\r\n<P>til diverse recipienter. </P>  \r\n\r\n<P>Et <B>mindretal inden for mindretallet</B> (Socialistisk Folkepartis </P>  \r\n\r\n<P>medlemmer af udvalget) finder tillige, at regeringen må sikre, at </P>  \r\n\r\n<P>borgere (forbrugere), der optager lån under kreditforeningsrammen </P>  \r\n\r\n<P>på 18.000 kr. til betaling af ekstraordinære tilslutningsbidrag </P>  \r\n\r\n<P>som følge af vandmiljøplanens krav til den kommunale rensning, </P>  \r\n\r\n<P>fritages for at betale renteafgift. </P>  \r\n\r\n<P>Mindretallet erklærer sig endvidere enig i de af Kommunernes </P>  \r\n\r\n<P>Landsforening fremførte synspunkter om, at mange kommuner i de </P>  \r\n\r\n<P>kommende år vil udbygge rensningsanlæg til en større kapacitet, </P>  \r\n\r\n<P>end der aktuelt er brug for. Det sker f.eks. for at være forud </P>  \r\n\r\n<P>med udbygningen af erhvervsområderne. Kommunernes Landsforening </P>  \r\n\r\n<P>finder det ikke rimeligt, at de nuværende brugere skal betale for </P>  \r\n\r\n<P>investeringer til gavn for kommende brugere. </P>  \r\n\r\n<P>Mindretallet finder, at miljøministeren ikke har vist villighed til </P>  \r\n\r\n<P>at gå ind i en forhandling med Kommunernes Landsforening om at </P>  \r\n\r\n<P>finde konstruktive løsninger på dette problem. </P>  \r\n\r\n<P>Ændringsforslag </P>  \r\n\r\n<P>Af <B>miljøministeren,</B> tiltrådt af <B>udvalget: </B></P>  \r\n\r\n<P>Til § 2 </P>  \r\n\r\n<P>1) I <B>stk. 1</B> indsættes efter 3. pkt. som nyt punktum: </P>  \r\n\r\n<P>&#187;For stats- og amtskommunale vejarealer fastsættes bidragets </P>  \r\n\r\n<P>størrelse i forhold til den afledningsret, der tillægges arealet </P>  \r\n\r\n<P>ud fra dets størrelse.&#171; </P>  \r\n\r\n<P>4. pkt. bliver herefter 5. pkt. </P>  \r\n\r\n<P>2) Efter stk. 4 indsættes som nyt stykke: </P>  \r\n\r\n<P>&#187;Stk. 5. For stats- og amtskommunale veje fastsættes det årlige </P>  \r\n\r\n<P>bidrag til anlæg efter stk. 2 i forhold til den afledningsret, </P>  \r\n\r\n<P>der er tillagt vejarealet efter stk. 1. Der opkræves ikke </P>  \r\n\r\n<P>driftsbidrag for veje.&#171; </P>  \r\n\r\n<P>Stk. 5-8 bliver herefter stk. 6-9. </P>  \r\n\r\n<P>3) I <B>stk. 5,</B> der bliver stk. 6, ændres ordene &#187;den givne </P>  \r\n\r\n<P>zonelovstilladelse&#171; til: &#187;bestemmelserne i by- og  \r\n\r\n landzoneloven&#171;. </P>  \r\n\r\n<P>4) <B>Stk. 8,</B> der bliver stk. 9, affattes således: </P>  \r\n\r\n<P>&#187;Stk. 8. For kommunale veje og private fællesveje skal kommunen </P>  \r\n\r\n<P>betale et årligt bidrag til kloakforsyningen på højst 8 pct. af </P>  \r\n\r\n<P>udgifterne til kloakledningsanlæggene.&#171; </P>  \r\n\r\n<P>Til § 11 </P>  \r\n\r\n<P>5) I <B>stk. 5</B> indsættes som <B>2. pkt.: </B></P>  \r\n\r\n<P>&#187;For kommuner, der allerede har budgetteret med at yde tilskud i </P>  \r\n\r\n<P>1988, ophæves forpligtelsen til at yde tilskud til offentlige </P>  \r\n\r\n<P>spildevandsanlæg fra den 1. januar 1989.&#171; </P>  \r\n\r\n<P>Af et mindretal (S og SF): </P>  \r\n\r\n<P>Ny paragraf </P>  \r\n\r\n<P>6) Efter § 11 indsættes som ny paragraf: </P>  \r\n\r\n<P>&#187;§ 01. Kommunalbestyrelsen kan finansiere anlægsudgifter i </P>  \r\n\r\n<P>forbindelse med etablering af spildevandsanlæg ved låneoptagelse, </P>  \r\n\r\n<P>der ikke medregnes i kommunens samlede låneramme.&#171; </P>  \r\n\r\n<P>Bemærkninger </P>  \r\n\r\n<P>Til nr. 1, 2 og 4 </P>  \r\n\r\n<P>Spørgsmålet om vejbidrag er aktuelt i de tilfælde, hvor </P>  \r\n\r\n<P>afstrømningen fra vejarealet er tilsluttet offentlig kloak. </P>  \r\n\r\n<P>For at sikre, at veje, pladser og lign. bidrager til de offentlige </P>  \r\n\r\n<P>spildevandsanlæg i lighed med de øvrige tilsluttede brugere, </P>  \r\n\r\n<P>foreslås det, at der indføres bestemmelser om vejes bidrag til </P>  \r\n\r\n<P>spildevandsanlæggene. </P>  \r\n\r\n<P>For at skabe grundlag for en enkel administration foreslås det at </P>  \r\n\r\n<P>opdele vejene efter ejerforhold. </P>  \r\n\r\n<P>For stats- og amtskommunale veje foreslås det at skabe en </P>  \r\n\r\n<P>bidragsfastsættelse i lighed med principperne for bolig- og </P>  \r\n\r\n<P>erhvervsvirksomheder, da disse vejarealer er små og veldefinerede. </P>  \r\n\r\n<P>Dette er imidlertid ikke tilfældet for kommunale veje og private </P>  \r\n\r\n<P>fællesveje, hvorfor der for disse foreslås en mere enkel </P>  \r\n\r\n<P>bidragsform, nemlig et samlet kommunalt bidrag. </P>  \r\n\r\n<P>Det antages normalt, at tilledningen af vejvand til kloakkerne </P>  \r\n\r\n<P>indebærer en forøgelse af anlægsudgifterne til kloakledningerne </P>  \r\n\r\n<P>på op til 8 pct. Kommunerne kan efter et faktisk skøn vurdere, </P>  \r\n\r\n<P>hvilken procent af anlægsudgifterne kloakledningerne udgør i den </P>  \r\n\r\n<P>enkelte kommune, og herudfra fastsætte kommunens vejbidrag, der </P>  \r\n\r\n<P>maksimalt må udgøre 8 pct. af de samlede anlægsudgifter til </P>  \r\n\r\n<P>kloakledningsanlæggene, herunder de udgifter, der vil være til </P>  \r\n\r\n<P>opstuvningsbassiner samt rensning af regnvand og overløb fra </P>  \r\n\r\n<P>overløbsbygværker. </P>  \r\n\r\n<P>På grund af at vejvandets mængde er vanskelig at måle og ofte </P>  \r\n\r\n<P>afledes direkte til recipient, bør der ikke betales driftsbidrag. </P>  \r\n\r\n<P>Til nr. 3 </P>  \r\n\r\n<P>Ændringsforslaget præciserer, at også afledningsretten for ejendomme </P>  \r\n\r\n<P>i landzone, der kan udnyttes erhvervsmæssigt uden </P>  \r\n\r\n<P>zonelovstilladelse, skal beregnes under hensyntagen til den </P>  \r\n\r\n<P>faktiske udledningsret. </P>  \r\n\r\n<P>Til nr. 5 </P>  \r\n\r\n<P>Indenrigsministeriet udsendte den 30. juni 1987 en </P>  \r\n\r\n<P>cirkulæreskrivelse til kommunerne. Det henstilledes heri til </P>  \r\n\r\n<P>kommunalbestyrelserne at tilrettelægge 1988-budgettet ud fra de </P>  \r\n\r\n<P>finansieringsregler, der var fastsat i det foreliggende </P>  \r\n\r\n<P>lovforslag. Det lovforslag, der forelå på det tidspunkt, </P>  \r\n\r\n<P>indeholdt en regel om, at kommunerne kunne yde et tilskud. Flere </P>  \r\n\r\n<P>kommuner har således budgetteret med et tilskud i 1988. Ved den </P>  \r\n\r\n<P>nye bestemmelse i 2. pkt. imødekommes de problemer, som disse </P>  \r\n\r\n<P>kommuner ellers ville stå over for. </P>  \r\n\r\n<P>Til nr. 6 </P>  \r\n\r\n<P>Forslagsstillerne finder Indenrigsministeriets regler for </P>  \r\n\r\n<P>kommunernes adgang til at lånefinansiere anlægsudgifter til </P>  \r\n\r\n<P>spildevandsanlæg (4 pct.-reglen) uacceptabel. Den stærkt </P>  \r\n\r\n<P>begrænsede låneadgang vil betyde, at en del kommuner får meget </P>  \r\n\r\n<P>vanskeligt ved at leve op til vandmiljøplanens udbygningstakt. </P>  \r\n\r\n<P>Helen Beim ( S ) Dorte Bennedsen ( S ) Helge Mortensen ( S ) Erik </P>  \r\n\r\n<P>Holst ( S ) Henning Nielsen ( S ) Trøjborg ( S ) Kurt Hansen ( SF </P>  \r\n\r\n<P>) Ingerlise Koefoed ( SF ) Engell ( KF) fmd. <B>Ahlmann-Ohlsen ( KF  \r\n\r\n</B></P>  \r\n\r\n<P>) Pernille Sams ( KF ) Mejdahl ( V ) Sønder by ( V ) Emmert </P>  \r\n\r\n<P>Andersen ( CD ) Kirsten Madsen ( FP ) Kristian R. Kristensen ( </P>  \r\n\r\n<P>KRF ) Marianne Jelved ( RV ) </P>  \r\n\r\n<P>Partiet FK havde ikke medlemmer i udvalget. </P>  \r\n\r\n<P>Bilag </P>  \r\n\r\n<P>Nogle af udvalgets spørgsmål til miljøministeren </P>  \r\n\r\n<P>og dennes svar herpå </P>  \r\n\r\n<P>Spørgsmål nr. 3: </P>  \r\n\r\n<P>Kan kommunerne indefryse tilslutnings- og anlægsbidrag som offentlig </P>  \r\n\r\n<P>prioritet i fast ejendom, når ejer er pensionist? </P>  \r\n\r\n<P>Svar: </P>  \r\n\r\n<P>Jeg har forelagt spørgsmålet for indenrigsministeren, der har oplyst </P>  \r\n\r\n<P>følgende: </P>  \r\n\r\n<P>&#187;Ifølge loven om lån til betaling af ejendomsskatter </P>  \r\n\r\n<P>(Indenrigsministeriets lovbekendtgørelse nr. 576 af 28. august </P>  \r\n\r\n<P>1987) kan kommunerne beslutte, at låneordningen ud over </P>  \r\n\r\n<P>ejendomsskatter også skal omfatte vej- og kloakudgifter og lign. </P>  \r\n\r\n<P>(Det er denne låneordning, der i daglig tale ofte benævnes </P>  \r\n\r\n<P>indefrysning). </P>  \r\n\r\n<P>Kommunerne kan herunder beslutte, at der skal være en </P>  \r\n\r\n<P>indefrysningsordning for tilslutnings- og anlægsbidrag. Det er </P>  \r\n\r\n<P>den enkelte kommune, der beslutter, om der skal være en sådan </P>  \r\n\r\n<P>ordning for ejendomme i kommunen. </P>  \r\n\r\n<P>Personer, der vil benytte en sådan ordning, skal opfylde de </P>  \r\n\r\n<P>almindelige betingelser for at få indefrosset ejendomsskatterne, </P>  \r\n\r\n<P>dvs. normalt være fyldt 65 år. Desuden skal der stilles sikkerhed </P>  \r\n\r\n<P>for lånet i form af et tinglyst pantebrev i ejendommen. Det skal </P>  \r\n\r\n<P>være placeret inden for ejendomsværdien.&#171; </P>  \r\n\r\n<P>Spørgsmål nr. 6: </P>  \r\n\r\n<P>Hvad kan der oplyses om kommunernes adgang til optagelse af eksterne </P>  \r\n\r\n<P>lån til finansiering af udgifter til spildevandsanlæg? </P>  \r\n\r\n<P>Svar: </P>  \r\n\r\n<P>Jeg har forelagt spørgsmålet for indenrigsministeren, der har oplyst </P>  \r\n\r\n<P>følgende: </P>  \r\n\r\n<P>&#187;Kommuner med lav kassebeholdning kan efter ansøgning opnå adgang  \r\n\r\n</P>  \r\n\r\n<P>til lånefinansiering af anlægsudgifter i forbindelse med </P>  \r\n\r\n<P>spildevandsrensning. De nærmere retningslinjer for lån til </P>  \r\n\r\n<P>rensningsanlæg findes i Indenrigsministeriets cirkulæreskrivelse </P>  \r\n\r\n<P>af 30. juni 1987 om finansiering af rensningsanlæg m.v. Det </P>  \r\n\r\n<P>fremgår her, at det låneberettigede beløb beregnes som </P>  \r\n\r\n<P>anlægsudgiften fratrukket det beløb, som kommunen modtager i </P>  \r\n\r\n<P>tilslutningsbidrag vedrørende det pågældende anlæg. Endvidere er </P>  \r\n\r\n<P>det en betingelse, at anlægsudgiften bliver dækket ind ved </P>  \r\n\r\n<P>brugerbidrag inden for en periode, der normalt ikke bør overstige </P>  \r\n\r\n<P>seks år. </P>  \r\n\r\n<P>Som nævnt kan låneadgangen kun opnås af kommuner, der ikke har </P>  \r\n\r\n<P>tilstrækkelig likviditet til, at anlægsudgiften kan finansieres </P>  \r\n\r\n<P>ved træk på kassebeholdningen. </P>  \r\n\r\n<P>Ved vurderingen af kommunens likviditet lægger Indenrigsministeriet </P>  \r\n\r\n<P>til grund, at kassebeholdningen ikke bør bringes ned under, hvad </P>  \r\n\r\n<P>der svarer til 4 pct. af kommunens bruttoomsætning. </P>  \r\n\r\n<P>Det tilføjes, at jeg har oversendt Indenrigsministeriets ovennævnte </P>  \r\n\r\n<P>cirkulæreskrivelse til udvalget den 6. juli 1987. </P>  \r\n\r\n<P>Spørgsmål nr. 17: </P>  \r\n\r\n<P>Kan ministeren oplyse, hvor store nyinvesteringer i et </P>  \r\n\r\n<P>spildevandsanlæg der skal foretages, før kommunen bliver </P>  \r\n\r\n<P>berettiget til at opkræve tilslutningsbidrag på ny? </P>  \r\n\r\n<P>Svar: </P>  \r\n\r\n<P>Det fremgår af lovforslagets § 3, at når der een gang er betalt </P>  \r\n\r\n<P>tilslutningsbidrag til et offentligt spildevandsanlæg, kan der </P>  \r\n\r\n<P>ikke senere pålægges ejeren yderligere tilslutningsbidrag på </P>  \r\n\r\n<P>grund af nye investeringer i spildevandsanlægget. Yderligere </P>  \r\n\r\n<P>tilslutningsbidrag fra sådanne ejendomme kan kun komme på tale, </P>  \r\n\r\n<P>såfremt ejendommen senere ændrer anvendelse på en måde, der </P>  \r\n\r\n<P>betinger forhøjet tilslutningsbidrag. </P>  \r\n\r\n<P>Spørgsmål 21: </P>  \r\n\r\n<P>Ministerens kommentar udbedes til Kommunernes Landsforenings </P>  \r\n\r\n<P>henvendelse af 25. november 1987, jf. L 62 - bilag 3. </P>  \r\n\r\n<P>Svar: </P>  \r\n\r\n<P>Kommentar til henvendelse fra Kommunernes Landsforening af 25. </P>  \r\n\r\n<P>november 1987: </P>  \r\n\r\n<P>1. Kommunalt tilskud </P>  \r\n\r\n<P>Indenrigsministeriet har i cirkulæreskrivelse om finansiering af </P>  \r\n\r\n<P>rensningsanlæg af 30. juni 1987 gjort kommunerne opmærksomme på, </P>  \r\n\r\n<P>at nye regler om betalingsvedtægter var under udarbejdelse. Der </P>  \r\n\r\n<P>er her redegjort for, at den kommunale pligt til at yde tilskud </P>  \r\n\r\n<P>til kloakforsyning foreslås afskaffet, således at kommunerne ved </P>  \r\n\r\n<P>budgetlægningen for 1988 kunne undlade at kalkulere med et sådant </P>  \r\n\r\n<P>tilskud. Det blev endvidere præciseret, at det var regeringens </P>  \r\n\r\n<P>opfattelse, at udgifterne til spildevandsanlæg fuldt ud burde </P>  \r\n\r\n<P>finansieres af brugerne. </P>  \r\n\r\n<P>Der har derfor været mulighed for kommunerne til budgetmæssigt at </P>  \r\n\r\n<P>tage højde for de kommende regler. </P>  \r\n\r\n<P>Der rejses endvidere spørgsmål om det rimelige i, at de nuværende </P>  \r\n\r\n<P>brugere alene vil skulle dække udgifterne i de tilfælde, hvor der </P>  \r\n\r\n<P>af hensyn til udvikling af erhvervsområder foretages en større </P>  \r\n\r\n<P>udbygning af rensningsanlægget, end der umiddelbart er behov for. </P>  \r\n\r\n<P>Hertil skal siges, at regeringen forventer, at anlægsudgiften dækkes </P>  \r\n\r\n<P>ind ved brugerbidrag inden for en periode på 6 år. Det vil være </P>  \r\n\r\n<P>naturligt, at kommunen ved sin takstpolitik udjævner </P>  \r\n\r\n<P>brugerbetalingen mellem tilslutningsbidrag og løbende </P>  \r\n\r\n<P>anlægsbidrag. Kommunalbestyrelsen kan selv beslutte fordelingen </P>  \r\n\r\n<P>mellem disse to typer bidrag, der samlet finansierer </P>  \r\n\r\n<P>anlægsudgifterne. I de tilfælde, hvor kommunalbestyrelsen af </P>  \r\n\r\n<P>hensyn til fremtidig udbygning lader kloakforsyningen stå i </P>  \r\n\r\n<P>forskud med ubebyggede grunde og industriarealer, vil det være </P>  \r\n\r\n<P>naturligt trinvis at lade tilslutningsbidraget stige i takt med, </P>  \r\n\r\n<P>at det løbende anlægsbidrag nedsættes. Herved vil de nuværende </P>  \r\n\r\n<P>brugere i en senere fase få lavere bidrag, mens de nytilsluttede </P>  \r\n\r\n<P>vil skulle betale for at få del i de allerede afholdte </P>  \r\n\r\n<P>investeringer. </P>  \r\n\r\n<P>2. Afledningsret for erhvervsejendomme </P>  \r\n\r\n<P>Lovforslaget bygger i sit hovedprincip på, at betalingen for </P>  \r\n\r\n<P>tilknytningen til det offentlige kloaksystem baseres på </P>  \r\n\r\n<P>vandforbrug. </P>  \r\n\r\n<P>Efter et oprindeligt ønske fra kommunal side er der i lovforslaget </P>  \r\n\r\n<P>for erhvervsejendomme indført en minimumsafledningsret. Når </P>  \r\n\r\n<P>afledningsretten har fastsat en mindsteværdi, er det af hensyn </P>  \r\n\r\n<P>til erhvervsarealer med lille vandforbrug, der herved vil komme </P>  \r\n\r\n<P>til at bidrage til det kloaknet, kommunen har udlagt, og som også </P>  \r\n\r\n<P>vil aflede regnvand fra befæstede arealer. Da lovforslaget som </P>  \r\n\r\n<P>nævnt baseres på vandforbrug, opkræves der ikke særskilt betaling </P>  \r\n\r\n<P>for afledning af regnvand. </P>  \r\n\r\n<P>Når minimumsafledningsretten er fastsat til 0,25 m3/m2 </P>  \r\n\r\n<P>grundareal/år, er det for at skabe en parallelitet til en </P>  \r\n\r\n<P>parcelhusgrund på 800 m2, idet normalvandforbruget for en </P>  \r\n\r\n<P>boligenhed er skønnet til 200 m3/år. Det er desuden vurderet, at </P>  \r\n\r\n<P>regnmængden, der afledes fra en normalbebygget erhvervsgrund, vil </P>  \r\n\r\n<P>udgøre en vandmængde på ca. dette niveau. </P>  \r\n\r\n<P>Opkræves mindsteværdien i afledningsretten, kan det forventes, at </P>  \r\n\r\n<P>mange kommuner vil være tilskyndede til af hensyn til det lokale </P>  \r\n\r\n<P>erhvervsliv og for at tiltrække nye virksomheder at tillægge </P>  \r\n\r\n<P>mange erhvervsarealer en lav afledningsret. </P>  \r\n\r\n<P>Det er således også for at opnå en balance i betalingen mellem </P>  \r\n\r\n<P>boliger og erhverv og erhverv mellem forskellige kommuner, at der </P>  \r\n\r\n<P>er fastsat en minimumsafledningsret. </P>  \r\n\r\n<P>Der vil imidlertid være tilfælde, hvor denne bestemmelse vil være </P>  \r\n\r\n<P>urimelig, f.eks. hvis en mindre virksomhed ligger med store </P>  \r\n\r\n<P>ubebyggede arealer. Med hjemmel i lovforslagets § 2, stk. 7, vil </P>  \r\n\r\n<P>kommunalbestyrelsen i sådanne tilfælde kunne fastsætte særlige </P>  \r\n\r\n<P>regler. </P>  \r\n\r\n<P>Det er således min opfattelse, at der generelt er gode grunde til at </P>  \r\n\r\n<P>opretholde en minimumsafledningsret, og at specielle tilfælde med </P>  \r\n\r\n<P>ejendomme med meget lavt vandforbrug bedst kan løses ved konkret </P>  \r\n\r\n<P>lokal vurdering i de enkelte tilfælde ved anvendelse af lovens § </P>  \r\n\r\n<P>2, stk. 7, eller ved at yde henstand med betalingen af </P>  \r\n\r\n<P>tilslutningsbidrag, jf. lovens § 4. </P>  \r\n\r\n<P>3. Anlægs- og driftsbidrag </P>  \r\n\r\n<P>Landsforeningen foreslår, at </P>  \r\n\r\n<P>1) Kommunalbestyrelsen skal kunne bestemme, at det løbende </P>  \r\n\r\n<P>anlægsbidrag skal kunne fastsættes til et fast bidrag pr. </P>  \r\n\r\n<P>boligenhed (baseret på et normalvandforbrug), og </P>  \r\n\r\n<P>2) Kommunalbestyrelsen skal kunne fastlægge en minimumstakst for det </P>  \r\n\r\n<P>løbende driftsbidrag (minimumsvandforbrug). </P>  \r\n\r\n<P>Efter lovforslaget opkræves de årlige bidrag til anlæg og drift fra </P>  \r\n\r\n<P>ejendomme, der er tilsluttet spildevandsanlægget, og bidragenes </P>  \r\n\r\n<P>størrelse baseres på vandforbruget. </P>  \r\n\r\n<P>Man har anset dette forslag for den administrativt bedste og mest </P>  \r\n\r\n<P>enkle løsning. Hensynet til ensartethed taler imod at imødekomme </P>  \r\n\r\n<P>landsforeningens ønske, der giver kommunerne valgmulighed med </P>  \r\n\r\n<P>hensyn til beregningsgrundlaget. Hertil kommer, at begge forslag </P>  \r\n\r\n<P>med takster, der er uafhængige af det faktiske forbrug, </P>  \r\n\r\n<P>distancerer sig fra synspunktet om betaling for en ydelse, og at </P>  \r\n\r\n<P>et sådant takstsystem ikke animerer til at begrænse vandforbruget. </P>  \r\n\r\n<P>Det må erkendes, at et fast årligt anlægsbidrag principielt </P>  \r\n\r\n<P>harmonerer med en abonnementsmodel, men dette synspunkt har i </P>  \r\n\r\n<P>lovforslaget måttet vige for administrative forenklingshensyn. </P>  \r\n\r\n<P>4. Zonetilladelse </P>  \r\n\r\n<P>Landsforeningen har peget på, at der ved den seneste ændring af by- </P>  \r\n\r\n<P>og landzoneloven (lov nr. 286 af 13. maj 1987) er blevet åbnet </P>  \r\n\r\n<P>mulighed for, at bygninger der ikke længere er nødvendige for </P>  \r\n\r\n<P>driften af en landbrugsejendom, uden zonetilladelse kan tages i </P>  \r\n\r\n<P>brug til håndværks- og industrivirksomhed samt lager- og </P>  \r\n\r\n<P>kontorformål m.v. på visse i zoneloven nærmere opregnede </P>  \r\n\r\n<P>betingelser. </P>  \r\n\r\n<P>Jeg har på den baggrund anmodet miljøstyrelsen om en redegørelse </P>  \r\n\r\n<P>for, hvorvidt dette forhold bør medføre ændringsforslag til det </P>  \r\n\r\n<P>foreliggende lovforslag. </P>  \r\n\r\n<P>5. Vejbidrag </P>  \r\n\r\n<P>Spørgsmålet om vejes bidrag var genstand for en omfattende debat i </P>  \r\n\r\n<P>betalingsvedtægtsudvalget. Vejspørgsmålet er kompliceret, idet </P>  \r\n\r\n<P>der er tale om både statsveje, amtskommunale veje, kommunale veje </P>  \r\n\r\n<P>og private veje. </P>  \r\n\r\n<P>For at undgå en administrativ meget kompliceret fordeling af </P>  \r\n\r\n<P>vejbidrag, og da vejene har en almen interesse for en kommunes </P>  \r\n\r\n<P>befolkning og erhvervsliv, er det i lovforslaget foreslået at </P>  \r\n\r\n<P>friholde samtlige veje for bidrag, ved at vejenes bidrag </P>  \r\n\r\n<P>finansieres over bolig- og erhvervsbidragene. </P>  \r\n\r\n<P>Vejbidragene fra staten og amtskommunerne udgjorde i 1986 kun ca. 15 </P>  \r\n\r\n<P>millioner kr., hvilket skal ses i sammenhæng med at de samlede </P>  \r\n\r\n<P>indtægter i kommunerne til dækning af anlægs- og driftsudgiften </P>  \r\n\r\n<P>ved spildevandsbortskaffelse dette år udgjorde 2.500 millioner kr. </P>  \r\n\r\n<P>6. Vedrørende dato for nye betalingsvedtægter </P>  \r\n\r\n<P>Efter lovforslaget fastlægges en overgangsperiode på 5 år, inden </P>  \r\n\r\n<P>betalingsvedtægter efter de nye regler skal være udarbejdet og </P>  \r\n\r\n<P>taget i anvendelse. Mange af de problemer, der har knyttet sig </P>  \r\n\r\n<P>til administrationen af de nuværende betalingsregler, skyldes, at </P>  \r\n\r\n<P>disse har været en blanding af gamle landvæsensretskendelser og </P>  \r\n\r\n<P>nyere kommunale vedtægter. </P>  \r\n\r\n<P>For at undgå en tilsvarende situation og for at opnå den ønskede </P>  \r\n\r\n<P>forenkling af området er det min opfattelse, at lovforslagets </P>  \r\n\r\n<P>principper bør gennemføres hurtigst muligt og senest den 1. </P>  \r\n\r\n<P>januar 1993. </P>  \r\n\r\n<P>7. Vedrørende reduktion af bloktilskud </P>  \r\n\r\n<P>Jeg kan henvise til min besvarelse af udvalgets spørgsmål 7 til L 62. </P>  \r\n\r\n<P>Spørgsmål nr. 22: </P>  \r\n\r\n<P>Ministerens kommentar udbedes til Industrirådets henvendelse af 24. </P>  \r\n\r\n<P>november 1987, jf. L 62 - bilag 5. </P>  \r\n\r\n<P>Svar: </P>  \r\n\r\n<P>Kommentar til Industrirådets skrivelse af 24. november 1987: </P>  \r\n\r\n<P>Industrirådet finder det afgørende vigtigt, at virksomheder alene </P>  \r\n\r\n<P>pålægges udgifter, som modsvarer den enkelte virksomheds </P>  \r\n\r\n<P>belastning af det offentlige spildevandsanlæg. </P>  \r\n\r\n<P>Jeg er generelt enig i dette synspunkt. Dette ses af lovforslagets § </P>  \r\n\r\n<P>2, stk. 4, der fastsætter, at afledningsretten for </P>  \r\n\r\n<P>erhvervsejendomme som udgangspunkt skal ske efter en konkret </P>  \r\n\r\n<P>vurdering af vandforbruget, dog med fradrag af vand, der medgår i </P>  \r\n\r\n<P>produktionen eller af anden grund ikke tilledes kloaksystemet. </P>  \r\n\r\n<P>Når man ikke har ment at kunne imødekomme Industrirådets ønsker om, </P>  \r\n\r\n<P>at bidragsfastsættelsen for erhvervsarealer i byzone alene sker </P>  \r\n\r\n<P>efter den faktiske udnyttelse, skyldes det, at man har fundet det </P>  \r\n\r\n<P>nødvendigt at indføre en minimumsafledningsret for </P>  \r\n\r\n<P>erhvervsejendomme. </P>  \r\n\r\n<P>Baggrunden for at indføre en minimumsafledningsret er beskrevet i </P>  \r\n\r\n<P>min besvarelse af spørgsmål 21. </P>  \r\n\r\n<P>Efter lovforslagets § 2, stk. 5, er beregningsgrundlaget for </P>  \r\n\r\n<P>erhvervsejendomme i landzone det areal, hvortil der er meddelt </P>  \r\n\r\n<P>zonelovstilladelse. Jeg har bedt Miljøstyrelsen om at vurdere, om </P>  \r\n\r\n<P>der er behov for en tilføjelse til lovforslaget, der regulerer </P>  \r\n\r\n<P>beregningsgrundlaget for erhvervsvirksomheder, der etableres i </P>  \r\n\r\n<P>landzone uden zonelovstilladelse, det vil sige virksomheder med </P>  \r\n\r\n<P>mindre end 5 ansatte. </P>  \r\n\r\n<P>Endelig kan det fastslås, at lovforslagets § 2, stk. 7, som ønsket </P>  \r\n\r\n<P>af Industrirådet giver kommunalbestyrelsen mulighed for at </P>  \r\n\r\n<P>fastsætte lempeligere regler for ejendomme med meget lavt </P>  \r\n\r\n<P>vandforbrug, f.eks. virksomheder, der ligger med store ubebyggede </P>  \r\n\r\n<P>arealer. </P>  \r\n\r\n<P>Spørgsmål nr. 39: </P>  \r\n\r\n<P>Ad besvarelse af spørgsmål 18 (L 62 - bilag 8) </P>  \r\n\r\n<P>Finder ministeren, at det vil være hensigtsmæssigt at indføre </P>  \r\n\r\n<P>obligatoriske tømningsordninger af samletanke og eftersyn af </P>  \r\n\r\n<P>septiktanke? </P>  \r\n\r\n<P>Svar: </P>  \r\n\r\n<P>Jeg har forelagt spørgsmålet for Miljøstyrelsen, der har oplyst </P>  \r\n\r\n<P>følgende, hvortil jeg kan henholde mig: </P>  \r\n\r\n<P>&#187;I medfør af Miljøreglementets (Bekendtgørelse nr. 664 af 16. </P>  \r\n\r\n<P>december 1982), kapitel 4, kan kommunalbestyrelserne beslutte, at </P>  \r\n\r\n<P>der i hele kommunen eller i dele af denne skal gennemføres en </P>  \r\n\r\n<P>tømningsordning for såvel samletanke som septiktanke eller kun </P>  \r\n\r\n<P>den ene type. </P>  \r\n\r\n<P>Når en kommunalbestyrelse har truffet en sådan beslutning, er </P>  \r\n\r\n<P>ordningen obligatorisk, og den enkelte grundejer er forpligtet </P>  \r\n\r\n<P>til at gøre brug af ordningen og betale den af </P>  \r\n\r\n<P>kommunalbestyrelsen fastsatte afgift. </P>  \r\n\r\n<P>Kommunalbestyrelsens beslutning er endelig. </P>  \r\n\r\n<P>Når det drejer sig om samletanke, skal tømningsordninger ses på </P>  \r\n\r\n<P>baggrund af, at disse tanke alene har funktion som </P>  \r\n\r\n<P>opsamlingsbeholdere for spildevandet. Når tanken er fyldt, skal </P>  \r\n\r\n<P>den tømmes, og spildevandet skal transporteres til rensningsanlæg </P>  \r\n\r\n<P>til behandling. </P>  \r\n\r\n<P>Når det drejer sig om septiktanke, er baggrunden for </P>  \r\n\r\n<P>tømningsordningen, at disse ofte ikke virker efter hensigten. </P>  \r\n\r\n<P>Hvis septiktanke således ikke tømmes regelmæssigt vil de virke </P>  \r\n\r\n<P>som gennemløbsbrønde og uden nævneværdig renseeffekt. </P>  \r\n\r\n<P>Både for samletanke og septiktanke er det således nødvendigt med </P>  \r\n\r\n<P>tømninger og det indeholder et væsentligt miljømæssigt sigte. </P>  \r\n\r\n<P>Tømningsordninger har den supplerende funktion, at tømningerne </P>  \r\n\r\n<P>derved gennemføres kontrolleret, under tilsyn, og med sikring af, </P>  \r\n\r\n<P>at spildevandet varigt bortskaffes miljømæssigt forsvarligt. </P>  \r\n\r\n<P>Mere end halvdelen af landets kommuner har indført </P>  \r\n\r\n<P>tømningsordninger, og Miljøstyrelsen anbefaler ordningerne af </P>  \r\n\r\n<P>miljømæssige grunde.&#171; </P>  \r\n\r\n<P>Spørgsmål nr. 41: </P>  \r\n\r\n<P>Hvilke lovændringer skal der foretages for at friholde låneoptagelse </P>  \r\n\r\n<P>til betaling af tilslutningsbidrag for renteafgift? </P>  \r\n\r\n<P>Svar: </P>  \r\n\r\n<P>Jeg har forelagt spørgsmålet for Boligministeriet, Skatteministeriet </P>  \r\n\r\n<P>og Tilsynet med Banker og Sparekasser og kan på baggrund af de </P>  \r\n\r\n<P>indkomne svar konkludere, at der ikke er behov for lovændringer </P>  \r\n\r\n<P>for at friholde låneoptagelse til betaling af tilslutningsbidrag </P>  \r\n\r\n<P>for renteafgift. </P>  \r\n\r\n<P>Såvel almindelige kreditforeningslån, der har en mindstegrænse ved </P>  \r\n\r\n<P>et låneprovenu på 18.000 kr., som realkreditlignende lån og </P>  \r\n\r\n<P>andelsboliglån m.v., der ingen mindstegrænse har, kan ydes til </P>  \r\n\r\n<P>dækning af tilslutningsbidrag, og begge lånekategorier er </P>  \r\n\r\n<P>fritaget for reglerne i lov om forbrugerrenteafgift. </P>  \r\n\r\n<P>Spørgsmål nr. 46: </P>  \r\n\r\n<P>Udvalget anmoder om ministerens kommentarer til henvendelse af 8. </P>  \r\n\r\n<P>december 1987 fra De danske Landboforeninger, jf. L 62 - bilag 32. </P>  \r\n\r\n<P>Svar: </P>  \r\n\r\n<P>Kommentarer til henvendelse fra De danske Landboforeninger </P>  \r\n\r\n<P>Princippet om samme afgift uanset geografisk beliggenhed </P>  \r\n\r\n<P>Som hovedregel vil dette princip tilgodese brugere bosat på landet </P>  \r\n\r\n<P>men tilsluttet offentligt kloaknet, idet kloakering og </P>  \r\n\r\n<P>rensningsomkostninger typisk pr. person vil være højere her end i </P>  \r\n\r\n<P>de store byer. </P>  \r\n\r\n<P>Jeg er enig i landboforeningernes synspunkt, at det kan blive </P>  \r\n\r\n<P>opfattet som en uretfærdighed, såfremt et kloakopland inddrages i </P>  \r\n\r\n<P>den offentlige kloakforsyning med bidragsbetaling til følge, uden </P>  \r\n\r\n<P>at der herved opnås en miljømæssigt forsvarlig </P>  \r\n\r\n<P>spildevandsafledning. Det er amtsrådenes opgave at påse, at </P>  \r\n\r\n<P>kommunernes spildevandsplaner opfyldes, og at der for </P>  \r\n\r\n<P>kloakoplande f.eks. landsbyer, der inddrages i den offentlige </P>  \r\n\r\n<P>kloakforsyning, sker den nødvendige modernisering. </P>  \r\n\r\n<P>For bysamfund under 5.000 personækvivalenter er det ligeledes </P>  \r\n\r\n<P>amtsrådenes opgave at stille krav om kvælstof- og </P>  \r\n\r\n<P>fosforfjernelse, såfremt dette er nødvendigt af hensyn til </P>  \r\n\r\n<P>vandområderne. Dette forventes at ske i en lang række tilfælde. </P>  \r\n\r\n<P>Afledningsret for erhvervsejendomme </P>  \r\n\r\n<P>Landejendomme, hvor der afledes spildevand fra andet end boligen, </P>  \r\n\r\n<P>vil ikke efter lovforslaget få beregnet betalingen på grundlag af </P>  \r\n\r\n<P>det samlede jordtilliggende, men kun efter den faktiske udledning. </P>  \r\n\r\n<P>Vedrørende zonelovstilladelserne har jeg stillet et ændringsforslag </P>  \r\n\r\n<P>til lovforslaget, således at virksomheder, der uden </P>  \r\n\r\n<P>zonetilladelse oprettes i nedlagte landbrugsbygninger, også vil </P>  \r\n\r\n<P>få fastlagt en afledningsret på grundlag af den faktiske </P>  \r\n\r\n<P>udledning. </P>  \r\n\r\n<P>Vedrørende tømningsordninger </P>  \r\n\r\n<P>Jeg kan bekræfte landboforeningernes opfattelse af, at ejendomme, </P>  \r\n\r\n<P>der er inddraget i den offentlige kloakforsyning, ikke samtidigt </P>  \r\n\r\n<P>kan være omfattet af en betalingspligt til en tømningsordning. </P>  \r\n\r\n<P>Jeg vil anmode Miljøstyrelsen om, at dette bliver præciseret i </P>  \r\n\r\n<P>det cirkulære, der til sin tid vil blive udsendt om loven. </P>  \r\n\r\n<P>Vejbidrag </P>  \r\n\r\n<P>Jeg kan henvise til mine besvarelser af spørgsmål 21 og 43. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198714K00062"
        },
        {
            "displayName": "Entydig dokumentidentifikation",
            "displayValue": "CL004570"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "62"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}