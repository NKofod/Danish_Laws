{
    "id": 133827,
    "title": "Ophævelse af påbud om at undgå løft af varer",
    "documentTypeId": "240",
    "isSagsforlobPeriodValid": true,
    "shortName": "KEN nr 9596 af 01/09/2010",
    "documentHtml": "<div class=\"bjelke\">Den fulde tekst</div><p class=\"Titel2\">Ophævelse af påbud om at undgå løft af varer</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">\r\n      <span class=\"Bold\">Arbejdsmiljøklagenævnet ophævede påbud</span>\r\n      <span class=\"Bold\"> om at undgå løft af varer</span>\r\n      <span class=\"Bold\">, da løft af ca. 11 kasser på hver ca. 10 kg en gang hver anden måned ikke i sig selv udgør en belastning, da der var tale om en begrænset vægtbelastning, som forekom relativt sjældent.</span>\r\n   </p>\r\n   <p class=\"TekstGenerel\">Ved et tilsynsbesøg i et rengøringsfirma konstaterede Arbejdstilsynet, at et rengøringsfirma opbevarede rengøringsartikler på et lager nede af en trappe.</p>\r\n   <p class=\"TekstGenerel\">Virksomheden oplyste, at en ansat hver anden måned bærer ca. 11 kasser med rengøringsartikler ned ad trappen, som har 19 trin og de ca. 5 meter hen til lageret.</p>\r\n   <p class=\"TekstGenerel\">Arbejdstilsynet gav virksomheden påbud om, at virksomheden skulle undgå løft af varer til lageret.</p>\r\n   <p class=\"TekstGenerel\">Arbejdsmiljøklagenævnet ophævede påbuddet, idet nævnet ikke fandt grundlag for at give virksomheden påbud, idet løft af ca. 11 kasser på hver ca. 10 kg en gang hver anden måned ikke i sig selv udgør en belastning, som medfører, at arbejdet ikke er sikkerheds- og sundhedsmæssigt fuldt forsvarligt. Nævnet lagde herved vægt på, at der var tale om en begrænset vægtbelastning, som forekom relativt sjældent.</p>\r\n</div>\r\n<p class=\"TekstV\">Arbejdsmiljøklagenævnet har på møde den 31. august 2010 behandlet [navn udeladt] klage på vegne af [navn udeladt] over Arbejdstilsynets afgørelse af 27. februar 2009. Arbejdstilsynet gav påbud om, at virksomheden skulle undgå løft af varer.</p>\r\n<p class=\"TekstV\">Nævnet traf følgende</p>\r\n<p class=\"TekstV\" style=\"text-align: Center;\">\r\n   <span class=\"Bold\">A F G Ø R E L S E</span>\r\n</p>\r\n<p class=\"TekstV\">Arbejdsmiljøklagenævnet er ikke enig med Arbejdstilsynet i, at virksomheden skal have påbud om at undgå løft af varer på virksomhedens arbejdssted [navn udeladt] i [navn udeladt].</p>\r\n<p class=\"TekstV\">Arbejdsmiljøklagenævnet ophæver således Arbejdstilsynets afgørelse af 27. februar 2009.</p>\r\n<p class=\"TekstV\" style=\"text-align: Center;\">\r\n   <span class=\"Italic\">B E G R U N D E L S E</span>\r\n</p>\r\n<p class=\"TekstV\">Arbejdsmiljøklagenævnet finder, at der ikke er grundlag for at give virksomheden påbud om at undgå løft af varer på virksomhedens arbejdssted i [navn udeladt].</p>\r\n<p class=\"TekstV\">Nævnet finder, at løft af cirka 11 kasser á cirka 10 kilo én gang hver anden måned ikke i sig selv udgør en belastning, der bevirker, at arbejdet ikke kan udføres sikkerheds- og sundhedsmæssigt forsvarligt.</p>\r\n<p class=\"TekstV\">Nævnet lægger herved vægt på, at der er tale om en begrænset vægtbelastning, som forekommer relativt sjældent.</p>\r\n<p class=\"TekstV\" style=\"text-align: Center;\">R E G L E R</p>\r\n<p class=\"TekstV\">Ved afgørelsen har Arbejdsmiljøklagenævnet anvendt disse regler:</p>\r\n<p class=\"TekstV\">Om manuel håndtering:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 38, stk. 1, i lov om arbejdsmiljø, jf. lovbekendtgørelse nr. 268 af 18. marts 2005</p>\r\n   <p class=\"Liste1\">\r\n      <span class=\"Liste1Nr\">–</span> § 3, i Arbejdstilsynets bekendtgørelse nr. 1164 af 16. december 1992 om manuel håndtering.</p>\r\n</p>\r\n<p class=\"TekstV\">Om Arbejdstilsynets hjemmel til at give påbud:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 77, stk. 1, i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 1395 af 27. december 2008.</p>\r\n</p>\r\n<p class=\"TekstV\">Afgørelsens retlige grundlag kan læses på de følgende sider.</p>\r\n<p class=\"TekstV\" style=\"text-align: Center;\">O P L Y S N I N G E R N E I S A G E N</p>\r\n<p class=\"TekstV\">Sagen er afgjort på grundlag af de dokumenter, som klagenævnet har modtaget fra Arbejdstilsynet, samt breve fra [navn udeladt] af 23. december 2009 og 5. januar 2010, erklæring af 29. april 2010 fra virksomheden, og brev af 4. juni 2010 fra Arbejdstilsynet.</p>\r\n<p class=\"TekstV\">På klagenævnets vegne</p>\r\n<p class=\"TekstV\">[navn udeladt]</p>\r\n<p class=\"TekstV\">\r\n   <span class=\"BoldUnderline\">Kopi til:</span>\r\n</p>\r\n<p class=\"TekstV\">[Adressat udeladt]</p>\r\n<p class=\"TekstV\">[Adressat udeladt]</p>\r\n<p class=\"TekstV\">Arbejdstilsynet</p>\r\n<p class=\"TekstV\">\r\n   <span class=\"Bold\">Regler</span>\r\n</p>\r\n<p class=\"TekstV\">\r\n   <span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 1395 af 27. december 2008</span>\r\n</p>\r\n<p class=\"TekstV\">...</p>\r\n<p class=\"TekstV\" style=\"text-align: Center;\">Kapitel 5</p>\r\n<p class=\"TekstV\" style=\"text-align: Center;\">\r\n   <span class=\"Italic\">Arbejdets udførelse</span>\r\n</p>\r\n<p class=\"TekstV\">…</p>\r\n<p class=\"TekstV\">\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"TekstV\">\r\n   <span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n<p class=\"TekstV\">…</p>\r\n<p class=\"TekstV\" style=\"text-align: Center;\">Kapitel 13</p>\r\n<p class=\"TekstV\" style=\"text-align: Center;\">\r\n   <span class=\"Italic\">Arbejdstilsynet</span>\r\n</p>\r\n<p class=\"TekstV\">…</p>\r\n<p class=\"TekstV\">\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p class=\"TekstV\">\r\n   <span class=\"Italic\">Stk. 2</span>. …</p>\r\n<p class=\"TekstV\">\r\n   <span class=\"Bold\">Arbejdstilsynets bekendtgørelse om manuel håndtering, bekendtgørelse nr. 1164 af 16. december 1992</span>\r\n</p>\r\n<p class=\"TekstV\">...</p>\r\n<p class=\"TekstV\" style=\"text-align: Center;\">Kapitel 2</p>\r\n<p class=\"TekstV\" style=\"text-align: Center;\">\r\n   <span class=\"Italic\">Arbejdets udførelse</span>\r\n</p>\r\n<p class=\"TekstV\">\r\n   <span class=\"Bold\">§ 3.</span> Arbejde med manuel håndtering skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"TekstV\">\r\n   <span class=\"Italic\">Stk. 2</span>. Manuel håndtering, der kan indebære risiko for sikkerhed eller sundhed, skal undgås ved hensigtsmæssig tilrettelæggelse af arbejdet, herunder anvendelse af tekniske hjælpemidler.</p>\r\n<p class=\"TekstV\">\r\n   <span class=\"Italic\">Stk. 3.</span> Hvis dette ikke er muligt, skal der træffes effektive foranstaltninger til imødegåelse af risikoen.</p>\r\n<p class=\"TekstV\">\r\n   <span class=\"Bold\">§ 4.</span> Ved vurderingen af den sikkerheds- og sundhedsmæssige risiko ved et arbejde med manuel håndtering skal navnlig byrdens beskaffenhed tages i betragtning og desuden den nødvendige fysiske anstrengelse, arbejdsstedets beskaffenhed og arbejdsforholdene i øvrigt, jf. de i bilaget opregnede faktorer.</p>\r\n<p class=\"TekstV\">\r\n   <span class=\"Italic\">Stk. 2.</span> Ved arbejde med løft m.v. af personer skal vurderingen ske i overensstemmelse med stk. 1 og desuden med særlig hensyntagen til risikoen for pludselige belastninger.</p>\r\n<p class=\"TekstV\">\r\n   <span class=\"Italic\">Stk. 3.</span> Planlægning og tilrettelæggelse af arbejdet og iværksættelse af foranstaltninger skal ske med hensyntagen til de i stk. 1 og 2 nævnte faktorer og i overensstemmelse med §§ 5 - 11.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/11/2010"
        },
        {
            "displayName": "Accession",
            "displayValue": "W20100959625"
        },
        {
            "displayName": "Entydig dokumentidentifikation",
            "displayValue": "BE004347"
        },
        {
            "displayName": "Dato for indlæggelse",
            "displayValue": "04/11/2010"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9596"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "01/09/2010"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmiljøklagenævnet, j.nr. 5900392-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}