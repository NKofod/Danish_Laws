{
    "id": 105541,
    "title": "1986 BR 144   BERETNING OVER FORSLAG TIL FOLKETINGSBESLUTNING OM OPRETTELSE AF ET CENTER   FOR PRODUKTION OG DISTRIBUTION AF TIDSSKRIFTER TIL BLINDE OG SVAGTSEENDE    NR B 144 1986-87, 1. SAMLING ",
    "documentTypeId": "370",
    "isSagsforlobPeriodValid": false,
    "shortName": "1986/1 BR 144",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BR 144 </P>  \r\n\r\n<P></P>  \r\n\r\n<P>Beretning over Forslag til folketingsbeslutning om oprettelse af et center  \r\n\r\n for produktion og distribution af tidsskrifter til blinde og svagtseende <BR>  \r\n\r\n Nr B 144 1986-87, 1. samling </P>  \r\n\r\n<P></P>  \r\n\r\n<P>Afgivet af kulturudvalget </P>  \r\n\r\n<P></P>  \r\n\r\n<P>Afgivet: 19870618 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i nogle møder og har </P>  \r\n\r\n<P>herunder stillet spørgsmål til ministeren for kulturelle </P>  \r\n\r\n<P>anliggender, som denne har besvaret skriftligt og i samråd. </P>  \r\n\r\n<P>Udvalget har under behandlingen af beslutningsforslaget endvidere </P>  \r\n\r\n<P>modtaget skriftlige henvendelser fra: </P>  \r\n\r\n<P>Fonden for aktive blinde, </P>  \r\n\r\n<P>KLO, Den selvejende institution Kultur og Litteratur Orientering for </P>  \r\n\r\n<P>Læsehandicappede, </P>  \r\n\r\n<P>Vejen Kommune og </P>  \r\n\r\n<P>Viborg Amtskommune. </P>  \r\n\r\n<P>Udvalget ønsker at udtale følgende: </P>  \r\n\r\n<P>Under 1. behandling af nærværende beslutningsforslag anførte </P>  \r\n\r\n<P>ministeren for kulturelle anliggender bl.a. følgende: </P>  \r\n\r\n<P>&#187;På det endelige ændringsforslag til finansloven 1987 forøgede </P>  \r\n\r\n<P>regeringen Statens Bibliotek og Trykkeri for Blindes bevilling med </P>  \r\n\r\n<P>1 mill. kr. for at undgå en nedgang i produktionen af lydbøger og </P>  \r\n\r\n<P>en sommerferielukning på biblioteket. Denne forøgelse var - og det </P>  \r\n\r\n<P>vil være Folketinget bekendt - ikke tilstrækkelig til at opretholde </P>  \r\n\r\n<P>uændret aktivitetsniveau på institutionen. Statens Bibliotek og </P>  \r\n\r\n<P>Trykkeri for Blinde blev nødt til pr. 1. februar i år at reducere </P>  \r\n\r\n<P>udgivelsen af Landslydavisen fra 2 til 1 gang ugentligt. Det fandt </P>  \r\n\r\n<P>jeg uacceptabelt, og derfor har jeg foranlediget, at det blev gjort </P>  \r\n\r\n<P>økonomisk muligt at genetablere den anden ugentlige udgave af </P>  \r\n\r\n<P>lydavisen. </P>  \r\n\r\n<P>Jeg er glad for, at området har kunnet tilføres disse to </P>  \r\n\r\n<P>ekstrabevillinger, men det illustrerer jo også til overflod, at vi </P>  \r\n\r\n<P>har at gøre med et område, hvor det er meget svært at følge med den </P>  \r\n\r\n<P>stadig stigende efterspørgsel, der er efter de aktiviteter og den </P>  \r\n\r\n<P>service, som det offentlige tilbyder blinde og svagtseende. Hvis </P>  \r\n\r\n<P>Statens Bibliotek og Trykkeri for Blindes virksomhed skal udvides </P>  \r\n\r\n<P>med produktion og distribution af tidsskrifter, vil det kræve </P>  \r\n\r\n<P>forøgede bevillinger i finansåret 1988 og de følgende år. </P>  \r\n\r\n<P>Regeringen er indstillet på at skaffe flere bevillinger til disse </P>  \r\n\r\n<P>formål allerede fra 1988 som en del af den samlede bevilling til </P>  \r\n\r\n<P>det handicapprogram, som er under udarbejdelse.&#171; Jf. </P>  \r\n\r\n<P>Folketingstidende 1986-87, forhandlingerne sp. 9528. </P>  \r\n\r\n<P>Udvalget har endvidere mærket sig, at der i beretningen over en </P>  \r\n\r\n<P>prioriteret handlingsplan for den fremtidige handicappolitik, </P>  \r\n\r\n<P>afgivet den 27. maj 1987 af Folketingets socialudvalg, er anført, </P>  \r\n\r\n<P>at der i socialudvalget bl.a. var enighed om, at der skal oprettes </P>  \r\n\r\n<P>et center for produktion og distribution af tidsskrifter til blinde </P>  \r\n\r\n<P>og svagtseende med virkning fra 1. januar 1988. Ministeren for </P>  \r\n\r\n<P>kulturelle anliggender har i den forbindelse oplyst, at en </P>  \r\n\r\n<P>gennemførelse af forslaget vil koste 1,8 mill. kr. i 1988 og 1 </P>  \r\n\r\n<P>mill. kr. i de følgende år. </P>  \r\n\r\n<P>Folketingets kulturudvalg har taget ovennævnte til efterretning og </P>  \r\n\r\n<P>vil nøje følge udviklingen på området. </P>  \r\n\r\n<P>Et mindretal (Socialdemokratiets og Socialistisk Folkepartis </P>  \r\n\r\n<P>medlemmer af udvalget) ønsker derudover at udtale følgende: </P>  \r\n\r\n<P>I adskillige år har blindes, svagtseendes og læsehandicappedes </P>  \r\n\r\n<P>muligheder for at få del i den verden af viden, som tidsskrifter </P>  \r\n\r\n<P>udgør, været enormt begrænsede. </P>  \r\n\r\n<P>Statens Bibliotek og Trykkeri for Blinde udgiver, så vidt det er </P>  \r\n\r\n<P>oplyst, 21 tidsskrifter, herunder også blade på bånd. KLO har </P>  \r\n\r\n<P>derudover på frivillig basis taget initiativ til et forsøg med </P>  \r\n\r\n<P>fremstilling af en række tidsskrifter og pjecer på bånd. </P>  \r\n\r\n<P>Interessen er så afgjort til stede hos målgrupperne, og </P>  \r\n\r\n<P>forsøgsordningen har klart afdækket et behov. Mindretallet finder, </P>  \r\n\r\n<P>at tiden er inde til, at opgaven gøres permanent og finansieres af </P>  \r\n\r\n<P>statsmidler. Mindretallet ønsker de bedst tænkelige </P>  \r\n\r\n<P>startbetingelser for tidsskriftcenteret uanset placeringen og går </P>  \r\n\r\n<P>ud fra, at kulturudvalget orienteres, inden endelig placering </P>  \r\n\r\n<P>finder sted. </P>  \r\n\r\n<P>Den kendsgerning, at virksomheden kan centreres om periodica, </P>  \r\n\r\n<P>medfører, så vidt mindretallet skønner, enkle og regelrette </P>  \r\n\r\n<P>arbejdsprocesser, som burde muliggøre en rationel og økonomisk </P>  \r\n\r\n<P>produktion. Enhver tilknytning til en allerede eksisterende </P>  \r\n\r\n<P>institution må efter udvalgets mening under ingen omstændigheder </P>  \r\n\r\n<P>ske på bekostning af institutionens anden produktion, f.eks. af </P>  \r\n\r\n<P>lydbøger. </P>  \r\n\r\n<P>Mindretallet ønsker derfor at præcisere, at det samlede udbud af </P>  \r\n\r\n<P>tidsskrifter fra 1. januar 1988 ikke må mindskes, men tværtimod </P>  \r\n\r\n<P>bør forøges, og at tilbuddet skal være så bredt som muligt. </P>  \r\n\r\n<P>Mindretallet understreger, at udlån af tidsskrifter skal være gratis, </P>  \r\n\r\n<P>hvad enten det sker gennem Statens Bibliotek for Blinde, </P>  \r\n\r\n<P>folkebibliotekerne eller andre, bibliotekslignende institutioner. </P>  \r\n\r\n<P>Derudover bør der naturligvis være mulighed for at tegne abonnement </P>  \r\n\r\n<P>på disse som på alle andre tidsskrifter. </P>  \r\n\r\n<P>P.u.v. </P>  \r\n\r\n<P>INGERLISE KOEFOED, </P>  \r\n\r\n<P>formand </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861SR00144"
        },
        {
            "displayName": "Entydig dokumentidentifikation",
            "displayValue": "CL005121"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Selvstændig beretning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "144"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}