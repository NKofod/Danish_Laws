{
    "id": 50428,
    "title": "Bestemmelser om periodisk flyvetræning i luftfartsforetagender, der udfører rute-, charter- eller taxaflyvning med flyvemaskiner ",
    "documentTypeId": "60",
    "isSagsforlobPeriodValid": false,
    "shortName": "BEK nr 17005 af 01/02/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om periodisk flyvetræning i  \r\n\r\n luftfartsforetagender, der udfører rute-, charter- eller taxaflyvning med  \r\n\r\n flyvemaskiner </H1>  \r\n\r\n<P></P>  \r\n\r\n<P>I medfør af kapitel 4 samt § 149, stk. 10 og stk. 13, i lov om luftfart,  \r\n\r\n jf. lovbekendtgørelse nr. 408 af 11. september 1985, fastsætter Statens  \r\n\r\n Luftfartsvæsen herved efter bemyndigelse fra Trafikministeriet, jf.  \r\n\r\n bekendtgørelse nr. 171 af 28. april 1985 om driftsforskrifter for luftfart  \r\n\r\n med danske luftfartøjer, følgende: </P>  \r\n\r\n<P CLASS=PUNKT> <B>1.</B> Referencedokumenter </P>  \r\n\r\n<P>1.1 BL 6-45, Instruktørbevis, praktisk uddannelse, seneste udgave, for  \r\n\r\n tiden 1. udgave af 1. april 1976. </P>  \r\n\r\n<P>1.2 BL 6-56, Periodisk flyvetræning, trafikflyvercertifikat af III klasse,  \r\n\r\n flyvemaskine, PFT/B- certifikat, seneste udgave, for tiden 1. udgave 1. juli  \r\n\r\n 1975. </P>  \r\n\r\n<P>1.3 BL 6-58, Periodisk flyvetræning, instrumentbevis, flyvemaskine,  \r\n\r\n PFT/instrumentbevis, seneste udgave, for tiden 2. udgave af 1. februar 1987.  \r\n\r\n</P>  \r\n\r\n<P CLASS=PUNKT> <B>2.</B> Definition </P>  \r\n\r\n<P>Periodisk flyvetræning (Periodical Flight Training - PFT) Flyvetræning og  \r\n\r\n afprøvning, omfattende praktik og teori, der med faste mellemrum skal  \r\n\r\n gennemgås for at sikre, at en certifikatindehaver opfylder de fastsatte  \r\n\r\n duelighedskrav til udøvelse af certifikatets rettigheder. </P>  \r\n\r\n<P CLASS=PUNKT> <B>3.</B> Gyldighedsområde </P>  \r\n\r\n<P>Denne BL fastsætter bestemmelser for aflæggelse af periodisk flyvetræning  \r\n\r\n (PFT) i danske luftfartsforetagender, der har tilladelse til at udføre rute-,  \r\n\r\n charter- eller taxaflyvning med flyvemaskiner. </P>  \r\n\r\n<P CLASS=PUNKT> <B>4.</B> Generelt </P>  \r\n\r\n<P>4.1 Et luftfartsforetagende skal for hver af dets luftfartøjstyper, jf.  \r\n\r\n dog pkt. 7.1.3 og pkt. 7.1.4, udarbejde et PFT-program i overensstemmelse med  \r\n\r\n bestemmelserne i denne BL. Programmet skal udarbejdes under hensyntagen til  \r\n\r\n den pågældende luftfartøjstypes præstationsdata samt til  \r\n\r\n flyvebesætningsmedlemmernes arbejdsområde. </P>  \r\n\r\n<P>4.2 Et PFT skal omfatte en teoretisk og en praktisk del. </P>  \r\n\r\n<P>4.3 Statens Luftfartsvæsen kan tillade eller bestemme, at et PFT eller  \r\n\r\n dele deraf aflægges på en simulator, der er godkendt af Statens  \r\n\r\n Luftfartsvæsen. </P>  \r\n\r\n<P>4.4 Et PFT/praktik skal aflægges over for en checkpilot. </P>  \r\n\r\n<P>4.5 Luftfartsforetagendet skal sikre, at de checkpiloter, der anvendes af  \r\n\r\n foretagendet, opfylder kravene til checkpiloter som angivet i pkt. 6.2 og  \r\n\r\n pkt. 7.2. </P>  \r\n\r\n<P>4.6 For hvert PFT/teori/praktik, herunder for træning i nødprocedurer, jf.  \r\n\r\n pkt. 7.1.4.1, skal luftfartsforetagendet udfærdige en rapport, der skal  \r\n\r\n opbevares i 24 måneder af foretagendet. </P>  \r\n\r\n<P>4.7 Et PFT er gyldigt i 6 måneder. Ved anvendelse af et fortløbende  \r\n\r\n program kan et PFT, der er afholdt i kalendermåneden før forfaldsmåneden, og  \r\n\r\n skal et PFT, der er afholdt i kalendermåneden efter forfaldsmåneden,  \r\n\r\n betragtes som afholdt i forfaldsmåneden. </P>  \r\n\r\n<P>4.7.1 I et luftfartsforetagende, hvor piloter kun flyver en  \r\n\r\n luftfartøjstype, kan PFT i forbindelse med omskoling og overgang til en ny  \r\n\r\n luftfartøjstype forlænges med 28 dage. </P>  \r\n\r\n<P>4.8 For at udøve aktiv flyvetjeneste i luftfartsforetagendet skal et  \r\n\r\n flyvebesætningsmedlem have et gyldigt PFT, aflagt i henhold til foretagendets  \r\n\r\n driftshåndbog. </P>  \r\n\r\n<P>4.8.1 Luftfartsforetagendet skal sikre, at de flyvebesætningsmedlemmer,  \r\n\r\n der anvendes af foretagendet i aktiv flyvetjeneste, opfylder kravene i pkt.  \r\n\r\n 4.8. </P>  \r\n\r\n<P>4.9 Et PFT, der er aflagt på en flermotoret flyvemaskine, har tillige  \r\n\r\n gyldighed som PFT aflagt på en enmotoret flyvemaskine. </P>  \r\n\r\n<P>4.10 Et PFT, der er aflagt som luftfartøjschef, har tillige gyldighed som  \r\n\r\n PFT aflagt som andenpilot. </P>  \r\n\r\n<P CLASS=PUNKT> <B>5.</B> PFT/teori </P>  \r\n\r\n<P>5.1 Et PFT/teori skal bestå af en skriftlig prøve, der omfatter emner i  \r\n\r\n følgende håndbøger: </P>  \r\n\r\n<UL CLASS=PLAIN-LIST>  \r\n\r\n<LI>a) Luftfartsforetagendets driftshåndbog samt dertil hørende håndbøger.  \r\n\r\n</LI>  \r\n\r\n<LI>b) Aeroplane Flight Manual (AFM) / Owners Manual (OM). </LI>  \r\n\r\n<LI>c) Den rutehåndbog (RM), der anvendes af luftfartsforetagendet. </LI>  \r\n\r\n</UL>  \r\n\r\n<P>5.2 I et luftfartsforetagende, der har oprettet en skoleorganisation, der  \r\n\r\n er godkendt af Statens Luftfartsvæsen, til uddannelse af personale i det  \r\n\r\n pågældende luftfartsforetagende, kan den skriftlige prøve, der er omtalt i  \r\n\r\n pkt. 5.1, erstattes af en mundtlig prøve. </P>  \r\n\r\n<P CLASS=PUNKT> <B>6.</B> Flyvemaskiner med en maksimalt tilladt atartmasse  \r\n\r\n (MTOM) på over 5.700 kg </P>  \r\n\r\n<P>6.1 PFT/praktik </P>  \r\n\r\n<P>6.1.1 Et PFT/praktik skal gennemgås i henhold til et træningsprogram, der  \r\n\r\n er godkendt af Statens Luftfartsvæsen. Træning i systemfejl kan fordeles på  \r\n\r\n indtil 4 efter hinanden afviklede PFT'er. </P>  \r\n\r\n<P>6.1.2 Et PFT skal omfatte nødprocedurer i forbindelse med inkapaciterede  \r\n\r\n flyvebesætningsmedlemmer. </P>  \r\n\r\n<P>6.2 Checkpiloter </P>  \r\n\r\n<P>6.2.1 Luftfartsforetagender med godkendt skoleorganisation </P>  \r\n\r\n<P>6.2.1.1 I luftfartsforetagender, der har oprettet en skoleorganisation,  \r\n\r\n der er godkendt af Statens Luftfartsvæsen til uddannelse af  \r\n\r\n flyvebesætningsmedlemmer i det pågældende luftfartsforetagende, kan  \r\n\r\n instruktører anvendes som checkpiloter. </P>  \r\n\r\n<P>6.2.1.2 For at fungere som checkpilot, skal vedkommende inden for de  \r\n\r\n sidste 12 måneder have fløjet mindst 10 timer som luftfartøjschef på den  \r\n\r\n pågældende luftfartøjstype eller på en simulator, godkendt af Statens  \r\n\r\n Luftfartsvæsen. </P>  \r\n\r\n<P>6.2.2 Luftfartsforetagender uden godkendt skoleorganisation </P>  \r\n\r\n<P>6.2.2.1 For at fungere som checkpilot skal vedkommende opfylde følgende  \r\n\r\n krav: </P>  \r\n\r\n<UL CLASS=PLAIN-LIST>  \r\n\r\n<LI>a) Vedkommende skal have erhvervet en flyvetid på mindst 5000 timer  \r\n\r\n indeholdende en IFR-flyvetid på mindst 2000 timer. Mindst 500 timer af den  \r\n\r\n nævnte flyvetid skal være erhvervet som luftfartøjschef på flermotoret  \r\n\r\n flyvemaskine med en MTOM på over 5.700 kg. </LI>  \r\n\r\n<LI>b) Vedkommende skal endvidere inden for de sidste 12 måneder have fløjet  \r\n\r\n mindst 10 timer som luftfartøjschef på den pågældende luftfartøjstype eller  \r\n\r\n på en simulator, godkendt af Statens Luftfartsvæsen. </LI>  \r\n\r\n</UL>  \r\n\r\n<P>6.2.2.2 Checkpiloternes navne skal fremgå af luftfartsforetagendets  \r\n\r\n driftshåndbog. </P>  \r\n\r\n<P CLASS=PUNKT> <B>7.</B> Flyvemaskiner med en maksimalt tilladt startmasse  \r\n\r\n (MTOM) på 5.700 kg eller derunder </P>  \r\n\r\n<P>7.1 PFT/praktik </P>  \r\n\r\n<P>7.1.1 PFT/praktik gældende for IFR-flyvning skal omfatte de manøvrer og  \r\n\r\n procedurer, der er nævnt i BL 6-58. Træning i systemfejl kan fordeles på  \r\n\r\n indtil 2 efter hinanden afviklede PFT'er. </P>  \r\n\r\n<P>7.1.2 PFT/praktik gældende for VFR-flyvning skal omfatte de manøvrer og  \r\n\r\n procedurer, der er nævnt i BL 6-56. Træning i systemfejl kan fordeles på  \r\n\r\n indtil 2 efter hinanden afviklede PFT'er. </P>  \r\n\r\n<P>7.1.3 For flyvemaskiner med turbinemotorer vil Statens Luftfartsvæsen  \r\n\r\n kunne tillade, at PFT/praktik kun aflægges på en type, når 2 eller flere  \r\n\r\n luftfartøjstyper er omtrent identiske. </P>  \r\n\r\n<P>7.1.4 PFT/praktik gældende for flyvemaskiner med stempelmotorer kan  \r\n\r\n aflægges på den mest komplicerede type inden for den pågældende klasse og  \r\n\r\n derved omfatte samtlige luftfartsforetagendets flyvemaskiner med  \r\n\r\n stempelmotorer. Det skal i driftshåndbogen angives, hvilken type der anses  \r\n\r\n for den mest komplicerede, og hvilke andre typer den dækker. </P>  \r\n\r\n<P>7.1.4.1 Træning i nødprocedurer skal dog foregå på hver enkelt type.  \r\n\r\n Træningen skal foregå i flyvemaskinen under flyvning eller på jorden. </P>  \r\n\r\n<P>7.1.5 Et luftfartsforetagende kan godkende PFT/ praktik aflagt i et andet  \r\n\r\n dansk luftfartsforetagende, når det er aflagt på </P>  \r\n\r\n<UL CLASS=PLAIN-LIST>  \r\n\r\n<LI>a) en flyvemaskine, der er certificeret til maksimalt 9 passagerer  \r\n\r\n eksklusiv pilotsæder, og som </LI>  \r\n\r\n<LI>b) enten er udstyret med stempelmotorer, eller </LI>  \r\n\r\n<LI>c) er udstyret med turbopropeller, men uden trykkabine. </LI>  \r\n\r\n</UL>  \r\n\r\n<P>7.1.5.1 PFT-rapporten eller kopi af denne skal opbevares i begge  \r\n\r\n luftfartsforetagender. </P>  \r\n\r\n<P>7.1.6 For flyvemaskiner, hvor minimumsbesætningen består af mere end en  \r\n\r\n pilot, skal der i træning i nødprocedurerne indgå inkapacitet hos et af  \r\n\r\n flyvebesætningsmedlemmerne. </P>  \r\n\r\n<P>7.2 Checkpiloter </P>  \r\n\r\n<P>7.2.1 Enmotoret flyvemaskine </P>  \r\n\r\n<P>For at fungere som checkpilot skal vedkommende enten </P>  \r\n\r\n<UL CLASS=PLAIN-LIST>  \r\n\r\n<LI>a) være indehaver af et instruktørbevis, PFT/trafikflyvercertifikat af  \r\n\r\n III klasse, der gælder for enmotoret flyvemaskine, eller </LI>  \r\n\r\n<LI>b) 1) have erhvervet en flyvetid på mindst 1000 timer, indeholdende en  \r\n\r\n flyvetid på mindst 100 timer IFR som luftfartøjschef og mindst 200 timer som  \r\n\r\n luftfartøjschef i rute-, charter- eller taxaflyvning, samt </LI>  \r\n\r\n<LI>2) på en flyveskole, der af Statens Luftfartsvæsen er godkendt hertil,  \r\n\r\n have gennemgået en uddannelse, der efter chefinstruktørens vurdering  \r\n\r\n kvalificerer den pågældende til at forestå PFT, jf. BL 6-56, på enmotoret  \r\n\r\n flyvemaskine af den pågældende klasse. Uddannelsen skal afsluttes med en  \r\n\r\n prøve aflagt over for den pågældende flyveskoles chefinstruktør.  \r\n\r\n Dokumentation for uddannelsen skal fremsendes til Statens Luftfartsvæsen.  \r\n\r\n</LI>  \r\n\r\n</UL>  \r\n\r\n<P>7.2.1.1 Halvdelen af den flyvetid, der er anført under pkt. 7.2.1 b), skal  \r\n\r\n være erhvervet på flyvemaskine. </P>  \r\n\r\n<P>7.2.2 Flermotoret flyvemaskine </P>  \r\n\r\n<P>For at fungere som checkpilot skal vedkommende enten </P>  \r\n\r\n<UL CLASS=PLAIN-LIST>  \r\n\r\n<LI>a) være indehaver af instruktørbevis/instrumentbevis, der gælder for  \r\n\r\n flermotoret flyvemaskine, eller </LI>  \r\n\r\n<LI>b) 1) have erhvervet en flyvetid på mindst 1000 timer, indeholdende en  \r\n\r\n flyvetid på mindst 500 timer IFR som luftfartøjschef og mindst 200 timer som  \r\n\r\n luftfartøjschef i rute-, charter- eller taxaflyvning, samt </LI>  \r\n\r\n<LI>2) på en flyveskole, der af Statens Luftfartsvæsen er godkendt hertil,  \r\n\r\n have gennemgået den uddannelse for instruktørbevis/flermotoret grund- og  \r\n\r\n typeuddannelse/flyvemaskine, der er nævnt i BL 6-45, og herunder have fløjet  \r\n\r\n mindst 5 timer under dobbeltstyring. Uddannelsen skal afsluttes med en prøve  \r\n\r\n aflagt over for den pågældende flyveskoles chefinstruktør. Dokumentation for  \r\n\r\n uddannelsen skal fremsendes til luftfartsvæsenet. Statens Luftfartsvæsen kan  \r\n\r\n kræve en prøve aflagt over for luftfartsvæsenet. </LI>  \r\n\r\n</UL>  \r\n\r\n<P>7.2.2.1 Halvdelen af den flyvetid på 1000 timer, der er anført i pkt.  \r\n\r\n 7.2.2 b) 1), skal være erhvervet på flyvemaskine, og halvdelen af den  \r\n\r\n flyvetid, der er anført i samme pkt. på 500 timer, henholdsvis 200 timer,  \r\n\r\n skal være erhvervet på flermotoret flyvemaskine. </P>  \r\n\r\n<P>7.2.3 Flyvemaskiner med stempelmotorer </P>  \r\n\r\n<P>For at fungere som checkpilot skal vedkommende ud over kravene i pkt.  \r\n\r\n 7.2.1 og pkt. 7.2.2 </P>  \r\n\r\n<UL CLASS=PLAIN-LIST>  \r\n\r\n<LI>a) have fløjet mindst 10 timer som luftfartøjschef på den pågældende  \r\n\r\n luftfartøjstype, samt </LI>  \r\n\r\n<LI>b) have fløjet mindst 10 timer som luftfartøjschef på en flyvemaskine af  \r\n\r\n den pågældende klasse. Denne flyvetid skal være opnået inden for de sidste 12  \r\n\r\n måneder. </LI>  \r\n\r\n</UL>  \r\n\r\n<P>7.2.4 Flyvemaskiner med turbinemotorer </P>  \r\n\r\n<P>For at fungere som checkpilot skal vedkommende ud over kravene i pkt.  \r\n\r\n 7.2.1 og 7.2.2 inden for de sidste 12 måneder have fløjet mindst 10 timer som  \r\n\r\n luftfartøjschef på den pågældende luftfartøjstype. </P>  \r\n\r\n<P>7.2.5 Checkpiloternes navne skal fremgå af luftfartsforetagendets  \r\n\r\n driftshåndbog. </P>  \r\n\r\n<P CLASS=PUNKT> <B>8.</B> Dispensation </P>  \r\n\r\n<P>Statens Luftfartsvæsen kan i særlige tilfælde dispensere fra  \r\n\r\n bestemmelserne i denne BL. </P>  \r\n\r\n<P CLASS=PUNKT> <B>9.</B> Klageadgang </P>  \r\n\r\n<P>Afgørelser truffet af Statens Luftfartsvæsen efter bestemmelserne i denne  \r\n\r\n BL kan påklages til Trafikministeriet. </P>  \r\n\r\n<P CLASS=PUNKT> <B>10.</B> Straf </P>  \r\n\r\n<P>10.1 Overtrædelse af bestemmelserne i pkt. 4.1, 4.5, 4.8, 6.2 og 7.2 denne  \r\n\r\n BL straffes i medfør af luftfartslovens § 149, stk. 10, med bøde eller hæfte.  \r\n\r\n</P>  \r\n\r\n<P>10.2 Er overtrædelsen begået af et aktieselskab, andelsselskab eller  \r\n\r\n lignende, kan der pålægges selskabet som sådant bødeansvar i medfør af  \r\n\r\n luftfartslovens § 149, stk. 13. </P>  \r\n\r\n<P CLASS=PUNKT> <B>11.</B> Ikrafttræden </P>  \r\n\r\n<P>11.1 Denne BL træder i kraft den 1. april 1988. </P>  \r\n\r\n<P>11.2 Samtidig ophæves BL 5-31, 1. udgave af 1. september 1984. Statens  \r\n\r\n Luftfartsvæsen, den 1. februar 1988 </P>  \r\n\r\n<P>V. K. H. Eggers </P>  \r\n\r\n<P>/ Chr. Mørup </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "B19881700505"
        },
        {
            "displayName": "Entydig dokumentidentifikation",
            "displayValue": "CM009250"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "21/01/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "17005"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "01/02/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Luftfartsvæsen, jf BEK nr 171 af 28/04/1985"
        },
        {
            "displayName": "Ressortministeriets journalnummer",
            "displayValue": "14-4/5-31"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}