{
    "id": 116766,
    "title": "Nedsatte dagpenge, ukontrollabel arbejdstid, konsulent, enkeltstående projekt",
    "documentTypeId": "240",
    "isSagsforlobPeriodValid": true,
    "shortName": "KEN nr 10519 af 11/01/2007",
    "documentHtml": "<div class=\"bjelke\">Den fulde tekst</div><p class=\"Titel2\">Nedsatte dagpenge, ukontrollabel arbejdstid, konsulent, enkeltstående projekt</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet blev ansat til færdiggørelse af et enkeltstående projekt. Opgaven strakte sig over 7 dage i august og september 2006. Arbejdstider var efter eget valg og timelønnen var på 1000 kr.</div>\r\n        </p>\r\n        <p class=\"Tekst2\">\r\n          <div>Medlemmet havde oplyst, at arbejdet foregik på arbejdsgiverens adresse. Firmaets bygninger var forsynet med et alarmsystem, der krævede speciel nøgle og kode.</div>\r\n        </p>\r\n        <p class=\"Tekst2\">\r\n          <div>Da medlemmet ikke var fuldtidsansat var han ikke berettiget til selv at have en alarmnøgle, kode, samt nøgle til bygningen. Det var derfor nødvendigt, at der var andre til stede, når han skulle udføre sit arbejde. Arbejdsgiveren benyttede sig endvidere af et elektronisk tidsregistreringsystem.</div>\r\n        </p>\r\n        <p class=\"Tekst2\">\r\n          <div>Arbejdsdirektoratet fandt, at medlemmets arbejdstid måtte anses for ukontrollabel.</div>\r\n        </p>\r\n        <p class=\"Tekst2\">\r\n          <div>Arbejdsgiveren havde i forbindelse med sagens behandling i ankenævnet fremsendt attesterede udskrifter fra det elektroniske tidsregistreringssystem (Month Report). Det var disse månedsrapporter, som lå til grund for lønudbetalingen.</div>\r\n        </p>\r\n        <p class=\"Tekst2\">\r\n          <div>Endvidere oplyste arbejdsgiveren, at projektlederen havde været til stede på alle de tidspunkter, hvor medlemmet havde arbejdet for arbejdsgiveren.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at arbejdstiden måtte anses for kontrollabel, da arbejdstiden kunne kontrolleres ved arbejdsgiverens registreringer.</div>\r\n        </p>\r\n        <p class=\"Tekst2\">\r\n          <div>Ankenævnet lagde vægt på, at arbejdet blev udført på arbejdsgiverens adresse.</div>\r\n        </p>\r\n        <p class=\"Tekst2\">\r\n          <div>Ankenævnet lagde endvidere vægt på, at medlemmet efter arbejdsgiverens oplysninger checkede ind og ud elektronisk, ligesom firmaets øvrige personale.</div>\r\n        </p>\r\n        <p class=\"Tekst2\">\r\n          <div>Arbejdsgiveren udbetalte herefter den aftalte timeløn ud fra oplysningerne i Month Report, som var baseret på elektronisk registrerede check ind og ud tider.</div>\r\n        </p>\r\n        <p class=\"Tekst2\">\r\n          <div>Endelig lagde ankenævnet vægt på, at medlemmet arbejdede med nogle projekter og at projektlederen var til stede, når han udførte sit arbejde for arbejdsgiveren.</div>\r\n        </p>\r\n        <p class=\"Tekst2\">\r\n          <div>Ankenævnet ændrede således direktoratets afgørelse.</div>\r\n        </p>\r\n      </div>\r\n      <p class=\"Tekst\">Ankenævnet har behandlet Deres klage på møde den .</p>\r\n      <p class=\"Tekst\">Nævnet traf denne</p>\r\n      <p class=\"Tekst\">A F G Ø R E L S E</p>\r\n      <p class=\"Tekst\">Deres arbejdstid for xx i ugerne 31, 32, 38 og 39 i 2006 skal anses for kontrollabel.</p>\r\n      <p class=\"Tekst\">Ankenævnet ændrer således Arbejdsdirektoratets afgørelse af den 13. marts 2007.</p>\r\n      <p class=\"Tekst\">B E G R U N D E L S E</p>\r\n      <p class=\"Tekst\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\">–</span> De i ugerne 31, 32, 38 og 39 i 2006 arbejdede for xx,</p>\r\n        <p class=\"Liste1\"><span class=\"Liste1Nr\">–</span> der ikke var udarbejdet en ansættelsesaftale,</p>\r\n        <p class=\"Liste1\"><span class=\"Liste1Nr\">–</span> xx den 17. oktober 2006 oplyste, at De havde været ansat til udførelse/færdiggørelse af et enkeltstående projekt. De havde været ansat uden opsigelsesvarsel og med arbejdstider efter eget valg. Opgaven havde strakt sig over 7 dage: den 3., 4., 7. og 8. august 2006, samt 20., 25. og 26. september 2006,</p>\r\n        <p class=\"Liste1\"><span class=\"Liste1Nr\">–</span> De på dagpengekort for ugerne 38-42 oplyste, at De havde arbejdet for xx i 7 timer den 20. september 2006, 7,5 timer den 25. september 2006 og 8,0 timer den 26. september 2006, i alt 22,5 timer,</p>\r\n        <p class=\"Liste1\"><span class=\"Liste1Nr\">–</span> De ifølge lønseddel for arbejde i august og september 2006 fik løn for henholdsvis 22, 5 og 29 timer,</p>\r\n        <p class=\"Liste1\"><span class=\"Liste1Nr\">–</span> ifølge ”Month Report” arbejdede De i ovennævnte uger henholdsvis 22,5 og 29 timer, De og xx har den 8. maj 2007 oplyst, at De havde arbejdet på adressen xxx, i ugerne 31 og 32. Arbejdet i ugerne 38 og 39 blev udført på arbejdsgiverens adresse xxx. Der var begge steder alarmsystem, der nødvendiggjorde, at arbejdet blev udført under tilstedeværelse af en xx medarbejder. Arbejdet blev udført under supervision og vejledning af en projektleder,</p>\r\n        <p class=\"Liste1\"><span class=\"Liste1Nr\">–</span> De ved arbejdet både i august og september checkede ind og ud elektronisk ligesom firmaets øvrige personale,</p>\r\n        <p class=\"Liste1\"><span class=\"Liste1Nr\">–</span> xx den 12. november 2007 har oplyst, at firmaets bygninger er forsynet med et alarmsystem, der kræver speciel alarmnøgle og kode. Da De ikke var fuldtidsansat var De ikke berettiget til selv at have en alarmnøgle, kode samt nøgle til bygningen,</p>\r\n        <p class=\"Liste1\"><span class=\"Liste1Nr\">–</span> det havde været nødvendigt, at der var andre tilstede, når De skulle udføre Deres arbejde,</p>\r\n        <p class=\"Liste1\"><span class=\"Liste1Nr\">–</span> arbejdsgiveren benytter sig af et elektronisk tidsregistreringssystem, som De benyttede til at checke ud og ind. Arbejdsgiveren vedlagde attesterede kopier af udskrifter fra dette elektroniske tidsregistreringssystem for både august og september. Det var disse månedsrapporter, som lå til grund for lønudbetalingen,</p>\r\n        <p class=\"Liste1\"><span class=\"Liste1Nr\">–</span> arbejdsgiveren den 3. januar 2008 har oplyst, at projektlederen havde været til stede på alle de tidspunkter, hvor De havde arbejdet for arbejdsgiveren,</p>\r\n        <p class=\"Liste1\"><span class=\"Liste1Nr\">–</span> arbejdsgiveren endvidere oplyste, at De checkede elektronisk ud og ind på begge arbejdssteder.</p>\r\n      </p>\r\n      <p class=\"Tekst\">Arbejdsgiveren oplyste ligeledes telefonisk over for Ankenævnet, at når De tidligere havde givet udtryk for, at De havde afleveret start -og sluttidspunkter, som efterfølgende blev indført i tidsregistreringssystemt, så måtte dette bero på, at De var blevet bedt om at afrapportere tid anvendt på de enkelte projekter.</p>\r\n      <p class=\"Tekst\">Ankenævnet finder, at arbejdstiden skal anses som kontrollabel, da arbejdstiden kunne kontrolleres ved arbejdsgiverens registrering.</p>\r\n      <p class=\"Tekst\">Ankenævnet har lagt vægt på, at arbejdet blev udført på arbejdsiverens adresse.</p>\r\n      <p class=\"Tekst\">Ankenævnet har endvidere lagt vægt på, at De efter arbejdsgiverens oplysninger checkede ind og ud elektronisk, ligesom firmaets øvrige personale. Arbejdsgiveren udbetalte herefter den aftalte timeløn ud fra oplysningerne i Month Report, som var baseret på elektronisk registrerede check ind og ud tider.</p>\r\n      <p class=\"Tekst\">Endelig har ankenævnet lagt vægt på, at De arbejdede med nogle projekter og at projektlederen var til stede, når De udførte Deres arbejde for arbejdsgiveren.</p>\r\n      <p class=\"Tekst\">Ankenævnet ændrer således Arbejdsdirektoratets afgørelse.</p>\r\n      <p class=\"Tekst\">R E G L E R</p>\r\n      <p>\r\n        <p class=\"Liste1\"><span class=\"Liste1Nr\">–</span> § 59, stk. 3 i lov om arbejdsløshedsforsikring m.v., jf. lovbekendtgørelse nr. 874 af 11. september 2005,</p>\r\n        <p class=\"Liste1\"><span class=\"Liste1Nr\">–</span> §§ 3 og 4 i Arbejdsdirektoratets bekendtgørelse nr. 966 af 8. november 2001 om supplerende dagpenge.</p>\r\n      </p>\r\n      <p class=\"Tekst\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"Tekst\">På ankenævnets vegne</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\">Kopi til:</p>\r\n      <p class=\"Tekst\">Arbejdsdirektoratet.</p>\r\n      <p class=\"Tekst\">xxx</p>\r\n      <p class=\"Tekst\"><span class=\"BoldUnderline\">Regler</span></p>\r\n      <p class=\"Tekst\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 874 af 11. september 2005</span></p>\r\n      <p class=\"Tekst\"><span class=\"Bold\">§ 59.</span> Når et ledigt medlem, som er arbejdssøgende til arbejde i fuld, sædvanlig arbejdstid, opnår arbejde af kortere varighed, nedsættes dagpengene. Nedsættelsen sker efter forholdet mellem medlemmets arbejdstid i vedkommende uge og normal overenskomstmæssig arbejdstid på det danske arbejdsmarked. Inden for områder, hvor nedsættelse ikke kan foretages på grundlag af arbejdstiden, sker nedsættelsen under hensyn til arbejdslønnen.</p>\r\n      <p class=\"Tekst\"><span class=\"Italic\">Stk. 2.</span> Har et medlem haft beskæftigelse af større omfang end svarende til normal overenskomstmæssig arbejdstid på det danske arbejdsmarked, overføres alle overskydende timer fra de forudgående 12 uger, dog 3 måneder for månedslønnede, før ledighedens indtræden. Dog bortfalder overskydende timer, der ikke er opbrugt inden for 5 uger fra opgørelsestidspunktet.</p>\r\n      <p class=\"Tekst\"><span class=\"Italic\">Stk. 3.</span> Hvis et medlems arbejdstid ikke eller kun vanskeligt kan kontrolleres, skal indtægten fra arbejdet ved opgørelsen af overskydende timer, jf. stk. 2, omregnes til timer med den til enhver tid gældende omregningssats.</p>\r\n      <p class=\"Tekst\"><span class=\"Italic\">Stk. 4.</span> Særregler om nedsættelse af dagpenge kan fastsættes for arbejdsområder, hvor forholdene muliggør, at et ledigt medlem opnår særlig høj arbejdsløn i en begrænset arbejdstid.</p>\r\n      <p class=\"Tekst\"><span class=\"Italic\">Stk. 5.</span> Direktøren for Arbejdsdirektoratet fastsætter nærmere regler efter forhandling med Beskæftigelsesrådet. Der kan herunder fastsættes regler om, at overskydende timer, jf. stk. 2, i særlige tilfælde opgøres i forhold til et andet timetal end den normale overenskomstmæssige arbejdstid på det danske arbejdsmarked.</p>\r\n      <p class=\"Tekst\"><span class=\"Italic\">Stk. 6.</span> Direktøren for Arbejdsdirektoratet kan efter forhandling med Beskæftigelsesrådet fastsætte regler om, at visse former for beskæftigelse, der udføres som en del af det civile beredskab, og som ikke er et led i medlemmets hovedbeskæftigelse, ikke medregnes ved opgørelsen af overskydende timer efter stk. 2.</p>\r\n      <p class=\"Tekst\"><span class=\"Bold\">Arbejdsdirektoratets bekendtgørelse nr. 966 af 8. november 2001 om supplerende dagpenge</span></p>\r\n      <p class=\"Tekst\"><span class=\"Italic\">Kontrollabel arbejdstid</span></p>\r\n      <p class=\"Tekst\"><span class=\"Bold\">§ 3.</span> Et medlems arbejdstid anses som kontrollabel, hvis arbejdstiden kan kontrolleres ved arbejdsgiverens registreringer.</p>\r\n      <p class=\"Tekst\"><span class=\"Italic\">Stk. 2.</span> Et medlems arbejdstid anses også som kontrollabel, hvis et medlem er fast lønnet, og arbejdstiden eller en norm om arbejdstid er fastsat i en kollektiv overenskomst, som gælder for medlemmet og arbejdsgiveren.</p>\r\n      <p class=\"Tekst\"><span class=\"Italic\">Stk. 3.</span> Et medlems arbejdstid anses også som kontrollabel, hvis medlemmet er fast lønnet, og den skriftlige individuelle aftale om ansættelse henviser til en kollektiv overenskomst for et tilsvarende fagligt område, hvori arbejdstiden eller en norm om arbejdstid er fastsat.</p>\r\n      <p class=\"Tekst\"><span class=\"Italic\">Stk. 4.</span> Hvis et medlems arbejdstid ikke kan anses som kontrollabel efter stk. 1-3, kan arbejdstiden dog anses for kontrollabel på grundlag af en skriftlig individuel aftale om ansættelse, hvis medlemmet er fast lønnet, og arbejdstiden eller en norm om arbejdstid er fastsat i aftalen. Desuden skal mindst 2 af følgende 6 kriterier være opfyldt:</p>\r\n      <p>\r\n        <p class=\"Liste1\"><span class=\"Liste1Nr\">1)</span> Virksomheden har procedurer for registrering af arbejdstiden, og hvordan arbejdet skal udføres.</p>\r\n        <p class=\"Liste1\"><span class=\"Liste1Nr\">2)</span> Aftalen indeholder regler om overarbejde og betaling herfor.</p>\r\n        <p class=\"Liste1\"><span class=\"Liste1Nr\">3)</span> Der er faste tidsrum, hvor medlemmet skal være til disposition for arbejdsgiveren.</p>\r\n        <p class=\"Liste1\"><span class=\"Liste1Nr\">4)</span> Størrelsen af medlemmets løn er konstant over en periode.</p>\r\n        <p class=\"Liste1\"><span class=\"Liste1Nr\">5)</span> Medlemmets løn svarer til den normale løn på området.</p>\r\n        <p class=\"Liste1\"><span class=\"Liste1Nr\">6)</span> Medlemmet erklærer på tro og love, at arbejdet har været udført på de vilkår om arbejdstiden, som er nævnt i aftalen.</p>\r\n      </p>\r\n      <p class=\"Tekst\"><span class=\"Italic\">Stk. 5.</span> Et medlem anses ikke som fast lønnet, jf. stk. 2-4, hvis der indgår provision i lønnen.</p>\r\n      <p class=\"Tekst\"><span class=\"Italic\">Ukontrollabel arbejdstid</span></p>\r\n      <p class=\"Tekst\"><span class=\"Bold\">§ 4.</span> Hvis et medlems arbejdstid ikke kan anses som kontrollabel efter § 3, beregnes arbejdstiden i ugen ved at omregne lønnen (netto) med omregningssatsen.</p>\r\n      <p class=\"Tekst\"><span class=\"Italic\">Stk. 2.</span> Medlemmets nettoløn ved omregning er lønnen i ugen med fradrag af de dokumenterede nødvendige udgifter, der efter skattereglerne kan fradrages indtægten før beregning af skat.</p>\r\n      <p class=\"Tekst\"><span class=\"Italic\">Stk. 3.</span> Hvis lønnen ikke er kendt på det tidspunkt, hvor arbejdet udføres, sker der et foreløbigt fradrag i dagpengene. Det sker på grundlag af det antal timer, som medlemmet har oplyst er brugt til arbejdet. Når lønnen kendes, skal der ske omregning efter stk. 1 og 2.</p>\r\n      <p class=\"Tekst\"><span class=\"Italic\">Stk. 4.</span> Hvis arbejdet ikke har medført indtægter, sker fradraget på grundlag af det antal timer, som medlemmet har oplyst er brugt til arbejdet. For et medlem, der er forsikret på fuld tid, kan fradrag for hver arbejdsdag højst udgøre 7,4 timer. For et medlem forsikret på deltid kan fradraget for hver arbejdsdag højst udgøre 1/5 af den gennemsnitlige ugentlige arbejdstid før ledigheden.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/04/2008"
        },
        {
            "displayName": "Accession",
            "displayValue": "W20071051925"
        },
        {
            "displayName": "Entydig dokumentidentifikation",
            "displayValue": "BE002887"
        },
        {
            "displayName": "Dato for indlæggelse",
            "displayValue": "25/04/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10519"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "11/01/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j. nr. 5100345-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}