{
    "id": 109485,
    "title": "1991 BTL 235   BETÆNKNING OVER FORSLAG TIL LOV OM ÆNDRING AF LOV OM UDNYTTELSE AF   VEDVARENDE ENERGIKILDER M.V. OG LOV OM ELFORSYNING    NR L 235 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 235",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 235 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om udnyttelse af  \r\n\r\n vedvarende energikilder m.v. og lov om elforsyning <BR>  \r\n\r\n Nr L 235 1991-92, 1. samling </P>  \r\n\r\n<P></P>  \r\n\r\n<P>Afgivet af Det Energipolitiske Udvalg </P>  \r\n\r\n<P></P>  \r\n\r\n<P>Afgivet: 19920429 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til energiministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Alustål, Rudkøbing Havnesmedie A/S, </P>  \r\n\r\n<P>Danske Elværkers Forening, </P>  \r\n\r\n<P>Jensen, Johan, Kraftværket NEFO, og </P>  \r\n\r\n<P>Veng, Niels S, Roslev. </P>  \r\n\r\n<P>Der er af energiministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse</I> med de  \r\n\r\n stillede ændringsforslag. </P>  \r\n\r\n<P>Et mindretal inden for flertallet (Socialistisk Folkepartis medlem af  \r\n\r\n udvalget) beklager, at udvalget ikke før betænkningsafgivelsen har fået  \r\n\r\n tilstillet bekendtgørelsen, hvorefter lovforslaget skal udmøntes. Det er SF's  \r\n\r\n opfattelse, at loven skal administreres ud fra det bærende princip, at  \r\n\r\n vindmølleudbygningen fremskyndes, og at det er Energistyrelsen, der skal  \r\n\r\n kunne tage endelig stilling i tilfælde af klager, f.eks. klager fra  \r\n\r\n elværksside over &#187;urimelige&#171; omkostninger i forbindelse med  \r\n\r\n netforstærkning. Dette vil sikre en ensartet praksis. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> ved 3. behandling og vil stemme imod de  \r\n\r\n stillede ændringsforslag. </P>  \r\n\r\n<P>Fremskridtspartiet mener, det er direkte forkert at gennemføre dette  \r\n\r\n lovforslag. Hvis nogle ønsker at producere el på vedvarende energianlæg, skal  \r\n\r\n de selvfølgelig have frihed til at gøre det. Hvis der opstår en elproduktion,  \r\n\r\n som overstiger behovet hos ejerne af det vedvarende energianlæg, må det  \r\n\r\n selvfølgelig og ud fra enhver rimelighedsbetragtning være således, at denne  \r\n\r\n strøm må sælges til markedspris. Markedsprisen er, hvad elværkerne ellers  \r\n\r\n kunne have produceret samme strøm for på eget anlæg. Hverken mere eller  \r\n\r\n mindre. Tilsvarende gælder for tilslutningsomkostningerne. Hvis det  \r\n\r\n alternative energianlæg skal tilsluttes det eksisterende elnet, må det  \r\n\r\n selvfølgelig være ejerne af det vedvarende energianlæg, som betaler den fulde  \r\n\r\n omkostning for denne tilslutning. </P>  \r\n\r\n<P>Konsekvensen af dette lovforslag er, at alle andre elforbrugere kommer til  \r\n\r\n at betale for, at nogle få får en fordel ved en billigere tilslutningspris og  \r\n\r\n en højere afregningspris. Lovforslaget er således udtryk for rendyrket  \r\n\r\n egoisme, en egoisme, som betyder, at den person eller de personer, som synes  \r\n\r\n det for dem er rart at få et vedvarende energianlæg, nasser på de mange, som  \r\n\r\n ikke har mulighed for at få et vedvarende energianlæg. Lovforslaget er  \r\n\r\n asocialt og udtryk for en rendyrket socialistisk ideologi, hvor nogle få  \r\n\r\n snylter på de mange. Oven i købet er det således, at den almindelige  \r\n\r\n elforbruger end ikke har valgfrihed med hensyn til elleverandør. Forbrugerne  \r\n\r\n er tvangsindlagt til at aftage strøm fra eet sted og dermed også  \r\n\r\n tvangsindlagt til gennem en højere elregning at betale for morskaben hos  \r\n\r\n indehaverne af vedvarende energianlæg. </P>  \r\n\r\n<P>ÆndringsforslagAf <I>energiministeren</I> , tiltrådt af et <I>flertal</I>  \r\n\r\n (udvalget med undtagelse af FP): </P>  \r\n\r\n<P>Til § 1 <B>1)</B>  <I>Nr. 1</I> affattes således: </P>  \r\n\r\n<P> <B>&#187;1.</B>  <I>§ 10 b</I> affattes således: </P>  \r\n\r\n<P> <B>&#187;§ 10 b.</B> Energiministeren kan fastsætte regler om  \r\n\r\n vindkraftanlægs opstilling og tilslutning til elnettet. </P>  \r\n\r\n<P> <I>Stk. 2.</I> Omkostninger, som er forbundet med et vindkraftanlægs  \r\n\r\n tilslutning til 10-20 kV-elnettet, påhviler vindkraftanlæggets ejer. </P>  \r\n\r\n<P> <I>Stk. 3.</I> Omkostninger til udbygning af 10-20 kV-elnettet eller  \r\n\r\n forstærkning af et eksisterende elnet, der er nødvendiggjort af et  \r\n\r\n vindkraftanlægs tilslutning, påhviler elforsyningsselskabet. </P>  \r\n\r\n<P> <I>Stk. 4.</I> Energiministeren kan fastsætte nærmere regler om betaling  \r\n\r\n af omkostninger ved tilslutning af vindkraftanlæg til elnettet efter stk. 2  \r\n\r\n og 3.&#171;&#187; </P>  \r\n\r\n<P> <B>2)</B> Den under <I>nr. 2</I> foreslåede <I>§ 10 c</I> affattes  \r\n\r\n således: </P>  \r\n\r\n<P> <B>&#187;§ 10 c.</B> Elektricitet, der leveres fra vindkraftanlæg til  \r\n\r\n elnettet, afregnes med 85 pct. af salgsprisen til almindelige forbrugere  \r\n\r\n opgjort eksklusive afgifter og tilskud hos det elforsyningsselskab, i hvis  \r\n\r\n område vindkraftanlægget er opstillet. </P>  \r\n\r\n<P> <I>Stk. 2.</I> Energiministeren kan fastsætte nærmere regler om  \r\n\r\n prisafregningen for elektricitet, der leveres fra vindkraftanlæg til elnettet  \r\n\r\n efter stk. 1.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 og 2 Ændringsforslagenes baggrund er aftalen af 9. marts 1992  \r\n\r\n mellem regeringen og Socialdemokratiet om tilslutningsvilkår for vindmøller  \r\n\r\n og decentrale kraftvarmeværker og udligning i forbindelse hermed i  \r\n\r\n elsektoren. </P>  \r\n\r\n<P>Aftalens ordlyd er følgende: </P>  \r\n\r\n<P>&#187;I forbindelse med behandlingen af L 235 om udnyttelse af vedvarende  \r\n\r\n energikilder m.v. og lov om elforsyning samt med henvisning til tilsvarende  \r\n\r\n problemer for især de mindre decentrale kraftvarmeværker fastsættes der inden  \r\n\r\n 1. juni 1992 regler, hvorefter vindmøller og decentrale kraftvarmeværker  \r\n\r\n alene skal betale for tilslutning til 10 kV-nettet. Udbygningen af dette skal  \r\n\r\n således være en opgave for elsektoren som sådan, således at det ikke kun skal  \r\n\r\n kunne fungere som et distributionsnet, men også som et effektivt  \r\n\r\n opsamlingsnet for el. </P>  \r\n\r\n<P>Energiministeren opfordrer Elsam og Elkraft til inden 1. juni 1992 at  \r\n\r\n træffe beslutning om at etablere en økonomisk udligningsordning i henholdsvis  \r\n\r\n Elsam og Elkraft for påvirkningen af vindmøller og decentrale  \r\n\r\n kraftvarmeværker svarende til princippet bag udligningen i brændselspriserne  \r\n\r\n mellem kraftværkerne. For vindmøllernes vedkommende er det den totale  \r\n\r\n økonomiske belastning for de pågældende kraftværksområder, der skal være  \r\n\r\n grundlaget for udligningen. </P>  \r\n\r\n<P>Om nødvendigt fremsætter energiministeren lovforslag til sikring af  \r\n\r\n gennemførelsen af ovenstående til oktober 1992.&#171; </P>  \r\n\r\n<P>Formålet med disse ændringsforslag til lov om ændring af lov om udnyttelse  \r\n\r\n af vedvarende energikilder m.v. og lov om elforsyning (L 235) er at sikre en  \r\n\r\n lovmæssig baggrund for gennemførelsen af aftalen af 9. marts 1992 for så vidt  \r\n\r\n angår betaling af omkostninger for vindkraftanlægs tilslutning til elnettet.  \r\n\r\n</P>  \r\n\r\n<P>For så vidt angår den del af aftalen, som vedrører tilslutning af de  \r\n\r\n decentrale kraftvarmeværker til elnettet, har regeringen fremsat lovforslag  \r\n\r\n herom den 1. april 1992, jf. lovforslag nr. L 258. </P>  \r\n\r\n<P>I overensstemmelse med aftalen har energiministeren den 2. april 1992 i  \r\n\r\n breve til formændene for Elsam og Elkraft opfordret elsektoren til selv at  \r\n\r\n træffe aftale om oprettelse af økonomiske udligningsordninger inden den 1.  \r\n\r\n juni 1992. Regeringen har forventning om, at elsektoren internt vil aftale  \r\n\r\n oprettelse af sådanne ordninger. </P>  \r\n\r\n<P>Ad nr. 1 </P>  \r\n\r\n<P>Ændringsforslaget skal ses direkte i sammenhæng med aftalen af 9. marts  \r\n\r\n 1992 mellem regeringen og Socialdemokratiet. </P>  \r\n\r\n<P>Det nævnes i aftalen, at ejere af vindkraftanlæg alene skal betale for  \r\n\r\n tilslutning til 10 kV-nettet. Da elnettene i flere områder er 15-20 kV net,  \r\n\r\n er udtrykket &#187;10-20 kV net&#171; benyttet her. </P>  \r\n\r\n<P>Med aftalen mellem regeringen og Socialdemokratiet statueres det princip,  \r\n\r\n at for at kunne fungere ikke blot som et distributionsnet for elektricitet,  \r\n\r\n men også som et effektivt opsamlingsnet for denne, skal udbygningen af det  \r\n\r\n overordnede 10-20 kV-elnet være en opgave for elsektoren som sådan, og at  \r\n\r\n omkostningerne forbundet hermed udelukkende påhviler elsektoren. Det fremgår  \r\n\r\n af bestemmelsen, at elforsyningsselskaberne vil skulle afholde omkostningerne  \r\n\r\n til udbygning eller forstærkning af eksisterende 10-20 kV elnet, der er  \r\n\r\n nødvendiggjort af vindkraftanlægs tilslutning til elnettet. </P>  \r\n\r\n<P>Samtidig fastslås, at alle lokale omkostninger i forbindelse med den  \r\n\r\n private vindkraftudbygning påhviler vindkraftanlæggenes ejere. Dette  \r\n\r\n indebærer, at et vindkraftanlægs ejer skal afholdle alle omkostninger, som er  \r\n\r\n forbundet med at lade et vindkraftanlæg tilslutte det overordnede elnet på  \r\n\r\n 10-20 kV-spændingsniveauet. Ejere af vindkraftanlæg vil ifølge bestemmelsen  \r\n\r\n således skulle afholde alle omkostninger i forbindelse med anlæggets egen  \r\n\r\n installation og lokale omkostninger til lavspændingstilslutning,  \r\n\r\n lavspændingsstik, 10-20 kV transformerstation, 10-20 kV stikledning til 10-20  \r\n\r\n kV radial, tilslutning til 10-20 kV-elnettet samt til fasekompensering. </P>  \r\n\r\n<P>Der foreslås en bemyndigelse for energiministeren til at kunne fastsætte  \r\n\r\n de nærmere regler herom. </P>  \r\n\r\n<P>Såfremt der måtte opstå tvist mellem en ejer af et vindkraftanlæg og det  \r\n\r\n lokale elforsyningsselskab om, hvor vindkraftanlægget skal tilsluttes det  \r\n\r\n overordnede elnet, kan spørgsmålet indbringes for Energistyrelsen, som  \r\n\r\n træffer endelig afgørelse i sagen. </P>  \r\n\r\n<P>Reglerne om afholdelse af omkostninger på det overordnede 10-20 kV-elnet  \r\n\r\n vil herefter ikke blive udformet efter den fordelingsnøgle, der fremgår af  \r\n\r\n lovforslagets bemærkninger, hvorefter ejere af vindkraftanlæg skulle afholde  \r\n\r\n 65 pct. af de faktiske omkostninger og elselskabet resten. </P>  \r\n\r\n<P>Ad nr. 2 </P>  \r\n\r\n<P>Den foreslåede ændring indebærer en præcisering af fastlæggelsen af den  \r\n\r\n fremtidige afregningspris for vindkraftproduceret elektricitet, der leveres  \r\n\r\n til elnettet. Den fremtidige afregningspris for vindkraftproduceret  \r\n\r\n elektricitet fastlægges i bestemmelsen til 85 pct. af det lokale  \r\n\r\n elforsyningsselskabs salgspris til de almindelige forbrugere opgjort  \r\n\r\n eksklusive afgifter og tilskud. </P>  \r\n\r\n<P>Der foreslås en bemyndigelse til energiministeren til at kunne fastsætte  \r\n\r\n de nærmere regler herom. I denne forbindelse vil det blive sikret, at ejere  \r\n\r\n af fællesejede vindkraftanlæg opnår samme afregningspris, uanset at ejerne  \r\n\r\n eventuelt måtte have bopæl i forskellige elforsynings- eller  \r\n\r\n kraftværksområder. </P>  \r\n\r\n<P>For så vidt angår de vindkraftanlæg, som er eller har været tilsluttet  \r\n\r\n elnettet før lovens ikrafttrædelsestidspunkt, vil prisafregningen på 85  \r\n\r\n pct.-niveauet træde i kraft den 1. oktober 1994 og dermed afløse de nuværende  \r\n\r\n prisafregningaftaler inden for rammerne af den vejledende ti-årsaftale mellem  \r\n\r\n Danske Elværkers Forening, Foreningen af Danske Vindmøllefabrikanter og  \r\n\r\n Danske Vindkraftværker. </P>  \r\n\r\n<P>Vindkraftanlæg, der tilsluttes elnettet efter lovens ikrafttræden, vil fra  \r\n\r\n tilslutningstidspunktet blive afregnet på 85 pct.-niveauet. Baggrunden herfor  \r\n\r\n er ønsket om for disse vindkraftanlægs vedkommende straks at fjerne  \r\n\r\n usikkerheden om prisafregningen, som den vejledende aftale mellem elværkerne  \r\n\r\n og vindmølleorganisationerne giver anledning til. </P>  \r\n\r\n<P>Henning Gjellerod (S) Martin Glerup (S) Karen Jespersen (S) Tove Lindbo  \r\n\r\n Larsen (S) Helge Mortensen (S) Poul Nielson (S) nfmd. <I>Ingrid Rasmussen (S)  \r\n\r\n Riishøj (SF)</I> fmd. <I>Duetoft (CD) Flemming Hansen (KF) Per Tærsbøl (KF)  \r\n\r\n Aagaard (KF) Peter Hansen-Nord (V) Filt Jensen (V) Kim Behnke (FP)  \r\n\r\n Bilgrav-Nielsen (RV) Inger Stilling Pedersen (KRF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/06/1992"
        },
        {
            "displayName": "Accession",
            "displayValue": "199114K00235"
        },
        {
            "displayName": "Entydig dokumentidentifikation",
            "displayValue": "CL002284"
        },
        {
            "displayName": "Dato for førstegangsindlæggelse",
            "displayValue": "02/06/1992"
        },
        {
            "displayName": "Dato for indlæggelse",
            "displayValue": "02/06/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "235"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}