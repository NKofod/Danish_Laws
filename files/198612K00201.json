{
    "id": 113058,
    "title": "1986 LSF 201   FORSLAG TIL LOV OM LICENS TIL REKREATIVT FISKERI M.V. ",
    "documentTypeId": "400",
    "isSagsforlobPeriodValid": false,
    "shortName": "1986/1 LSF 201",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 201 </P>  \r\n\r\n<P></P>  \r\n\r\n<P>Forslag til Lov om licens til rekreativt fiskeri m.v. </P>  \r\n\r\n<P></P>  \r\n\r\n<P>Fremsat af fiskeriministeren (Gammelgaard) </P>  \r\n\r\n<P></P>  \r\n\r\n<P>den 18. februar 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Denne lov gælder for fritids- og lystfiskeri i saltvandsområder </P>  \r\n\r\n<P>på dansk fiskeriterritorium samt for alt fiskeri i ferske vande, </P>  \r\n\r\n<P>der indgår i vandløbssystemet. Undtaget er dambrug og vande i </P>  \r\n\r\n<P>enkeltmands eje, uden afløb eller med afløb, der ikke kan passeres </P>  \r\n\r\n<P>af fisk. </P>  \r\n\r\n<P>§ 2. Lovens formål er at fremme fiskepleje og ophjælpning af </P>  \r\n\r\n<P>fiskebestandene i øvrigt. </P>  \r\n\r\n<P>§ 3. Udarbejdelse af udsætningsplaner, disses iværksættelse og </P>  \r\n\r\n<P>ophjælpning af fiskebestandene i øvrigt varetages af Danmarks </P>  \r\n\r\n<P>Fiskeri- og Havundersøgelser. </P>  \r\n\r\n<P>Stk. 2. Danmarks Fiskeri- og Havundersøgelser rådgives i spørgsmål om </P>  \r\n\r\n<P>udsætninger og ophjælpning af fiskebestandene i øvrigt af det i </P>  \r\n\r\n<P>saltvandsfiskerilovens § 12 nedsatte udvalg. </P>  \r\n\r\n<P>§ 4. Det i § 1 omhandlede fiskeri må kun drives af personer, som har </P>  \r\n\r\n<P>licens dertil. Licens løses for et kalenderår eller for 30 dage ad </P>  \r\n\r\n<P>gangen. Licensbeviset er personligt og skal medbringes under </P>  \r\n\r\n<P>fiskeri. Indehaveren skal endvidere medbringe yderligere </P>  \r\n\r\n<P>legitimation og på forlangende forevise denne. </P>  \r\n\r\n<P>§ 5. A-licens kræves til udøvelse af fritidsfiskeri med 3 redskaber, </P>  \r\n\r\n<P>jfr. saltvandsfiskerilovens regler herom, og giver samtidig ret </P>  \r\n\r\n<P>til lystfiskeri med stang, pilk el. lign. lette håndredskaber i </P>  \r\n\r\n<P>saltvand og af alle i øvrigt tilladte former for fiskeri i </P>  \r\n\r\n<P>ferskvand. En fritidsfisker kan erhverve flere a-licenser. </P>  \r\n\r\n<P>Antallet af licenser begrænses af det samlede antal redskaber, en </P>  \r\n\r\n<P>fritidsfisker må anvende ifølge de i henhold til </P>  \r\n\r\n<P>saltvandsfiskeriloven fastsatte regler. B-licens kræves til </P>  \r\n\r\n<P>udøvelse af lystfiskeri i saltvand og i ferskvand. C-licens giver </P>  \r\n\r\n<P>ret til lystfiskeri i saltvand og ferskvand i 30 dage. </P>  \r\n\r\n<P>Stk. 2. Licensen, som skal dække udgifterne ved fiskepleje, og </P>  \r\n\r\n<P>ophjælpning af fiskebestandene i øvrigt i salte og ferske vande </P>  \r\n\r\n<P>samt til administration, indbetales til Fiskeriministeriet med et </P>  \r\n\r\n<P>af fiskeriministeren fastsat beløb. </P>  \r\n\r\n<P>Stk. 3. Fiskeriministeren kan efter indhentet udtalelse fra det i § </P>  \r\n\r\n<P>3, stk. 2, nævnte udvalg træffe bestemmelse om ændring af de i </P>  \r\n\r\n<P>stk. 1 nævnte licenser under hensyn til de med fiskepleje m.v. </P>  \r\n\r\n<P>forbundne omkostninger. </P>  \r\n\r\n<P>§ 6. Undtaget fra licensbetaling er: </P>  \r\n\r\n<P>1) Personer under 18 år, for så vidt angår b- og c-licens. </P>  \r\n\r\n<P>2) Personer, som udfører videnskabelige undersøgelser eller efter </P>  \r\n\r\n<P>fiskeriministeriets tilladelse driver elektrofiskeri eller </P>  \r\n\r\n<P>lignende med henblik på strygning af moderfisk eller udryddelse af </P>  \r\n\r\n<P>rovfisk og lignende. </P>  \r\n\r\n<P>§ 7. Fiskeriministeren fastsætter nærmere regler for licensordningen </P>  \r\n\r\n<P>herunder om betaling samt for mærkning af de redskaber, som </P>  \r\n\r\n<P>anvendes til det i loven omhandlede fiskeri. </P>  \r\n\r\n<P>§ 8. Tilsynet med overholdelsen af bestemmelserne i loven og de i </P>  \r\n\r\n<P>medfør heraf fastsatte forskrifter påhviler fiskerikontrollen samt </P>  \r\n\r\n<P>endvidere, for så vidt angår fiskeri i ferskvand, de af </P>  \r\n\r\n<P>fiskeriministeriet godkendte fiskeriopsynsmænd inden for det dem </P>  \r\n\r\n<P>tildelte område. </P>  \r\n\r\n<P>Stk. 2. Politiet yder tilsynsmyndigheden bistand ved udøvelsen af </P>  \r\n\r\n<P>dens opgaver. Justitsministeren kan efter forhandling med </P>  \r\n\r\n<P>fiskeriministeren fastsætte nærmere regler herom. </P>  \r\n\r\n<P>§ 9. Personer, som antræffes under fiskeri uden at efterkomme </P>  \r\n\r\n<P>tilsynsmyndighedens krav om forevisning af såvel gyldigt </P>  \r\n\r\n<P>fiskerilicensbevis som legitimation skal senest 14 dage efter </P>  \r\n\r\n<P>indbetale en licens, som svarer til det dobbelte af licensen for 1 </P>  \r\n\r\n<P>år for det pågældende fiskeri. Såfremt licensafgift allerede måtte </P>  \r\n\r\n<P>være betalt, og gyldigt licensbevis forevises sammen med </P>  \r\n\r\n<P>legitimation på den lokale fiskerikontrolstation senest 8 dage </P>  \r\n\r\n<P>efter, skal der kun indbetales halv licens. </P>  \r\n\r\n<P>§ 10. Den, der undlader at betale licens efter § 9 straffes med bøde. </P>  \r\n\r\n<P>Stk. 2. I de mærkningsforskrifter, som udstedes i henhold til § 7, </P>  \r\n\r\n<P>kan der fastsættes straf af bøde for overtrædelse af bestemmelser </P>  \r\n\r\n<P>i forskrifterne. </P>  \r\n\r\n<P>§ 11. Loven træder i kraft den 1. januar 1988. </P>  \r\n\r\n<P>§ 12. Loven gælder ikke for Færøerne og Grønland. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>ALMINDELIGE BEMÆRKNINGER </P>  \r\n\r\n<P>I forslaget (nr. L 59 1985-86) til lov nr. 306 om saltvandsfiskeri </P>  \r\n\r\n<P>indeholdt § 12 i overensstemmelse med Det Radikale Venstres </P>  \r\n\r\n<P>forslag til folketingsbeslutning nr. B 25 1985-86 bestemmelser om </P>  \r\n\r\n<P>licens til fritidsfiskeri. Men ikke til lystfiskeri. </P>  \r\n\r\n<P>Betænkningen over lovforslaget fastslog, at det ikke var rimeligt at </P>  \r\n\r\n<P>pålægge fritidsfiskeriet den samlede udgift, og flertallet pålagde </P>  \r\n\r\n<P>derfor i stedet regeringen for finansåret 1987 at afsætte 10 </P>  \r\n\r\n<P>millioner kroner over finansloven og desuden i folketingsåret </P>  \r\n\r\n<P>1986-87 at gennemføre en licens-/ fisketegnsordning for salte og </P>  \r\n\r\n<P>ferske vande, som i overensstemmelse med Det Radikale Venstres </P>  \r\n\r\n<P>beslutningsforslag nr. B 25 om fisketegn på længere sigt </P>  \r\n\r\n<P>fremskaffer 25 millioner kroner årligt til ophjælpning, </P>  \r\n\r\n<P>vedligeholdelse og forøgelse af fiskebestandene samt til </P>  \r\n\r\n<P>forbedring af fiskenes levesteder. </P>  \r\n\r\n<P>I lov nr. 306 af 4. juni 1986 § 12, stk. 4, bestemmes det, at </P>  \r\n\r\n<P>fiskeriministeriet nedsætter et udvalg til rådgivning i </P>  \r\n\r\n<P>forbindelse med fastsættelse af regler vedrørende udøvelse af </P>  \r\n\r\n<P>fritids- og lystfiskeri. </P>  \r\n\r\n<P>Spørgsmålet om udøvelse af fritids- og lystfiskeri og i forbindelse </P>  \r\n\r\n<P>hermed spørgsmålet om betaling for retten til at fiske har været </P>  \r\n\r\n<P>drøftet i det i henhold til saltvandsfiskerilovens § 12, stk. 4, </P>  \r\n\r\n<P>nedsatte udvalg, som består af 1 repræsentant for Danmarks </P>  \r\n\r\n<P>Havfiskeriforening, 1 repræsentant for Dansk Fiskeriforening, 1 </P>  \r\n\r\n<P>repræsentant for Dansk Kystfiskerforening, 1 repræsentant for </P>  \r\n\r\n<P>Danmarks Sportsfiskerforbund, 1 repræsentant for </P>  \r\n\r\n<P>Ferskvandsfiskeriforeningen for Danmark, 1 repræsentant for Dansk </P>  \r\n\r\n<P>Amatørfiskeriforening, 1 repræsentant for Jydsk </P>  \r\n\r\n<P>Fritidsfiskerforbund, 1 repræsentant for Danmarks Fiskeri- og </P>  \r\n\r\n<P>Havundersøgelser og 1 repræsentant for fiskeriministeriet. </P>  \r\n\r\n<P>Samtlige repræsenterede organisationer har direkte adspurgt </P>  \r\n\r\n<P>svaret, at en betalingsordning bør omfatte såvel erhvervsfiskere i </P>  \r\n\r\n<P>saltvand som erhvervsfiskere i ferskvand, biervervsfiskere og </P>  \r\n\r\n<P>fritidsfiskere samt lystfiskere. </P>  \r\n\r\n<P>Eneste særstandpunkt indtages af Ferskvandsfiskeriforeningen i </P>  \r\n\r\n<P>Danmark, som ikke mener, at lystfiskere bør betale for at drive </P>  \r\n\r\n<P>lystfiskeri. Foreningen mener dog, at turister bør betale. </P>  \r\n\r\n<P>Ved en uddybning af spørgsmålet om erhvervsfiskernes betalingspligt </P>  \r\n\r\n<P>er det blevet gjort klart, at erhvervsfiskerne anså denne for </P>  \r\n\r\n<P>udtømt med deres bidrag til den laksefond og den ålefond, som for </P>  \r\n\r\n<P>tiden er under stiftelse. Det er herved forudsat, at de midler, </P>  \r\n\r\n<P>som disse fonde vil anvende til udsætninger af ål og laks, vil </P>  \r\n\r\n<P>blive anvendt i overensstemmelse med den af Danmarks Fiskeri- og </P>  \r\n\r\n<P>Havundersøgelser generelt anlagte udsætningspolitik. </P>  \r\n\r\n<P>Sportsfiskerforbundet har fundet, at en del af disse fondes </P>  \r\n\r\n<P>beholdning burde indgå i licensordningen, hvilket erhvervsfiskerne </P>  \r\n\r\n<P>dog ikke har kunnet tilslutte sig. </P>  \r\n\r\n<P>Spørgsmålet om betalingens størrelse har været drøftet, og udvalget </P>  \r\n\r\n<P>er af den mening, at fritidsfiskerlicens bør være dyrere end </P>  \r\n\r\n<P>lystfiskerlicens. </P>  \r\n\r\n<P>Der har i udvalget været udtrykt tvivl om, hvorvidt det er muligt at </P>  \r\n\r\n<P>opnå et samlet provenu af en sådan betalingsordning på ca. 25 </P>  \r\n\r\n<P>mill. kr. årligt, idet meget høje afgifter vil have den virkning, </P>  \r\n\r\n<P>at fritidsfiskere og lystfiskere enten holder op med at fiske </P>  \r\n\r\n<P>eller holder op med at lade sig registrere. </P>  \r\n\r\n<P>Licensen bør derfor fastsættes til et beløb, som virker begrænsende </P>  \r\n\r\n<P>på antallet af fritidsfiskere (og eventuelt lystfiskere) samtidig </P>  \r\n\r\n<P>med, at det ikke er så højt, at det virker afskrækkende og </P>  \r\n\r\n<P>eventuelt medfører et uregistreret og ulovligt fiskeri. Der har </P>  \r\n\r\n<P>fra udvalgsmedlemmernes side ikke været foreslået undtagelser ud </P>  \r\n\r\n<P>over den af Folketinget forudsatte - nemlig, at personer under 18 </P>  \r\n\r\n<P>år undtages fra betaling. </P>  \r\n\r\n<P>Det har allerede før fremsættelsen af forslag til lov om </P>  \r\n\r\n<P>saltvandsfiskeri (L 59 1985-86) mellem fiskeriministeren og </P>  \r\n\r\n<P>fiskeriorganisationerne været drøftet, at der fremsættes forslag </P>  \r\n\r\n<P>om etablering af et licenssystem, der, som det nærværende forslag, </P>  \r\n\r\n<P>bygger på en central personregistrering (ved hjælp af </P>  \r\n\r\n<P>personnummer) og betaling ved anvendelse af girokort af en årlig </P>  \r\n\r\n<P>afgift, der giver ret til at drive fritidsfiskeri m.v. Ordningen </P>  \r\n\r\n<P>forventes at træde i kraft den 1. januar 1988. </P>  \r\n\r\n<P>Forslaget er tilsendt EF-Kommissionen. </P>  \r\n\r\n<P>LOVFORSLAGETS ØKONOMISKE OG ADMINISTRATIVE KONSEKVENSER </P>  \r\n\r\n<P>Ved gennemførelse af loven vil det være nødvendigt at udvide </P>  \r\n\r\n<P>departementets personale med 3 årsværk (Ø) årligt til drift, </P>  \r\n\r\n<P>udskiftning og administration af licenssystemet. </P>  \r\n\r\n<P>Etableringsudgifterne ved indførelse af licenssystemet vil i 1987 </P>  \r\n\r\n<P>udgøre i alt ca. 2.800.000 kr. </P>  \r\n\r\n<P>I 1988 vil udgifterne til drift m.v. af licenssystemet andrage ca. </P>  \r\n\r\n<P>2,2 mill. kr. årligt. De faktiske omkostninger til etablering og </P>  \r\n\r\n<P>drift skal afholdes forlods af det indbetalte afgiftsbeløb. </P>  \r\n\r\n<P>Udgifterne ved kontrolopgaver i forbindelse med licensordningen </P>  \r\n\r\n<P>vil i 1988 andrage ca. 800.000 kr. og forventes i de følgende år </P>  \r\n\r\n<P>fortsat at andrage ca. 800.000 kr. </P>  \r\n\r\n<P>I 1987 vil der kun blive afholdt egentlige etableringsudgifter, som </P>  \r\n\r\n<P>udgør ca. 2.400.000 kr. </P>  \r\n\r\n<P>Hertil kommer 400.000 kr. til information og oplysning om </P>  \r\n\r\n<P>licensordningen. Beløbet vil blive anvendt til annoncer, brochure </P>  \r\n\r\n<P>og eventuelt OBS-indslag i TV. De samlede udgifter i 1987 vil </P>  \r\n\r\n<P>således blive ca. 2.800.000 kr. </P>  \r\n\r\n<P>De til ordningens etablering fornødne udgifter i 1987 vil blive søgt </P>  \r\n\r\n<P>afholdt over de midler, som er til rådighed i den </P>  \r\n\r\n<P>investeringspulje, som administreres af </P>  \r\n\r\n<P>administrationsdepartementet og således, at beløbet tilbagebetales </P>  \r\n\r\n<P>i finansåret 1988 og følgende år. </P>  \r\n\r\n<P>Der vil ikke i 1987 - som anført i lovforslaget - blive udgifter til </P>  \r\n\r\n<P>drift og kontrolopgaver, ligesom der heller ikke i 1987 vil </P>  \r\n\r\n<P>indkomme afgiftsbeløb. </P>  \r\n\r\n<P>I 1988 vil driftsudgifterne andrage ca. 1.400.000 kr. og udgifterne </P>  \r\n\r\n<P>til kontrolopgaver ca. 800.000 kr., hvori indgår 3 årsværk (Ø). </P>  \r\n\r\n<P>Af licensbeløbet vil desuden blive afholdt udgifter til et projekt </P>  \r\n\r\n<P>vedrørende udsætning af fisk og fiskeyngel og ophjælpning af </P>  \r\n\r\n<P>fiskebestandene i øvrigt, herunder forskningsmæssige udgifter. </P>  \r\n\r\n<P>Midlerne vil bl.a. blive anvendt til aflønning af en </P>  \r\n\r\n<P>projektgruppe, der tilknyttes Danmarks Fiskeri- og </P>  \r\n\r\n<P>Havundersøgelser. Arbejdet er en fortsættelse af det projekt, der </P>  \r\n\r\n<P>er igangsat for de 10 mill. kr., som er afsat på finansloven for </P>  \r\n\r\n<P>1987 i overensstemmelse med saltvandsfiskerilovens § 31, stk. 1. </P>  \r\n\r\n<P>Udgifterne til indkøb og udsætning af fisk og fiskeyngel vil være </P>  \r\n\r\n<P>afhængige af såvel fiskearter som mængderne heraf og vil blive </P>  \r\n\r\n<P>afpasset efter de indkomne licensbeløbs størrelse. Licensafgiften </P>  \r\n\r\n<P>forventes foreløbig fastsat til 150 kr. årligt for a-licens og 100 </P>  \r\n\r\n<P>kr. årligt for b-licens samt 50 kr. for c-licens. Det forventes, </P>  \r\n\r\n<P>at der vil blive løst ca. 50.000 a-licenser for året 1988, og at </P>  \r\n\r\n<P>ca. 50.000 personer vil løse b-licens for året 1988, samt at et </P>  \r\n\r\n<P>mindre antal c-licenser vil blive løst. Der vil som følge heraf </P>  \r\n\r\n<P>indkomme ca. 13 mill. kr., hvoraf ca. 8 mill. kr. vil være til </P>  \r\n\r\n<P>rådighed for projektet i 1988, efter at ovennævnte etablerings- og </P>  \r\n\r\n<P>driftsudgifter er afholdt. </P>  \r\n\r\n<P>Indkomne, men ikke forbrugte licensmidler i et finansår søges </P>  \r\n\r\n<P>overført til anvendelse i efterfølgende finansår af hensyn til den </P>  \r\n\r\n<P>praktiske tilrettelæggelse og gennemførelse af projektarbejdet. </P>  \r\n\r\n<P>(Tekstanmærkning herom vil blive søgt optaget på FFL 88). I bilag </P>  \r\n\r\n<P>til bemærkningerne er foretaget en opstilling over de økonomiske </P>  \r\n\r\n<P>konsekvenser i 1987 og 1988. </P>  \r\n\r\n<P>BEMÆRKNINGER TIL LOVFORSLAGETS ENKELTE BESTEMMELSER </P>  \r\n\r\n<P>§ 1 </P>  \r\n\r\n<P>Det anføres, at loven finder anvendelse i såvel saltvandsområder på </P>  \r\n\r\n<P>dansk fiskeriterritorium som i ferske vande. I medfør af lov nr. </P>  \r\n\r\n<P>597 af 17. december 1976 er fiskeriterritoriet fastlagt i </P>  \r\n\r\n<P>bekendtgørelse nr. 628 af 22. december 1976 (Nordsøen) og </P>  \r\n\r\n<P>bekendtgørelse nr. 386 af 23. august 1985 (Skagerrak, Kattegat, </P>  \r\n\r\n<P>Sundet, Bælterne og Østersøen). </P>  \r\n\r\n<P>I henhold til lov nr. 66 af 23. marts 1965 er ferske vande fastlagt </P>  \r\n\r\n<P>som søer, åer, bække og andre lignende naturlige ferske vande, </P>  \r\n\r\n<P>samt kanaler, grøfter og lignende kunstigt frembragte ferske </P>  \r\n\r\n<P>vande, der indgår som et naturligt led i eller træder i stedet for </P>  \r\n\r\n<P>dele af et naturligt vandløbssystem. Undtaget er visse lukkede </P>  \r\n\r\n<P>vandområder. </P>  \r\n\r\n<P>Ved fritidsfiskeri forstås ikke-erhvervsmæssigt fiskeri med visse </P>  \r\n\r\n<P>faststående redskaber samt de redskaber, som det i øvrigt måtte </P>  \r\n\r\n<P>være tilladt fritidsfiskere at anvende i henhold til </P>  \r\n\r\n<P>saltvandsfiskeriloven. </P>  \r\n\r\n<P>Ved lystfiskeri forstås fiskeri med stang, pilk eller lignende lette </P>  \r\n\r\n<P>håndredskaber. </P>  \r\n\r\n<P>§ 2 </P>  \r\n\r\n<P>Det er hensigten gennem et projekt vedrørende udsætning af fiskeyngel </P>  \r\n\r\n<P>og ophjælpning af fiskebestande m.v. at opnå en bedre udnyttelse </P>  \r\n\r\n<P>af det ressourcegrundlag, vore farvande udgør og samtidig øge </P>  \r\n\r\n<P>mulighederne for såvel rekreativ som erhvervsmæssig anvendelse af </P>  \r\n\r\n<P>farvandene. </P>  \r\n\r\n<P>§ 3 </P>  \r\n\r\n<P>Der vil bl.a. blive iværksat udsætninger. Endvidere vil der blive </P>  \r\n\r\n<P>udført forskningsmæssigt arbejde, dels i forbindelse med </P>  \r\n\r\n<P>udsætningerne og dels med henblik på ophjælpning af </P>  \r\n\r\n<P>fiskebestandene i øvrigt. Såfremt det anses for formålstjenligt, </P>  \r\n\r\n<P>vil også andre foranstaltninger til ophjælpning af fiskebestandene </P>  \r\n\r\n<P>komme på tale. </P>  \r\n\r\n<P>Projektets formål søges gennemført ved iværksættelse af såvel </P>  \r\n\r\n<P>kortsigtede og hurtigt virkende som langsigtede og generelt </P>  \r\n\r\n<P>forbedrende foranstaltninger. </P>  \r\n\r\n<P>§ 5 </P>  \r\n\r\n<P>Fritidsfiskere har for tiden ret til at anvende 9 faststående </P>  \r\n\r\n<P>redskaber samt et ålehåndvod, jfr. bekendtgørelse nr. 875 af 12. </P>  \r\n\r\n<P>december 1986 § 1, om de redskaber, som må anvendes af </P>  \r\n\r\n<P>fritidsfiskere. Dette antal fastsættes af fiskeriministeren, jfr. </P>  \r\n\r\n<P>saltvandsfiskerilovens § 12, stk. 3 efter forhandling med det i </P>  \r\n\r\n<P>saltvandsfiskerilovens § 12, stk. 4 nedsatte udvalg. </P>  \r\n\r\n<P>Den i forslaget indeholdte a-licens, som for 1988 agtes fastsat til </P>  \r\n\r\n<P>150 kr., er dels en grundlicens for retten til at drive </P>  \r\n\r\n<P>forskellige fiskerier - herunder fritidsfiskeri med 3 faststående </P>  \r\n\r\n<P>redskaber - dels kan den være betaling for retten til at anvende </P>  \r\n\r\n<P>yderligere 3 faststående redskaber, for tiden dog højst 9. Den </P>  \r\n\r\n<P>variable betaling for henholdsvis 3 og flere redskaber er fastsat </P>  \r\n\r\n<P>ud fra hensynet, dels til den fritidsfisker, som ønsker at </P>  \r\n\r\n<P>begrænse sit redskabsantal til 3, dels til en generel begrænsning </P>  \r\n\r\n<P>af fritidsfiskeriet. </P>  \r\n\r\n<P>Der har i udvalget været stor uenighed om det antal redskaber, som en </P>  \r\n\r\n<P>fritidsfisker skal have ret til at anvende. Fritidsfiskerne vil </P>  \r\n\r\n<P>principielt ikke godkende en begrænsning i antallet af redskaber </P>  \r\n\r\n<P>og slet ikke en begrænsning, som er økonomisk betinget. Betalingen </P>  \r\n\r\n<P>for fritidsfiskere skulle højst kunne blive 3-400 kr. Erhvervs- og </P>  \r\n\r\n<P>lystfiskerorganisationerne ønsker antallet af fritidsfiskeres </P>  \r\n\r\n<P>redskaber fastsat til højst 3. </P>  \r\n\r\n<P>B-licens, som for 1988 agtes fastsat til 100 kr., omfatter kun </P>  \r\n\r\n<P>lystfiskeri og er uden redskabsbegrænsning. C-licens, som for 1988 </P>  \r\n\r\n<P>agtes fastsat til 50 kr., er en tidsbegrænset (til 30 dage) </P>  \r\n\r\n<P>b-licens, som er foreslået af hensyn til turistpræget fiskeri. </P>  \r\n\r\n<P>De fastsatte satser for licens forventes at indbringe ca. 13 mill. </P>  \r\n\r\n<P>kr., men da der er meget stor usikkerhed om hvor mange licenser, </P>  \r\n\r\n<P>der vil blive løst, vil beløbet kunne blive såvel højere som </P>  \r\n\r\n<P>lavere. Det er derfor nødvendigt, at fiskeriministeren kan ændre </P>  \r\n\r\n<P>licenssatserne fra år til år, dels for at bringe indtægterne op på </P>  \r\n\r\n<P>de 25 mill. kr., som er målet, men også af hensyn til evt. </P>  \r\n\r\n<P>prisstigninger, forhøjelse af offentlige afgifter og lign. efter </P>  \r\n\r\n<P>forhandlinger med det i lovforslagets § 3, stk. 2, nævnte udvalg. </P>  \r\n\r\n<P>§ 6 </P>  \r\n\r\n<P>Under 1) er personer under 18 år fritaget fra betaling af licens til </P>  \r\n\r\n<P>lystfiskeri. Det er af kontrolmæssige grunde ikke muligt at </P>  \r\n\r\n<P>undtage sådanne personer fra betaling af licens for </P>  \r\n\r\n<P>fritidsfiskeri. Såfremt de ikke skal have licens, vil de ikke </P>  \r\n\r\n<P>kunne mærke deres redskaber med licensnummer, og redskaberne vil </P>  \r\n\r\n<P>således ikke adskille sig fra ulovlige redskaber. Såfremt man </P>  \r\n\r\n<P>tildeler personer under 18 år et licensnummer uden betaling, vil </P>  \r\n\r\n<P>disse mindreårige dels kunne udsættes for pres til at udtage </P>  \r\n\r\n<P>licens for at overlade denne til andre, dels vil de kunne sælge </P>  \r\n\r\n<P>licensen. Da fritidsfiskeri i øvrigt kan være temmelig </P>  \r\n\r\n<P>indbringende, har man ikke fundet det urimeligt at pålægge </P>  \r\n\r\n<P>personer under 18 år at betale for retten hertil. </P>  \r\n\r\n<P>Sportsfiskerforbundet er enigt i, at personer undtages på grund af </P>  \r\n\r\n<P>ung alder, men at aldersgrænsen bør være 15 år. Herudover finder </P>  \r\n\r\n<P>Sportsfiskerforbundet ikke, at der bør være undtagelser. </P>  \r\n\r\n<P>Fritidsfiskerne og bierhvervsfiskerne havde gerne set, at </P>  \r\n\r\n<P>alderspensionister blev fritaget for betaling. </P>  \r\n\r\n<P>§ 7 </P>  \r\n\r\n<P>For så vidt angår administrationen og de økonomiske konsekvenser af </P>  \r\n\r\n<P>licenssystemets etablering og drift henvises til det under </P>  \r\n\r\n<P>&#187;Almindelige bemærkninger&#171; anførte. </P>  \r\n\r\n<P>Det er hensigten, at faststående redskaber, som anvendes ved fiskeri </P>  \r\n\r\n<P>i saltvand eller i ferskvand, skal bære et mærke. Forhandlingerne </P>  \r\n\r\n<P>i det i henhold til saltvandsfiskeriloven § 12, stk. 4, nedsatte </P>  \r\n\r\n<P>udvalg herom er endnu ikke afsluttede, men der tilstræbes fra </P>  \r\n\r\n<P>fiskeriministeriets side en ordning, hvorefter den enkelte fisker </P>  \r\n\r\n<P>mærker sit redskab med navn, adresse og licensnummer således, at </P>  \r\n\r\n<P>den meget tidskrævende administration af en ordning med officielt </P>  \r\n\r\n<P>udleverede fiskeredskabsmærker - som den nuværende - kan undgås. </P>  \r\n\r\n<P>§ 9 </P>  \r\n\r\n<P>For ikke at belaste politi og domstole med en række sager om betaling </P>  \r\n\r\n<P>af små beløb indeholder forslaget en bestemmelse om, at manglende </P>  \r\n\r\n<P>bevis for licensbetaling ved antræffelse under fiskeri medfører en </P>  \r\n\r\n<P>straflignende forhøjelse af licensen til det dobbelte. </P>  \r\n\r\n<P>Det er ikke hensigten, at børn skal kunne forevise legitimation, men </P>  \r\n\r\n<P>personer under 18 år skal, såfremt der kan være tvivl om, hvorvidt </P>  \r\n\r\n<P>de er under eller over 18 år, kunne forevise legitimation med </P>  \r\n\r\n<P>angivelse af alder. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198612K00201"
        },
        {
            "displayName": "Entydig dokumentidentifikation",
            "displayValue": "CL005547"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "201"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}