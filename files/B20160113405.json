{
    "id": 183795,
    "title": "Bekendtgørelse om beregning af satsreguleringsprocenten m.v.",
    "documentTypeId": "60",
    "isSagsforlobPeriodValid": true,
    "shortName": "BEK nr 1134 af 29/08/2016",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om beregning af satsreguleringsprocenten m.v.</p>\r\n<p class=\"Indledning2\">I medfør af § 7 i lov nr. 373 af 28. maj 2003 om en satsreguleringsprocent fastsættes:</p>\r\n<p class=\"Paragraf\" id=\"id4222f65a-2db7-4060-8341-39596395a274\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Satsreguleringsprocenten, tilpasningsprocenten, satstilpasningsprocenten og puljebeløbet, jf. lov om en satsreguleringsprocent, beregnes i overensstemmelse med reglerne i denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"id8d49e76a-46dc-4366-a605-4f1f4dc18764\">Stk. 2.</span> Ved beregningen anvendes den procentvise ændring i årslønnen i året to år forud for finansåret (lønåret) i forhold til årslønnen i året forud for lønåret. Årslønnen opgøres på grundlag af bruttoårslønnen som opgjort på baggrund af Dansk Arbejdsgiverforenings årlige lønstatistik (StrukturStatistikken), jf. § 2, og arbejdsmarkedsbidraget, jf. § 3.</p>\r\n<p class=\"ParagrafGruppeOverskrift\">\r\n   <span>Opgørelsen af bruttoårslønnen</span>\r\n</p>\r\n<p class=\"Paragraf\" id=\"idd31d1e6d-0c4c-4724-92c3-1c54721f7204\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Den samlede, gennemsnitlige bruttoårsløn for arbejdere og funktionærer under ét opgøres i lønåret og året før lønåret ved at sammenveje den gennemsnitlige bruttoårsløn for henholdsvis arbejdere og funktionærer i det pågældende år. Som vægte anvendes i begge år den relative fordeling af antallet af præsterede arbejdsdage for henholdsvis arbejdere og funktionærer i året før lønåret. Efter sammenvejningen afrundes bruttoårslønnen i de to år til et kronebeløb med to decimaler.</p>\r\n<p class=\"Stk2\">\r\n   <span class=\"StkNr\" id=\"id24e8d7b4-f12d-44ec-b990-bac2ad10f935\">Stk. 2.</span> Bruttoårslønnen for henholdsvis arbejdere og funktionærer beregnes på grundlag af den gennemsnitlige timeløn for voksne arbejdere og funktionærer. Løn for lærlinge og elever indgår ikke i beregningen. Opgørelsen af timelønnen baseres på det størst mulige antal identiske virksomheder, således at der indgår de samme virksomheder i lønåret og året forud for lønåret.</p>\r\n<p class=\"Stk2\">\r\n   <span class=\"StkNr\" id=\"ida32f14b0-f3b9-4895-a732-b7413a6165ea\">Stk. 3.</span> Timelønnen opgøres inklusive bruttotrækordninger samt udbetalinger fra fritvalgsordninger og særlig opsparing. Timelønnen opgøres eksklusive genetillæg og løn under fravær, således at timelønnen udtrykker lønnen per præsteret arbejdstime ekskl. overarbejdstillæg og øvrige genetillæg for beskæftigede uden fravær som følge af sygdom, barselsorlov og afholdelse af feriefridage m.v.  Endvidere fratrækkes arbejdsgiveres og lønmodtageres bidrag til ATP samt arbejdsmarkedspensioner og andre pensionsordninger administreret af arbejdsgiveren.</p>\r\n<p class=\"Stk2\">\r\n   <span class=\"StkNr\" id=\"idbba6fa18-d2da-463e-b460-ff9cef203a06\">Stk. 4.</span> Bruttoårslønnen for henholdsvis arbejdere og funktionærer beregnes ved at gange timelønnen for hver af de to personalegrupper som opgjort efter stk. 2 og 3 med den årlige standardarbejdstid for fuldtidsbeskæftigede, således at bruttoårslønnen ikke påvirkes af forskelle i antallet af arbejdsdage i de enkelte år. Generelle aftalebaserede eller lovfastsatte ændringer i arbejdstiden, herunder længere ferie eller kortere arbejdsuge, indgår i fastsættelsen af standardarbejdstiden.</p>\r\n<p class=\"ParagrafGruppeOverskrift\">\r\n   <span>Opgørelsen af årslønnen</span>\r\n</p>\r\n<p class=\"Paragraf\" id=\"idd92b66bd-dd21-41da-8500-3dc5bbe0ec0f\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Årslønnen for lønåret beregnes ved fra bruttoårslønnen for lønåret at trække arbejdsmarkedsbidraget beregnet med den procentuelle arbejdsmarkedsbidragssats for finansåret. Årslønnen for året forud for lønåret beregnes ved fra bruttoårslønnen for året forud for lønåret at trække arbejdsmarkedsbidraget beregnet med den procentuelle arbejdsmarkedsbidragssats for året før finansåret. De nævnte fradrag beregnes som et helt kronebeløb.</p>\r\n<p class=\"ParagrafGruppeOverskrift\">\r\n   <span>Tilpasningsprocenten</span>\r\n</p>\r\n<p class=\"Paragraf\" id=\"ida1e88123-d379-4246-b9e3-fbc02912da17\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Tilpasningsprocenten beregnes som afvigelsen mellem den procentvise ændring i årslønnen, jf. §§ 2 og 3, og 2,0. Tilpasningsprocenten opgøres med én decimal.</p>\r\n<p class=\"ParagrafGruppeOverskrift\">\r\n   <span>Satstilpasningsprocenten</span>\r\n</p>\r\n<p class=\"Paragraf\" id=\"id228d60ae-5a3b-4460-aee9-d8f935833625\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Satstilpasningsprocenten for et finansår svarer til tilpasningsprocenten, hvis ændringen i årslønnen er 2,0 pct. eller lavere.</p>\r\n<p class=\"Stk2\">\r\n   <span class=\"StkNr\" id=\"id021d7da4-7571-41ac-84a7-1799f058a390\">Stk. 2.</span> Er ændringen i årslønnen højere end 2,0 pct., svarer satstilpasningsprocenten til den del af tilpasningsprocenten, der eventuelt overstiger 0,3.</p>\r\n<p class=\"Stk2\">\r\n   <span class=\"StkNr\" id=\"id58501b40-713d-4af4-8e54-38e2c42e88ae\">Stk. 3.</span> Er tilpasningsprocenten 0,0-0,3, er satstilpasningsprocenten 0,0.</p>\r\n<p class=\"ParagrafGruppeOverskrift\">\r\n   <span>Satsreguleringsprocenten</span>\r\n</p>\r\n<p class=\"Paragraf\" id=\"idda5318ef-bd4a-46f1-aa44-aab09540b1e6\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Satsreguleringsprocenten for et finansår er 2,0 tillagt satstilpasningsprocenten.</p>\r\n<p class=\"ParagrafGruppeOverskrift\">\r\n   <span>Puljebeløbet</span>\r\n</p>\r\n<p class=\"Paragraf\" id=\"id5c35b42d-5609-4e39-b69c-6d1e05dc2b77\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Er ændringen i årslønnen, jf. §§ 2 og 3, højere end 2,0 pct., anvendes et beløb til en pulje. Puljebeløbet udgør en procentdel svarende til tilpasningsprocenten, dog højst 0,3 procent, af de samlede offentlige udgifter i lønåret til indkomstoverførsler, der reguleres med satsreguleringsprocenten. Puljebeløbet opgøres i millioner kroner med én decimal.</p>\r\n<p class=\"Stk2\">\r\n   <span class=\"StkNr\" id=\"id70aff215-f1b2-431f-a430-48ff82e94770\">Stk. 2.</span> I beregningsgrundlaget efter stk. 1 indgår:</p>\r\n<p class=\"Liste1\">\r\n   <span class=\"Liste1Nr\" id=\"idd6e83ee3-e8a9-49ea-831d-a3f9659c2c30\">1)</span> børnetilskud, kontanthjælp, integrationsydelse, uddannelseshjælp, særlig uddannelsesydelse, ressourceforløbsydelse, indtægtsreguleret fleksjobtilskud, revalideringsydelse, ledighedsydelse, sygedagpenge, barselsdagpenge, folkepension, supplerende pensionsydelse, førtidspension og delpension samt</p>\r\n<p class=\"Liste1\">\r\n   <span class=\"Liste1Nr\" id=\"id38bc197b-9334-4d2f-8fcf-5f8b525c01e1\">2)</span> arbejdsløshedsdagpenge, feriedagpenge, midlertidig arbejdsmarkedsydelse, efterløn inkl. skattefri præmie, fleksydelse, deltagerstøtte ved arbejdsmarkedsuddannelserne og andre uddannelser (AMU-godtgørelse), kontante ydelser vedrørende flygtninge m.fl. og statens voksenuddannelsesstøtte.</p>\r\n<p class=\"Stk2\">\r\n   <span class=\"StkNr\" id=\"idde26300e-be90-4e1b-bed6-5141a06f3de1\">Stk. 3.</span> De samlede årlige udgifter efter stk. 2, nr. 1, opgøres på grundlag af de opgjorte driftsudgifter ekskl. omkostninger i det kommunale budget- og regnskabssystem, suppleret med regnskabstal for indkomstoverførsler der er overgået til udbetaling fra Udbetaling Danmark. De samlede årlige udgifter efter stk. 2, nr. 2, opgøres på grundlag af regnskabstallene i statsregnskabet.</p>\r\n<p class=\"ParagrafGruppeOverskrift\">\r\n   <span>Ikrafttræden m.v.</span>\r\n</p>\r\n<p class=\"Paragraf\" id=\"id12e67e77-3402-4203-b31b-5e4e73636374\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Bekendtgørelsen træder i kraft den 31. august 2016.</p>\r\n<p class=\"Stk2\">\r\n   <span class=\"StkNr\" id=\"ided90cdea-1af6-4247-a805-17d72b919cee\">Stk. 2.</span> Bekendtgørelsen har virkning fra og med fastsættelsen af satsreguleringsprocenten m.v. for finansåret 2017.</p>\r\n<p class=\"Stk2\">\r\n   <span class=\"StkNr\" id=\"id6f280659-46ef-4db2-a328-5b359f2532ac\">Stk. 3.</span> Bekendtgørelse nr. 986 af 24. august 2015 om beregning af satsreguleringsprocenten m.v. ophæves.</p><div class=\"Givet\" id=\"Givet\"><p class=\"Givet\" align=\"center\">Finansministeriet, den 29. august 2016</p><p class=\"Sign1\" align=\"center\">Claus Hjort Frederiksen</p><p class=\"Sign2\" align=\"right\">/ Anders Borup Christensen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Finansministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/08/2016"
        },
        {
            "displayName": "Accession",
            "displayValue": "B20160113405"
        },
        {
            "displayName": "Entydig dokumentidentifikation",
            "displayValue": "AE002356"
        },
        {
            "displayName": "Dato for førstegangsindlæggelse",
            "displayValue": "31/08/2016"
        },
        {
            "displayName": "Dato for indlæggelse",
            "displayValue": "31/08/2016"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1134"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "29/08/2016"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Finansmin., j.nr. 16/01761"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}