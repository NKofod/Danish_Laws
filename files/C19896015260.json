{
    "id": 52980,
    "title": "Vejledning om kommunernes adgang til at optage lån til rensningsanlæg m.v. og til at meddele garanti for lån til betaling af tilslutningsbidrag til spildevandsanlæg (Til samtlige kommuner, amtskommuner og tilsynsråd) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 60152 af 30/06/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om kommunernes adgang til at optage  \r\n\r\n lån til rensningsanlæg m.v. og til at meddele garanti for lån til betaling af  \r\n\r\n tilslutningsbidrag til spildevandsanlæg </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige kommuner, amtskommuner og  \r\n\r\n tilsynsråd) </P>  \r\n\r\n<BR>  \r\n\r\n<P>I denne vejledning er anført de retningslinier, som Indenrigsministeriet  \r\n\r\n med virkning fra den 1. juli 1989 vil følge med hensyn til kommunernes adgang  \r\n\r\n til at optage lån til rensningsanlæg m.v. og til at meddele garanti for lån  \r\n\r\n til betaling af tilslutningsbidrag til spildevandsanlæg. </P>  \r\n\r\n<P>Vejledningen erstatter Indenrigsministeriets cirkulæreskrivelse af 30.  \r\n\r\n juni 1987, hvori det er fastsat, at kommuner med lav likviditet efter  \r\n\r\n ansøgning kan opnå dispensation til at optage lån til finansiering af  \r\n\r\n anlægsudgifter til rensningsanlæg m.v. </P>  \r\n\r\n<P>Baggrunden for den nye vejledning vedrørende finansiering af  \r\n\r\n rensningsanlæg er de indgåede aftaler mellem Kommunernes Landsforening og  \r\n\r\n regeringen af henholdsvis den 29. juni 1988 og 2. juni 1989 om kommunernes  \r\n\r\n økonomi i 1989 og 1990. </P>  \r\n\r\n<P>I henhold til lov om betalingsregler for spildevandsanlæg, lov nr. 863 af  \r\n\r\n 23. december 1987, betragtes spildevandsanlæg som en kommunal  \r\n\r\n forsyningsvirksomhed på linie med kommunernes varetagelse af forsyningen på  \r\n\r\n en række andre områder, der bygger på princippet om brugerfinansiering. </P>  \r\n\r\n<P>Retningslinierne i vejledningen fastlægger, i hvilket omfang kommunale  \r\n\r\n udlæg vedrørende spildevandsanlæg kan lånefinansieres, og i hvilket omfang  \r\n\r\n kommunerne kan meddele garanti for lån til betaling af tilslutningsbidrag til  \r\n\r\n spildevandsanlæg. </P>  \r\n\r\n<P>Kommuner med lav likviditet, kan efter ansøgning opnå dispensation til at  \r\n\r\n optage lån til finansiering af anlægsudgifter til rensningsanlæg m.v.  \r\n\r\n Låneadgangen i det enkelte regnskabsår vil dog maksimalt kunne udgøre  \r\n\r\n kommunens udlæg ultimo regnskabsåret vedrørende spildevandsanlæg. Tilladelse  \r\n\r\n til lån skal i hvert enkelt tilfælde meddeles af Indenrigsministeriet.  \r\n\r\n Lånetilladelse gives for for et år af gangen. </P>  \r\n\r\n<P>Ved rensningsanlæg forstås her alle anlæg under funktion 0.53,  \r\n\r\n Rensningsanlæg med betalingsvedtægt og funktion 0.56, Rensningsanlæg uden  \r\n\r\n betalingsvedtægt samt anlæg af tilsvarende karakter (og dermed teknisk  \r\n\r\n sammenhængende arbejder) på andre funktioner under hovedfunktionen  \r\n\r\n &#187;Spildevandsanlæg&#171;. </P>  \r\n\r\n<P>Der kan ikke lånes til spildevandsanlæg i sommerhusområder. </P>  \r\n\r\n<P>Rensningsanlæg samt anlæg af tilsvarende karakter i sommerhusområder  \r\n\r\n omfattes således ikke af låneadgangen. Eksempelvis vil der ikke blive givet  \r\n\r\n dispensation til optagelse af lån til en afskærende ledning fra et  \r\n\r\n sommerhusområde til et rensningsanlæg. Der henvises i den forbindelse til, at  \r\n\r\n Miljøministeriet snarest vil udsende et cirkulære om prioritering af  \r\n\r\n anlægsarbejder for den del af de kommunale spildevandsanlæg, der ikke berøres  \r\n\r\n af vandmiljøhandlingsplanen. </P>  \r\n\r\n<P>Lånetilladelse vil kun blive ydet til anlægsudgiften excl. moms. Denne  \r\n\r\n låneadgang reduceres yderligere, i det omfang der er et tilgodehavende hos  \r\n\r\n kommunen. Opkrævede og budgetterede bidrag vedrørende spildevandsanlæg for  \r\n\r\n hvilke, der ikke er afholdt udgifter, skal først anvendes, før  \r\n\r\n investeringsudgifter til rensningsanlæg kan lånefinansieres. Låneoptagelsen  \r\n\r\n kan således maksimalt svare til kommunens udlæg ultimo regnskabsåret i det  \r\n\r\n år, hvor der ønskes låneoptagelse. </P>  \r\n\r\n<P>Garanti for lån til betaling af tilslutningsbidrag til spildevandsanlæg  \r\n\r\n betragtes som et kommunalt lån, jf. § 4, stk. 1, nr. 5, i  \r\n\r\n Indenrigsministeriets bekendtgørelse af 30. juni 1989, lånebekendtgørelsen,  \r\n\r\n idet garantistillelsen er et alternativ til en kommunal lånoptagelse til  \r\n\r\n finansiering af anlægsopgaven. Ved spildevandsanlæg forstås i denne  \r\n\r\n sammenhæng hele hovedfunktionen &#187;Spildevandsanlæg&#171;. </P>  \r\n\r\n<P>Der vil kun blive givet tilladelse til lånoptagelse eller til at meddele  \r\n\r\n garanti for lån til betaling af tilslutningsbidrag til spildevandsanlæg uden  \r\n\r\n for kommunernes ordinære adgang til at optage lån, i det omfang  \r\n\r\n anlægsudgiften til rensningsanlæg eller deponering efter reglerne i § 4, stk.  \r\n\r\n 3-7, i lånebekendtgørelsen ikke kan afholdes af kommunernes kassebeholdning.  \r\n\r\n</P>  \r\n\r\n<P>Ved vurderingen af, om udgiften kan afholdes af kassebeholdningen, vil  \r\n\r\n Indenrigsministeriet som udgangspunkt lægge til grund, at den nødvendige  \r\n\r\n likviditet til løbende betalinger ikke behøver at overstige 4 pct. af en  \r\n\r\n kommunes bruttodrifts- og anlægsudgifter. Det er herved en forudsætning, at  \r\n\r\n driftsaktivitet i det regnskabsår, hvor lånet ønskes optaget eller  \r\n\r\n garantistillelsen ønskes meddelt, ikke påregnes finansieret ved kasseforbrug.  \r\n\r\n Derimod vil en kommune kunne finansiere anden planlagt anlægsvirksomhed  \r\n\r\n (nettoanlægsudgifter) ved forbrug af kasse, uden at det får betydning for  \r\n\r\n kommunens mulighed for at få dispensation til optagelse af lån til  \r\n\r\n rensningsanlæg eller til at meddele garanti for lån til betaling af  \r\n\r\n tilslutningsbidrag til spildevandsanlæg. </P>  \r\n\r\n<P>Det forudsættes, at anlægsudgifterne (inkl. en normal forrentning af  \r\n\r\n kommunens udlæg) betales af brugerne over en periode, der ikke overstiger  \r\n\r\n seks år. Ligeledes forudsættes det, at løbetiden på lånet ikke overstiger  \r\n\r\n seks år. I særlige tilfælde vil kommuner med store investeringer (høje  \r\n\r\n drifts- og anlægsbidrag) kunne få dispensation til at strække brugerafgifter  \r\n\r\n og lån ud over seks år. </P>  \r\n\r\n<P>En dispensationsansøgning bør indeholde følgende oplysninger: </P>  \r\n\r\n<P CLASS=PUNKT> <B>1.</B> Størrelsen af de anlægsudgifter, der ønskes  \r\n\r\n finansieret ved lån, eller værdien af de garantistillelser, kommunen ønsker  \r\n\r\n at meddele. </P>  \r\n\r\n<P CLASS=PUNKT> <B>2.</B> Størrelsen af kommunens budgetterede bruttodrifts-  \r\n\r\n og anlægsudgifter, nettoanlægsudgifter, likviditetsforbrug og skønnet  \r\n\r\n kassebeholdning ultimo regnskabsåret. </P>  \r\n\r\n<P CLASS=PUNKT> <B>3.</B> Oplysning om, hvorvidt skønnet over  \r\n\r\n likviditetsforbruget har ændret sig siden budgetvedtagelsen, og hvad der i  \r\n\r\n givet fald er grunden hertil. </P>  \r\n\r\n<P CLASS=PUNKT> <B>4.</B> Kommunens budgetterede udlæg (incl. lånoptagelse)  \r\n\r\n ultimo regnskabsåret, i det år hvor der ønskes lånoptagelse eller  \r\n\r\n garantistillelse. </P>  \r\n\r\n<P>Indenrigsministeriet den 30. juni 1989 </P>  \r\n\r\n<P>Thor Pedersen </P>  \r\n\r\n<P>/Ib Jensen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19896015260"
        },
        {
            "displayName": "Entydig dokumentidentifikation",
            "displayValue": "CM011827"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "60152"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "30/06/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Indenrigsministeriet ø.kt.j.nr.1402-23/1989"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}