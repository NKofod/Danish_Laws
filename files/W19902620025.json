{
    "id": 32369,
    "title": "God markedsføringsskik - nedsættende omtale af konkurrenter eller konkurrenters produkter ",
    "documentTypeId": "240",
    "isSagsforlobPeriodValid": false,
    "shortName": "KEN nr 26200 af 27/11/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En tv-reklame for Alberto shampoo Two in One, der indeholdt en  \r\n\r\n bemærkning om, at &#187;mange balsamshampoo'er virker jo ikke, man kan undre  \r\n\r\n sig over hvor balsam-effekten bliver af&#171;, blev anset for at være i strid  \r\n\r\n med § 1 i markedsføringsloven og Artikel 7 i Kodeks for Reklamepraksis, med  \r\n\r\n henvisning til at reklamen indeholdt nedsættende omtale af konkurrenter.  \r\n\r\n Nævnet vil generelt anlægge en streng fortolkning af art. 7 i Kodeks for  \r\n\r\n Reklamepraksis i relation til tv-reklamer, idet tv-mediets særlige karakter  \r\n\r\n medfører, at eventuelle konkurrenter ikke har mulighed for at tage til  \r\n\r\n genmæle over for nedsættende omtale inden for det tidsrum, hvor reklamen er  \r\n\r\n aktuel. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>God markedsføringsskik - nedsættende omtale af  \r\n\r\n konkurrenter eller konkurrenters produkter </H1>  \r\n\r\n<P></P>  \r\n\r\n<BR>  \r\n\r\n<P>Ved skrivelse af 28. september 1990 har Reklamebureauet Lintas/GR har på  \r\n\r\n vegne af Elida Gibbs A/S klaget til Radio- og TV-Reklamenævnet over et  \r\n\r\n reklameindslag for Alberto shampoo &#187;Two in One&#171;, udsendt i TV 2.  \r\n\r\n</P>  \r\n\r\n<P>Lintas/GR anfører, at reklameindslaget er i strid med § 1 i  \r\n\r\n markedsføringsloven, der omhandler god markedsføringsskik, og § 2, stk. 2, i  \r\n\r\n samme lov, der bl.a. vedrører utilbørligt nedsættende omtale af konkurrenter  \r\n\r\n eller konkurrenters produkter. Lintas/GR henviser i den forbindelse til  \r\n\r\n lydsiden af reklamen, som indledes med en bemærkning om, at &#187;mange  \r\n\r\n balsam-shampoo'er virker jo ikke. Man kan undre sig over, hvor  \r\n\r\n balsam-effekten bliver af&#171;. </P>  \r\n\r\n<P>Yderligere har en privat forbruger, Vibeke Sode, København Ø, med  \r\n\r\n skrivelse af 26. september 1990 klaget til Forbrugerombudsmanden over  \r\n\r\n indholdet af den ovenfor nævnte reklame. Klagen er med brev af 31. oktober  \r\n\r\n 1990 oversendt til nævnet. </P>  \r\n\r\n<P>Vibeke Sode anfører, at hun har opfattet reklamens bemærkninger som  \r\n\r\n relaterende sig til de øvrige nye &#187;Two in One&#171;-produkter, og at hun  \r\n\r\n finder den anvendte form for annoncering helt forkert. </P>  \r\n\r\n<P>TV2 Reklame A/S er i skrivelse af 2. oktober 1990 blevet anmodet om en  \r\n\r\n udtalelse vedrørende klagen. </P>  \r\n\r\n<P>TV2 Reklame A/S anfører i svarskrivelse af 15. oktober 1990, at TV2  \r\n\r\n Reklame A/S i forbindelse med den forudgående vurdering af reklamens  \r\n\r\n lovlighed drøftede reklamens indhold i relation til artikel 5 i &#187;Kodeks  \r\n\r\n for Reklamepraksis&#171;, der vedrører de krav, der stilles til udformningen  \r\n\r\n af sammenlignende reklamer. </P>  \r\n\r\n<P>TV2 Reklame A/S har vurderet, at reklamen ikke stred mod denne  \r\n\r\n bestemmelse, idet den i reklamen anvendte sammenligning med de gængse  \r\n\r\n shampoo- og balsamprodukter efter TV2 Reklame A/S' opfattelse er så generel,  \r\n\r\n at de produkter, der sammenlignes med, ikke kan identificeres. TVR har ikke  \r\n\r\n opfattet reklamen som en sammenligning mellem Molnlyckes produkt  \r\n\r\n &#187;Alberto Two in One&#171; og Elida Gibbs produkt &#187;Dimension Two in  \r\n\r\n One&#171;. </P>  \r\n\r\n<P>Molnlycke A/S, der markedsfører Alberto shampoo, har i supplerende  \r\n\r\n skrivelser af 8. oktober 1990 og 9. oktober 1990 udtalt, at det aldrig har  \r\n\r\n været intentionen at give forbrugerne den opfattelse, at de nye &#187;Two in  \r\n\r\n One&#171; shampoo-produkter, der er kommet på markedet (Wash and Go og  \r\n\r\n Dimension) ikke virker efter hensigten. Intentionen med spottet er alene at  \r\n\r\n gøre opmærksom på, at der findes balsamshampoo'er, der ikke virker efter  \r\n\r\n hensigten. Den type produkter har eksisteret de sidste 8-10 år, og mange  \r\n\r\n forbrugere har sandsynligvis haft dårlige erfaringer med disse. </P>  \r\n\r\n<P>Radio- og TV-Reklamenævnet har behandlet klagen og har truffet følgende  \r\n\r\n afgørelse: </P>  \r\n\r\n<P>Nævnet finder, at den påklagede reklame er i strid med generalklausulen om  \r\n\r\n god markedsføringsskik i § 1 i markedsføringsloven og art. 7 i Kodeks for  \r\n\r\n Reklamepraksis. </P>  \r\n\r\n<P>Artikel 7 i Kodeks for Reklamepraksis indeholder en regel om, at  \r\n\r\n reklameindslag hverken direkte eller indirekte må udtale sig nedsættende om  \r\n\r\n andre firmaer eller andre varer. </P>  \r\n\r\n<P>Det påklagede reklameindslag indledes med en henkastet bemærkning om, at  \r\n\r\n &#187;mange balsam-shampoo'er virker jo ikke. Man kan undre sig over, hvor  \r\n\r\n balsam-effekten bliver af&#171;. </P>  \r\n\r\n<P>Denne bemærkning må efter nævnets opfattelse karakteriseres som generelt  \r\n\r\n nedsættende set i relation til konkurrerende produkter, både de produkter,  \r\n\r\n der har eksisteret på markedet i adskillige år, og de øvrige netop lancerede  \r\n\r\n &#187;Two in One&#171;-produkter, der ligeledes har været markedsført ved  \r\n\r\n hjælp af tv-reklamer udsendt i TV 2 inden for de seneste måneder. </P>  \r\n\r\n<P>Nævnet finder derfor, at den påklagede reklame udgør en overtrædelse af af  \r\n\r\n de ovenfor anførte regler. </P>  \r\n\r\n<P>Nævnet finder i øvrigt anledning til at fremhæve, at der i tv-reklamer bør  \r\n\r\n udvises stor tilbageholdenhed med anvendelsen af bemærkninger, der på nogen  \r\n\r\n måde kan opfattes som nedsættende omtale af konkurrenters varer eller  \r\n\r\n produkter, idet tv-mediets særlige karakter medfører, at eventuelle  \r\n\r\n konkurrenter ikke har mulighed for at tage til genmæle inden for det tidsrum,  \r\n\r\n hvor reklamen er aktuel. </P>  \r\n\r\n<P>Nævnet vil derfor normalt anlægge en streng fortolkning af art. 7 i Kodeks  \r\n\r\n for Reklamepraksis i relation til tv-reklamer. </P>  \r\n\r\n<P>Nævnets afgørelse er enstemmig. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19902620025"
        },
        {
            "displayName": "Entydig dokumentidentifikation",
            "displayValue": "CA000280"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "26200"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "27/11/1990"
        },
        {
            "displayName": "Administrerende myndighed",
            "displayValue": "Radio- og tv-nævnet"
        },
        {
            "displayName": "Ressortministeriets journalnummer",
            "displayValue": "90.8263-8"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}