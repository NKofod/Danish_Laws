{
    "id": 189973,
    "title": "Ankestyrelsens principafgørelse 24-17 om dagtilbud - økonomisk fripladstilskud - ansøgning - nyoptagelse - optagelsesdag",
    "documentTypeId": "240",
    "isSagsforlobPeriodValid": true,
    "shortName": "KEN nr 9417 af 02/05/2017",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 24-17 om dagtilbud - økonomisk fripladstilskud - ansøgning - nyoptagelse - optagelsesdag</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Principafgørelsen fastslår</span>\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Forældre skal betale for deres barns ophold i dagtilbud. Kommunen skal dog bevilge økonomisk fripladstilskud (nedsættelse af forældrebetalingen), hvis betingelserne er opfyldt. Bevilling af økonomisk fripladstilskud kan kun ske efter ansøgning.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Hvis forældrene søger om økonomisk fripladstilskud i forbindelse med nyoptagelse i dagtilbuddet, får forældrene tilskuddet fra optagelsesdatoen. I andre situationer får forældrene først tilskuddet fra den måned, der følger efter ansøgningen om fripladstilskud. Det kan for eksempel være, hvor forældrenes indkomst er ændret, efter at barnet er optaget i dagtilbud.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Udgangspunktet er derfor, at økonomisk fripladstilskud bevilges fra optagelsesdagen ved nyoptagelse, selvom den ligger før ansøgningsdatoen. Ansøgningen skal dog ske inden for rimelig tid efter optagelsen. Om der er ansøgt inden for rimelig tid, er altid en konkret vurdering. I vurderingen skal blandt andet indgå, hvor lang tid der er gået fra optagelsen, og om kommunen har vejledt tilstrækkeligt om muligheden for at søge om økonomisk fripladstilskud.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Der kan ikke opstilles faste tidsfrister for, hvad der kan anses for rimelig tid. Hvis kommunen har vejledt tilstrækkeligt om muligheden for økonomisk fripladstilskud, og forældrene alligevel ikke søger inden for rimelig tid efter optagelsen, er ansøgningen ikke sket i forbindelse med nyoptagelse. Bevillingen har i de tilfælde virkning fra måneden, efter ansøgningen blev modtaget i kommunen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">I den konkrete sag havde borgeren ikke ret til at få økonomisk fripladstilskud med virkning fra optagelsesdatoen. Ankestyrelsen vurderede, at borgeren – som søgte 3 måneder efter optagelsen - ikke havde søgt inden for rimelig tid. Der blev lagt vægt på, at borgeren i forbindelse med tilbud om dagtilbudsplads var vejledt om muligheden for friplads, at borgeren tidligere havde modtaget økonomisk fripladstilskud, og at borgeren havde modtaget flere opkrævninger og rykkere for betaling for tilbuddet.</p>\r\n   <p class=\"TekstGenerel\">\r\n   </p>\r\n</div>\r\n<p>\r\n   <span class=\"Bold\">Baggrund for at behandle sagen principielt</span>\r\n</p>\r\n<p>\r\n</p>\r\n<p>Ankestyrelsen har behandlet sagen principielt. Det har vi gjort for at afklare, hvornår der er tale om ansøgning i forbindelse med nyoptagelse og dermed, hvornår der skal bevilliges økonomisk fripladstilskud med virkning fra optagelsen.</p>\r\n<p>\r\n</p>\r\n<p>\r\n   <span class=\"Bold\">Reglerne</span>\r\n</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>Lov om dag-, fritids- og klubtilbud m.v. til børn og unge (dagtilbudsloven), senest bekendtgjort i lovbekendtgørelse nr. 748 af 20. juni 2016.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § 43, stk. 1, nr. 2, om økonomisk fripladstilskud.</p>\r\n<p>\r\n</p>\r\n<p>Bekendtgørelse om dagtilbud (dagtilbudsbekendtgørelsen) nr. 599 af 30. april 2015</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § 30, stk. 1, om ansøgning i forbindelse med nyoptagelse.</p>\r\n<p class=\"Liste1\">\r\n   <span class=\"Liste1Nr\">–</span> § 30, stk. 2, om ansøgning i andre situationer.</p>\r\n<p>\r\n</p>\r\n<p>\r\n   <span class=\"Italic\">Praksis</span>\r\n</p>\r\n<p>\r\n</p>\r\n<p>Ankestyrelsen har ikke principafgørelser på området.</p>\r\n<p>\r\n</p>\r\n<p>\r\n   <span class=\"Italic\">Vejledninger</span>\r\n</p>\r\n<p>Vi har også anvendt vejledning om dagtilbud nr. 9109 af 27. februar 2015.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> Pkt. 437, om bevillingstidspunktet.</p>\r\n<p>\r\n</p>\r\n<p>\r\n   <span class=\"Bold\">Den konkrete afgørelse</span>\r\n</p>\r\n<p>\r\n</p>\r\n<p>Du har klaget over X Kommunes afgørelse om økonomisk fripladstilskud. X Kommune afgjorde sagen den 25. april 2016.</p>\r\n<p>\r\n</p>\r\n<p>Ankestyrelsen har nu afgjort din sag.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> Du har ret til økonomisk fripladstilskud med virkning fra den 1. maj 2016.</p>\r\n<p>\r\n</p>\r\n<p>Det betyder, at vi stadfæster kommunens afgørelse, da vi er kommet til samme resultat.</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>Ankestyrelsen vurderer, at du har ret til økonomisk fripladstilskud med virkning fra den 1. maj 2016, da du ikke har søgt i forbindelse med nyoptagelse.</p>\r\n<p>\r\n</p>\r\n<p>Vi vurderer dermed, at du ikke har ret til økonomisk fripladstilskud med virkning fra optagelsen, den 15. januar 2016, da du ikke har søgt inden for rimelig tid.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>Vi lægger til grund, at barn A blev optaget i institution B den 15. januar 2016.</p>\r\n<p>\r\n</p>\r\n<p>Vi lægger vægt på,</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> at du den 25. april 2016 ansøgte om økonomisk fripladstilskud. Du ansøgte derfor 3 måneder efter As optagelse i dagtilbuddet.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> at du den 5. november 2015 fik tilbudt en plads til A i institution B, og at forældrebetalingen fremgik af tilbuddet. Du accepterede tilbuddet den 11. november 2015.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> at det også fremgik af tilbuddet, at du havde mulighed for, at søge hel- eller delvis friplads,</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> at du tidligere har modtaget økonomisk fripladstilskud, frem til maj 2010. Du var således bekendt med muligheden for at søge om økonomisk fripladstilskud, og</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> at det fremgår af kommunens oplysninger at du den 23. december 2015 modtog opkrævning på betaling for dagtilbud, og efterfølgende modtog flere opkrævninger og rykkere. Du var således bevidst om, at du ikke var bevilliget økonomisk fripladstilskud.</p>\r\n<p>\r\n</p>\r\n<p>Vi er opmærksomme på, at du har oplyst, at du mener at have søgt om økonomisk fripladstilskud, da du fik tilbudt vuggestueplads til A, men at denne ansøgning ikke er gået igennem. Det ændrer ikke ved resultatet, da der ikke foreligger oplysninger i sagen, som kan godtgøre, at du har ansøgt før den 25. april 2016.</p>\r\n<p>\r\n</p>\r\n<p>Vi lægger i den forbindelse vægt på, at det fremgår af journalnotat fra kommunen, at du den 14. april 2016 kontaktet kommunen om økonomisk fripladstilskud, og der ikke foreligger oplysninger om, at du har kontaktet kommunen før denne dato.</p>\r\n<p>\r\n</p>\r\n<p>Oplysningerne fremgår særligt af afgørelsen og klagen.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>Kommunen skal efter ansøgning bevillige økonomisk fripladstilskud til forældre, der opfylder betingelserne herfor. Forældrenes egenbetaling til en plads i daginstitution nedsættes.</p>\r\n<p>\r\n</p>\r\n<p>Der kan ydes fripladstilskud med tilbagevirkende kraft til optagelsestidspunktet, når der ansøges i forbindelse med nyoptagelse. Søger forældrene om økonomisk fripladstilskud i andre situationer, gives fripladstilskuddet med virkning fra måneden der følger efter ansøgningen.</p>\r\n<p>\r\n</p>\r\n<p>Ved ansøgning i forbindelse med nyoptagelse må forstås, at ansøgningen sker inden for rimelig tid efter optagelse i dagtilbuddet. Barnet anses for optaget i dagtilbuddet fra den dato, hvor pladsen står til forældrenes rådighed, uanset om barnet benytter pladsen. Optagelsen sker således ikke, når forældrene tilbydes en plads, eller når pladsen accepteres, men først fra forældrene har mulighed for at lade barnet passe. Omvendt anses barnet for optaget, uanset at pladsen ikke faktisk anvendes, idet der fra denne dato opkræves forældrebetaling, som kan nedsættes ved bevilling af økonomisk fripladstilskud. Opkræves forældrebetalingen før optagelsesdatoen, skal denne også nedsættes ved bevilling af økonomisk fripladstilskud med tilbagevirkende kraft til optagelsesdatoen.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/05/2017"
        },
        {
            "displayName": "Accession",
            "displayValue": "W20170941725"
        },
        {
            "displayName": "Entydig dokumentidentifikation",
            "displayValue": "CR000237"
        },
        {
            "displayName": "Dato for indlæggelse",
            "displayValue": "16/06/2017"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9417"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "02/05/2017"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "2016-2410-25174"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}