{
    "id": 33846,
    "title": "plejehjem - lommepenge - kildeskat (* 1) (* 3) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19143 af 05/02/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Beløbet til personlige fornødenheder (lommepenge) til en pensionist på  \r\n\r\n plejehjem er skattepligtigt. </I> </P>  \r\n\r\n<P> <I>Hvis pensionistens samlede indtægter medfører, at pensionisten skal  \r\n\r\n betale skat, er bistandslovens § 84 ikke til hinder for, at der indeholdes  \r\n\r\n kildeskat i lommepengebeløbet. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>plejehjem - lommepenge - kildeskat (* 1) (* 3)  \r\n\r\n</H1>  \r\n\r\n<P></P>  \r\n\r\n<P>SAGSFREMSTILLING: </P>  \r\n\r\n<P>Pensionisten P havde haft ophold på plejehjem siden 1983 og havde haft  \r\n\r\n sådanne indtægter inkl. beløbet til personlige fornødenheder (lommepenge), at  \r\n\r\n der skulle betales skat. P havde fået udbetalt lommepengebeløbet med fradrag  \r\n\r\n af kildeskat (trækprocent 51). </P>  \r\n\r\n<P>Amtsankenævnet pålagde kommunen at udbetale P det beløb, der var indeholdt  \r\n\r\n i kildeskat i lommepengebeløbet tilbage til 1983. </P>  \r\n\r\n<P>Nævnet begrundede afgørelsen med, at P i henhold til bistandslovens § 84  \r\n\r\n havde ret til at få udbetalt det fulde lommepengebeløb uden  \r\n\r\n skatteindeholdelse. </P>  \r\n\r\n<P>Nævnet var enig i, at der skulle betales skat af lommepengebeløbet, som  \r\n\r\n var en del af pensionen, men skattebeløbet skulle fradrages i den del af  \r\n\r\n pensionen, som medgik til betalingen af plejehjemsopholdet. </P>  \r\n\r\n<P>Afgørelsen blev anket af kommunen, som bl.a. anførte, at kommunen ikke  \r\n\r\n kunne fratrække skatten i den del af pensionen, der anvendtes som betaling  \r\n\r\n for opholdet, da pensionen blev inddraget ved optagelsen i plejehjem. Den  \r\n\r\n inddragne pension figurerede ingen steder og konteredes ikke regnskabsmæssigt  \r\n\r\n som opholdsbetaling. </P>  \r\n\r\n<P>Kommunen gjorde også gældende, at kommunen som udbetaler af A- indkomst  \r\n\r\n efter kildeskatteloven skal tilbageholde kildeskat. </P>  \r\n\r\n<P>Kommunen anførte endelig, at selv om lommepengebeløbet efter  \r\n\r\n Socialstyrelsens vejledning af 18. august 1988 ikke kan reduceres med  \r\n\r\n betaling for ophold på plejehjem, kunne dette efter kommunens opfattelse ikke  \r\n\r\n sidestilles med skattetræk. </P>  \r\n\r\n<P>Sagen blev antaget til principiel behandling til afklaring af, om skat af  \r\n\r\n lommepengebeløbet skal fradrages i den del af pensionen, der medgår til  \r\n\r\n betaling af plejehjemsopholdet, eller i lommepengebeløbet. </P>  \r\n\r\n<P>AFGØRELSE: </P>  \r\n\r\n<P>Ankestyrelsen var enig med amtsankenævnet i, at der skal betales skat af  \r\n\r\n beløbet til personlige fornødenheder (lommepengebeløbet), men fandt ikke, at  \r\n\r\n skatten kunne indeholdes i den øvrige del af pensionen, da denne var  \r\n\r\n inddraget i forbindelse med P's optagelse på plejehjem. </P>  \r\n\r\n<P>Ankestyrelsen fandt ikke, at reglen i bistandslovens § 84 om udbetaling af  \r\n\r\n beløbet til personlige fornødenheder var til hinder for, at der kunne trækkes  \r\n\r\n kildeskat af dette beløb. </P>  \r\n\r\n<P>Ankestyrelsen ændrede således amtsankenævnets afgørelse. </P>  \r\n\r\n</DIV>",
    "isHistorical": true,
    "editorialNotes": [
        "(* 3) Overført til historisk base ved saneringsrunden august 1995.",
        "(* 2) Dagældende retsforskrift: Lbk nr. 829 af 01/10/1992, § 84.",
        "(* 1) Offentliggjort af Socialministeriet i SM O-015-91 15/06/1991."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19911914325"
        },
        {
            "displayName": "Entydig dokumentidentifikation",
            "displayValue": "CA001774"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19143"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "05/02/1991"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr. 20441-90"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}