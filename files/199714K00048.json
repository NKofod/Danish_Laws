{
    "id": 109573,
    "title": "1997 BTL 48   BETÆNKNING OVER FORSLAG TIL LOV OM ÆNDRING AF LOV OM ALMENE BOLIGER M.V.,   LOV OM BOLIGBYGGERI, LOV OM BYFORNYELSE, LOV OM BYFORNYELSE OG   BOLIGFORBEDRING, LOV OM INDIVIDUEL BOLIGSTØTTE, LOV OM LEJE, LOV OM   MIDLERTIDIG REGULERING AF BOLIGFORHOLDENE OG LOV OM EJERLEJLIGHEDER (ÆNDRING   AF STYRINGS- OG FINANSIERINGSREGLER M.V. FOR DET STØTTEDE BYGGERI)    NR L 48 1997-98. 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1997/1 BTL 48",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 48 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om almene boliger m.v.,  \r\n\r\n lov om boligbyggeri, lov om byfornyelse, lov om byfornyelse og  \r\n\r\n boligforbedring, lov om individuel boligstøtte, lov om leje, lov om  \r\n\r\n midlertidig regulering af boligforholdene og lov om ejerlejligheder (Ændring  \r\n\r\n af styrings- og finansieringsregler m.v. for det støttede byggeri) <BR>  \r\n\r\n Nr L 48 1997-98. 1. samling </P>  \r\n\r\n<P></P>  \r\n\r\n<P>Afgivet af Boligudvalget </P>  \r\n\r\n<P></P>  \r\n\r\n<P>Afgivet: 19971202 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til boligministeren, som denne har besvaret skriftligt. </P>  \r\n\r\n<P>Endvidere har udvalget modtaget en skriftlig henvendelse fra Kommunernes  \r\n\r\n Landsforening. </P>  \r\n\r\n<P>Der er af boligministeren stillet ændringsforslag, herunder om deling af  \r\n\r\n lovforslaget. Udvalget har tiltrådt delingen. Der henvises i øvrigt til  \r\n\r\n bemærkningerne til ændringsforslagene. </P>  \r\n\r\n<P>Herefter indstiller et <I>mindretal</I> (Venstres, Det Konservative  \r\n\r\n Folkepartis og Fremskridtspartiets medlemmer af udvalget) det under A nævnte  \r\n\r\n lovforslag til <I>forkastelse</I> ved 3. behandling og det under B nævnte  \r\n\r\n lovforslag til <I>vedtagelse</I> med de stillede ændringsforslag. </P>  \r\n\r\n<P>Et <I>andet mindretal</I> (Socialdemokratiets, Det Radikale Venstres og  \r\n\r\n Centrum-Demokraternes medlemmer af udvalget) indstiller lovforslagene til  \r\n\r\n<I>vedtagelse</I> med de stillede ændringsforslag. </P>  \r\n\r\n<P>Et <I>tredje mindretal</I> (Socialistisk Folkepartis og Enhedslistens  \r\n\r\n medlemmer af udvalget) indstiller det under A nævnte lovforslag til  \r\n\r\n<I>vedtagelse</I> med det stillede ændringsforslag og vil redegøre for sin  \r\n\r\n stilling til det under B nævnte lovforslag og de stillede ændringsforslag  \r\n\r\n hertil ved 2. behandling. </P>  \r\n\r\n<P>Æ n d r i n g s f o r s l a g </P>  \r\n\r\n<P>Af <I>boligministeren,</I> tiltrådt af <I>udvalget:</I>  </P>  \r\n\r\n<P> <B>a</B>  </P>  \r\n\r\n<P>Ændringsforslag om deling af lovforslaget </P>  \r\n\r\n<P> <B>1)</B> Lovforslaget deles i to lovforslag med følgende titler og  \r\n\r\n indhold: </P>  \r\n\r\n<P> <B>A.</B> &#187;Forslag til lov om ændring af lov om almene boliger m.v.  \r\n\r\n (Videreførsel af beboerrådgiverordningen)&#187; omfattende § 1, indledningen,  \r\n\r\n nr. 23-25, og § 9, 1. pkt. </P>  \r\n\r\n<P> <B>B.</B> &#187;Forslag til lov om ændring af lov om almene boliger m.v.,  \r\n\r\n lov om boligbyggeri, lov om byfornyelse, lov om byfornyelse og  \r\n\r\n boligforbedring, lov om individuel boligstøtte, lov om leje, lov om  \r\n\r\n midlertidig regulering af boligforholdene og lov om ejerlejligheder. (Ændring  \r\n\r\n af styrings- og finansieringsregler m.v. for det støttede byggeri)&#187;  \r\n\r\n omfattende § 1, indledningen, nr. 1-22, 26-53, og §§ 2-9. </P>  \r\n\r\n<P> <B>b</B>  </P>  \r\n\r\n<P>Ændringsforslag til det under A nævnte lovforslag </P>  \r\n\r\n<P>Af <I>boligministeren,</I> tiltrådt af et <I>flertal</I> (S, SF, RV, EL og  \r\n\r\n CD): </P>  \r\n\r\n<P>Til § 1 </P>  \r\n\r\n<P> <B>2)</B> I det under nr. 24 forslåede § 92, stk. 3, ændres to steder  \r\n\r\n &#187;13 mio. kr.&#171; til: &#187;15 mio. kr.&#171; </P>  \r\n\r\n<P> <B>c</B>  </P>  \r\n\r\n<P>Ændringsforslag til det under B nævnte lovforslag </P>  \r\n\r\n<P>Af <I>boligministeren,</I> tiltrådt af et <I>flertal</I> (S, V, KF, RV, FP  \r\n\r\n og CD): </P>  \r\n\r\n<P>Til § 1 </P>  \r\n\r\n<P> <B>3)</B> Efter nr. 1 indsættes som nye numre: </P>  \r\n\r\n<P> <B>&#187;01.</B> I <I>§ 3, stk. 1,</I> indsættes efter nr. 6 som nyt  \r\n\r\n nummer: </P>  \r\n\r\n<P>&#187;7) Boliger, der er opført med offentlig støtte efter lov om  \r\n\r\n byfornyelse og mærket som almene familieboliger.&#171; </P>  \r\n\r\n<P> <B>02.</B> I <I>§ 4</I> indsættes efter nr. 6 som nyt nummer: </P>  \r\n\r\n<P>&#187;7) Boliger, der er opført med offentlig støtte efter lov om  \r\n\r\n byfornyelse og mærket som almene ungdomsboliger.&#171; </P>  \r\n\r\n<P> <B>03.</B> I <I>§ 5, stk. 1,</I> indsættes efter nr. 10 som nyt nummer:  \r\n\r\n</P>  \r\n\r\n<P>&#187;11) Boliger, der er opført med offentlig støtte efter lov om  \r\n\r\n byfornyelse og mærket som almene ældreboliger.&#171;&#187; </P>  \r\n\r\n<P> <B>4)</B> Efter nr. 2 indsættes som nyt nummer: </P>  \r\n\r\n<P> <B>&#187;04.</B> I <I>§ 27, stk. 1,</I> ændres &#187;personer med  \r\n\r\n vidtgående fysiske eller psykiske handicap&#171; til: &#187;personer med  \r\n\r\n varigt nedsat fysisk eller psykisk funktionsevne&#171;.' </P>  \r\n\r\n<P> <B>5)</B> Efter nr. 3 indsættes som nyt nummer: </P>  \r\n\r\n<P> <B>&#187;05.</B> I <I>§ 30, stk. 1,</I> ændres &#187;personer med  \r\n\r\n vidtgående fysiske eller psykiske handicap&#171; til: &#187;personer med  \r\n\r\n varigt nedsat fysisk eller psykisk funktionsevne&#171;.' </P>  \r\n\r\n<P> <B>6)</B> Efter nr. 11 indsættes som nyt nummer: </P>  \r\n\r\n<P> <B>&#187;06.</B> I <I>§ 54, stk. 2, § 57, stk. 2,</I> og <I>§ 58</I>  \r\n\r\n ændres &#187;personer med vidtgående fysiske eller psykiske handicap&#171;  \r\n\r\n til: &#187;personer med varigt nedsat fysisk eller psykisk  \r\n\r\n funktionsevne&#171;.' </P>  \r\n\r\n<P> <B>7)</B> Efter det under <I>nr. 12</I> indsatte <I>§ 63 a</I> indsættes:  \r\n\r\n</P>  \r\n\r\n<P> <B>&#187;§ 63 b.</B> Bortfalder en lejeaftale efter § 23 i lov om leje af  \r\n\r\n almene boliger, har lejeren ret til en erstatningsbolig. Kommunalbestyrelsen  \r\n\r\n anviser erstatningsboligen. Den anviste bolig skal være af passende  \r\n\r\n størrelse, beliggenhed, kvalitet og udstyr. Boligen har en passende  \r\n\r\n størrelse, når den enten har et rum mere end antallet af husstandsmedlemmer  \r\n\r\n eller samme antal rum, som husstandens tidligere bolig.&#171; </P>  \r\n\r\n<P> <B>8)</B> Efter nr. 22 indsættes som nyt nummer: </P>  \r\n\r\n<P> <B>&#187;07.</B> I <I>§ 82, 1. pkt.,</I> ændres &#187;§§ 79-81&#171; til:  \r\n\r\n &#187;§§ 79 og 80&#171;.' </P>  \r\n\r\n<P> <B>9)</B> Efter nr. 25 indsættes som nyt nummer: </P>  \r\n\r\n<P> <B>&#187;08.</B> I <I>§ 105, stk. 2,</I> ændres &#187;personer med  \r\n\r\n vidtgående fysiske eller psykiske handicap&#171; til: &#187;personer med  \r\n\r\n varigt nedsat fysisk eller psykisk funktionsevne&#171;.' </P>  \r\n\r\n<P> <B>10)</B> I den under <I>nr. 26</I> foreslåede affattelse af <I>§  \r\n\r\n 107</I> indsættes efter &#187;almene boliger&#171;: &#187;samt modtagere af  \r\n\r\n tilskud til servicearealer&#171;. </P>  \r\n\r\n<P> <B>11)</B> Efter nr. 27 indsættes som nyt nummer: </P>  \r\n\r\n<P> <B>&#187;09.</B> I <I>§ 115, stk. 4,</I> ændres &#187;personer med  \r\n\r\n vidtgående fysiske eller psykiske handicap&#171; til: &#187;personer med  \r\n\r\n varigt nedsat fysisk eller psykisk funktionsevne&#171;.' </P>  \r\n\r\n<P>B e m æ r k n i n g e r </P>  \r\n\r\n<P>Til nr. 1 </P>  \r\n\r\n<P>Det foreslås at opdele lovforslaget i to dele. </P>  \r\n\r\n<P>Del A indeholder efter ændringsforslaget alene de bestemmelser, der er  \r\n\r\n foreslået med henblik på en videreførsel af beboerrådgiverordningen. </P>  \r\n\r\n<P>Del B indeholder forslaget om ændring af styrings- og  \r\n\r\n finansieringsreglerne for det støttede byggeri som følge af den aftale om  \r\n\r\n kommunernes økonomi, som regeringen og Kommunernes Landsforening indgik den  \r\n\r\n 16. juni 1997. </P>  \r\n\r\n<P>Derudover indeholder del B en række konsekvensændringer som følge af  \r\n\r\n forslaget til lov om leje af almene boliger (L 29) samt nogle tekniske  \r\n\r\n ændringer som følge af lov om byfornyelse og lov om social service. </P>  \r\n\r\n<P>Til nr. 2 </P>  \r\n\r\n<P>Med henblik på at styrke indsatsen i problemramte boligområder foreslås  \r\n\r\n det at forøge det maksimale statslige bidrag til videreførsel af  \r\n\r\n beboerrådgiverordningen fra 13 mio. kr. til 15 mio. kr. årligt i perioden  \r\n\r\n 1998-2002. </P>  \r\n\r\n<P>I forhold til lovforslaget indebærer ændringsforslaget, at de statslige  \r\n\r\n udgifter til finansiering af videreførslen af beboerrådgiverordningen forøges  \r\n\r\n med 2 mio. kr. i hvert af årene 1998-2001. De samlede statslige udgifter  \r\n\r\n vedrørende videreførsel af beboerrådgiverordningen skønnes herefter at udgøre  \r\n\r\n 6 mio. kr. i 1998 og 15 mio. kr. om året i 1999-2001. </P>  \r\n\r\n<P>Til nr. 3 </P>  \r\n\r\n<P>I forlængelse af det fremsatte ændringsforslag til forslag til lov om leje  \r\n\r\n af almene boliger (L 29) om beboerindskud præciseres, at nybyggeri, som  \r\n\r\n opføres af almene boligorganisationer i henhold til § 9, stk. 1, nr. 9, jf. §  \r\n\r\n 79 i lov om byfornyelse, er almene boliger, der samtidig med tilsagnet om  \r\n\r\n offentlig støtte mærkes som henholdsvis almene familie-, ungdoms- eller  \r\n\r\n ældreboliger. </P>  \r\n\r\n<P>Til nr. 4-6, 9 og 11 </P>  \r\n\r\n<P>Der er tale om en ændring, der er en konsekvens af lov om social service.  \r\n\r\n</P>  \r\n\r\n<P>Til nr. 7 </P>  \r\n\r\n<P>Med ændringsforslaget tilsigtes det at stille de lejere, hvis lejeaftale  \r\n\r\n bortfalder som følge af brand eller anden ulykke, på samme måde som lejere,  \r\n\r\n der opsiges som følge af ekspropriation, jf. lejelovens § 85 a. De pågældende  \r\n\r\n lejere får herefter ret til en erstatningsbolig, som anvises af  \r\n\r\n kommunalbestyrelsen. </P>  \r\n\r\n<P>På årsbasis skønnes der at være meget få lejeaftaler i det almene  \r\n\r\n boligbyggeri, som bortfalder af de nævnte årsager. I de få tilfælde, hvor  \r\n\r\n kommunalbestyrelsen får pligt til genhusning, forudsættes det, at  \r\n\r\n kommunalbestyrelsen først og fremmest vil anvende egne ejendomme eller  \r\n\r\n udnytte anvisningsretten i det almene byggeri. </P>  \r\n\r\n<P>På denne baggrund skønnes ændringsforslaget ikke at medføre nævneværdige  \r\n\r\n kommunale merudgifter. </P>  \r\n\r\n<P>Pligten påhviler kommunalbestyrelsen i den kommune, hvor den pågældende  \r\n\r\n ejendom er beliggende. Kommunalbestyrelsen har efter den gældende lovgivning  \r\n\r\n mulighed for at tilvejebringe erstatningsboliger i både det almene og private  \r\n\r\n byggeri. </P>  \r\n\r\n<P>Ændringsforslaget skal ses i sammenhæng med ændringsforslag nr. 5 til  \r\n\r\n forslaget til en almen lejelov (L 29). Efter sidstnævnte forslag søges  \r\n\r\n indført en pligt for udlejer til under visse omstændigheder at tilbyde den  \r\n\r\n lejer, hvis lejeaftale bortfalder som følge af brand eller anden ulykke, en  \r\n\r\n anden bolig. </P>  \r\n\r\n<P>En lejer, som tager imod kommunalbestyrelsens tilbud om erstatningsbolig,  \r\n\r\n kan således vælge at blive boende i denne bolig eller at tage imod udlejers  \r\n\r\n tilbud om en anden bolig. </P>  \r\n\r\n<P>Til nr. 8 </P>  \r\n\r\n<P>Der er tale om en ændring, der er en konsekvens af lovforslagets § 1, nr.  \r\n\r\n 22. </P>  \r\n\r\n<P>Til nr. 10 </P>  \r\n\r\n<P>Det foreslås præciseret, at der ligeledes skal opkræves et statsligt  \r\n\r\n administrationsgebyr, &#187;promillegebyr&#171;, for servicearealprojekter.  \r\n\r\n</P>  \r\n\r\n<P> <I>Hans Peter Baadsgaard (S) fmd. Jytte Madsen (S) Lissa Mathiasen (S)  \r\n\r\n Jørn Pedersen (S) Jytte Wittrock (S) Villy Søvndal (SF) Dorit Myltoft (RV)  \r\n\r\n Keld Albrechtsen (EL) Sonja Albrink (CD) Jens Hald Madsen (V) Pia Larsen (V)  \r\n\r\n Bodil Thrane (V) Erling Oxdam (V) John Vinther (KF) Gitte Seeberg (KF) Eva  \r\n\r\n Møller (KF) Kirsten Jacobsen (FP) nfmd.</I>  </P>  \r\n\r\n<P>Dansk Folkeparti havde ikke medlemmer i udvalget. </P>  \r\n\r\n<P>Ændringsforslag </P>  \r\n\r\n<P>Af <I>boligministeren:</I>  </P>  \r\n\r\n<P>Ændringsforslag til det i udvalgets betænkning under B nævnte lovforslag.  \r\n\r\n</P>  \r\n\r\n<P>Til § 9 </P>  \r\n\r\n<P> <B>12)</B> I <I>2. pkt.</I> indsættes efter &#187;17-22&#171;: &#187;,  \r\n\r\n 07&#171;. </P>  \r\n\r\n<P>B e m æ r k n i n g e r </P>  \r\n\r\n<P>Til nr. 12 </P>  \r\n\r\n<P>Det præciseres, at det ved ændringsforslag nr. 8 foreslåede indsatte nye  \r\n\r\n nr. &#187;07&#171; skal træde i kraft den 1. juli 1998. </P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist til  \r\n\r\n fornyet udvalgsbehandling, behandlet dette i et møde og har herunder stillet  \r\n\r\n spørgsmål til boligministeren, som denne har besvaret skriftligt. </P>  \r\n\r\n<P>To af udvalgets spørgsmål til boligministeren og dennes svar herpå er  \r\n\r\n optrykt som bilag til betænkningen. </P>  \r\n\r\n<P>Herefter indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis, Det Radikale Venstres, Fremskridtspartiets og  \r\n\r\n Centrum-Demokraternes medlemmer af udvalget) lovforslaget til  \r\n\r\n<I>vedtagelse</I> i den affattelse, hvori det foreligger efter 2. behandling.  \r\n\r\n</P>  \r\n\r\n<P>Et <I>mindretal</I> (Socialistisk Folkepartis og Enhedslistens medlemmer  \r\n\r\n af udvalget) indstiller lovforslaget til <I>forkastelse.</I>  </P>  \r\n\r\n<P>Mindretallet finder, at det oprindelige lovforslag indeholdte to positive  \r\n\r\n ting: En fortsat finansering af beboerrådgivningen, der oven i købet blev  \r\n\r\n forbedret siden lovforslagets fremsættelse, hvor finanslovaftalen mellem  \r\n\r\n regeringen og SF styrker beboerrådgivningen med yderligere 2 mio. kr. Efter  \r\n\r\n delingen af lovforslaget er denne del videreført som L 48 A med mindretallets  \r\n\r\n støtte. </P>  \r\n\r\n<P>Den anden gevinst var, at den snævre rammebeløbsstyring blev ophævet.  \r\n\r\n Mindretallet kan her helt tilslutte sig de positive bemærkninger herom i  \r\n\r\n lovforslaget. Denne del af lovforslaget er tillige med en række andre  \r\n\r\n elementer videreført som L 48 B. </P>  \r\n\r\n<P>Problemet for mindretallet i det foreliggende lovforslag (L 48 B) er den  \r\n\r\n finansiering, der med lovforslagets bemærkninger og senest svaret fra  \r\n\r\n boligministeren på spørgsmål 6 og 16, jf. L 48 B - bilag 22, vil betyde en  \r\n\r\n reduktion i det støttede byggeri på 5 pct. Det sker i en situation, hvor  \r\n\r\n niveauet for det støttede byggeri er meget lavt: i størrelsesordenen  \r\n\r\n 10.000-11.000 boliger om året, hvor der til sammenligning blev bygget  \r\n\r\n 16.000-17.000 støttede boliger i midten af 1980'erne. Mindretallet finder det  \r\n\r\n helt uacceptabelt at beskære det støttede byggeri i en situation, hvor det i  \r\n\r\n forvejen er kritisabelt lavt, og hvor der i Danmark vil mangle boliger i  \r\n\r\n mange år efter lejelovskommissionens beregning. Et så lavt støttet byggeri,  \r\n\r\n der med dette forslag yderligere nedsættes i omfang, vil efter mindretallets  \r\n\r\n opfattelse betyde, at specielt de mest sårbare grupper vil blive ramt. </P>  \r\n\r\n<P>Mindretallet har undervejs i behandlingen af lovforslaget forsøgt at få  \r\n\r\n den sikkerhed, at dette lovforslag ikke ville komme til at betyde et lavere  \r\n\r\n niveau for støttet boligbyggeri enten ved at formindske  \r\n\r\n grundkapitalfinansieringen eller ved at give adgang til at lånefinansiere  \r\n\r\n grundkapitalindskuddet. Det lykkedes ikke, og derfor må mindretallet  \r\n\r\n indstille lovforslaget til forkastelse på trods af det positive element  \r\n\r\n vedrørende rammebeløbsstyringen, der er omtalt i indledningen. </P>  \r\n\r\n<P> <I>Hans Peter Baadsgaard (S)</I> fmd. <I>Hugo Sørensen (S) Lissa  \r\n\r\n Mathiasen (S) Jørn Pedersen (S) Jytte Wittrock (S) Villy Søvndal (SF) Dorit  \r\n\r\n Myltoft (RV) Keld Albrechtsen (EL) Sonja Albrink (CD) Jens Hald Madsen (V)  \r\n\r\n Pia Larsen (V) Bodil Thrane (V) Erling Oxdam (V) John Vinther (KF) Gitte  \r\n\r\n Seeberg (KF) Eva Møller (KF) Johannes Sørensen (FP)</I>  </P>  \r\n\r\n<P>Dansk Folkeparti havde ikke medlemmer i udvalget. </P>  \r\n\r\n<P> <B>Bilag</B>  </P>  \r\n\r\n<P> <B>To af udvalgets spørgsmål til boligministeren og dennes svar herpå</B>  \r\n\r\n</P>  \r\n\r\n<P> <I>Spørgsmål 16:</I>  </P>  \r\n\r\n<P>Hvilke initiativer vil ministeren tage for at sikre, at lovgivningen ikke  \r\n\r\n medfører et mindre antal opførte almene boliger som følge af de ændrede  \r\n\r\n finansieringsregler? </P>  \r\n\r\n<P> <I>Spørgsmål 17:</I>  </P>  \r\n\r\n<P>Hvorledes agter ministeren at forholde sig til mulighederne for kommunerne  \r\n\r\n at lånefinansiere grundkapitalen? </P>  \r\n\r\n<P> <I>Svar:</I>  </P>  \r\n\r\n<P>Det fremgår af de økonomiske bemærkninger, at det med betydelig usikkerhed  \r\n\r\n skønnes, at de foreslåede ændringer af styringen og finansieringen af det  \r\n\r\n almene byggeri ikke vil medføre nogen ændring i den samlede anskaffelsessum  \r\n\r\n for alment boligbyggeri. Det fremgår endvidere, at den uændrede samlede  \r\n\r\n investering antages at fremkomme som nettoresultatet af en begrænset stigning  \r\n\r\n i anskaffelsessummen pr. bolig og en begrænset reduktion i antallet af  \r\n\r\n boliger. Om baggrunden for dette skøn henvises til min besvarelse af  \r\n\r\n spørgsmål 7 til L 48. </P>  \r\n\r\n<P>Som det fremgår heraf, har det ved beregningen af de økonomiske  \r\n\r\n konsekvenser været forudsat, at reduktionen af boligantallet vil udgøre i  \r\n\r\n størrelsesordenen 5 pct. af, hvad det ville have været under de gældende  \r\n\r\n regler. Dette svarer til under 1 promille af den samlede eksisterende bestand  \r\n\r\n af almene boliger. </P>  \r\n\r\n<P>Jeg vil således godt slå fast, at der ikke er tale om, at lovforslaget  \r\n\r\n skønnes at medføre en nedgang i de samlede investeringer i alment  \r\n\r\n boligbyggeri. Der er alene tale om, at der forventes at ske en forholdsvis  \r\n\r\n begrænset forskydning mellem antallet af boliger og prisen pr. bolig. </P>  \r\n\r\n<P>Pointen er jo netop, at afskaffelsen af rammebeløbet vil give kommunerne  \r\n\r\n bedre muligheder for at tilvejebringe et varieret udbud af almene boliger og  \r\n\r\n tilgodese hensynet til byggeriets totaløkonomi. I den forbindelse indebærer  \r\n\r\n den ændrede finansiering, at kommunerne kan gøre dette, uden at det på lang  \r\n\r\n sigt medfører væsentlig større udgifter til finansieringsstøtte. Hertil  \r\n\r\n kommer, at en forbedret totaløkonomi på længere sigt giver sig udslag i  \r\n\r\n lavere driftsudgifter og dermed lavere huslejer, hvilket vil påvirke  \r\n\r\n beboernes nettoboligudgifter og det offentliges udgifter til individuel  \r\n\r\n boligstøtte i nedadgående retning. </P>  \r\n\r\n<P>Som jeg har påpeget i min besvarelse af spørgsmål 7, er det i sagens natur  \r\n\r\n forbundet med stor usikkerhed at skønne over virkningen af så forholdsvis  \r\n\r\n vidtgående ændringer, som der her foreslås, idet de afhænger af, hvordan 275  \r\n\r\n kommuner og 14 amter vil reagere på dem. </P>  \r\n\r\n<P>Derfor vil jeg igen understrege, at Boligministeriet nøje vil følge  \r\n\r\n udviklingen i det almene boligbyggeri efter lovforslagets ikrafttræden. Det  \r\n\r\n gælder naturligvis udviklingen i de gennemsnitlige anskaffelsessummer, men  \r\n\r\n det gælder i mindst lige så høj grad udviklingen i det antal nye almene  \r\n\r\n boliger, som kommunerne giver tilsagn til efter den 1. januar 1998. </P>  \r\n\r\n<P>Som bekendt er såvel forslaget om at afskaffe det vejledende rammebeløb  \r\n\r\n som de foreslåede ændringer af finansieringen af alment boligbyggeri,  \r\n\r\n herunder forøgelsen af den kommunale grundkapital fra 7 pct. til 14 pct. af  \r\n\r\n anskaffelsessummen, en udmøntning af aftalen mellem regeringen og Kommunernes  \r\n\r\n Landsforening om kommunernes økonomi for 1998. I aftalen indgår endvidere, at  \r\n\r\n der som efter de hidtidige regler ikke vil være automatisk låneadgang til  \r\n\r\n grundkapitalen. Samtidig indgår, at det som led i de årlige  \r\n\r\n aftaleforhandlinger fremover skal drøftes, om der for de kommende år - under  \r\n\r\n hensyntagen til konjunktursituationen i bygge- og anlægssektoren og  \r\n\r\n boligpolitiske målsætninger - skal gives låneadgang til det kommunale  \r\n\r\n grundkapitalindskud, herunder eventuelt kun for visse, nærmere afgrænsede  \r\n\r\n boligtyper. </P>  \r\n\r\n<P>Regeringen og Kommunernes Landsforening er således enige om, at adgangen  \r\n\r\n til at lånefinansiere den kommunale grundkapital kan benyttes som virkemiddel  \r\n\r\n med henblik på at regulere aktiviteten inden for det almene byggeri. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "19/01/1998"
        },
        {
            "displayName": "Accession",
            "displayValue": "199714K00048"
        },
        {
            "displayName": "Entydig dokumentidentifikation",
            "displayValue": "CL008229"
        },
        {
            "displayName": "Dato for førstegangsindlæggelse",
            "displayValue": "19/01/1998"
        },
        {
            "displayName": "Dato for indlæggelse",
            "displayValue": "19/01/1998"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "48"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}