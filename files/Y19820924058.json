{
    "id": 33009,
    "title": "Faste observatørers deltagelse i møder i §17,stk.4-udvalg. ",
    "documentTypeId": "250",
    "isSagsforlobPeriodValid": false,
    "shortName": "UDT nr 9240 af 23/07/1982",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Det kan ikke ud fra lovens formulering afgøres, om styrelseslovens §  \r\n\r\n 20, stk. 3, der begrænser udvalgenes adgang til at tillade andre end  \r\n\r\n udvalgsmedlemmer til at overvære udvalgets møder, også finder anvendelse på §  \r\n\r\n 17, stk. 4-udvalg, der er nedsat &#187;til varetagelse af bestemte  \r\n\r\n hverv&#171; og dermed tillagt administrerende opgaver, i hvert fald hvis  \r\n\r\n observatørerne er kommunalbestyrelsesmedlemmer. </I> </P>  \r\n\r\n<P> <I>Derimod intet fundet til hinder for, at faste observatører kan deltage  \r\n\r\n i møder i et § 17, stk. 4-udvalg, såfremt udvalget udelukkende er tillagt  \r\n\r\n rent rådgivende funktioner. </I> </P>  \r\n\r\n<P> <I>Tilføjet, at kommunalbestyrelsen i forbindelse med fastsættelsen af  \r\n\r\n regler for udvalgets virksomhed, jfr. § 17, stk. 4, 2. punktum, vil kunne  \r\n\r\n bestemme, at der ikke må deltage faste observatører i sådanne udvalgs møder.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Faste observatørers deltagelse i møder i  \r\n\r\n §17,stk.4-udvalg. </H1>  \r\n\r\n<P></P>  \r\n\r\n<BR>  \r\n\r\n<P>I skrivelse af 18. marts 1982 har Tølløse kommunalbestyrelse over for  \r\n\r\n indenrigsministeriet rejst spørgsmålet om, hvorvidt der i den kommunale  \r\n\r\n styrelseslov er hjemmel for, at der deltager faste observatører i de særlige  \r\n\r\n udvalg, som kommunalbestyrelsen nedsætter i henhold til styrelseslovens § 17,  \r\n\r\n stk. 4. Kommunalbestyrelsen har bl.a. anført, at det kan være tvivlsomt, om  \r\n\r\n styrelseslovens § 20 også finder anvendelse på § 17, stk. 4-udvalg. </P>  \r\n\r\n<P>I denne anledning skal indenrigsministeriet indledningsvis henlede  \r\n\r\n opmærksomheden på, at kommunalbestyrelsen er frit stillet for så vidt angår  \r\n\r\n den talmæssige og personmæssige sammensætning af et § 17, stk. 4-udvalg,  \r\n\r\n bortset fra at det kræver enighed at fravige forholdstalsvalgmåden. </P>  \r\n\r\n<P>Dernæst kan det konstateres, at i hvert fald visse af reglerne i  \r\n\r\n styrelseslovens §§ 20-23 efter deres ordlyd ikke kan finde anvendelse på §  \r\n\r\n 17, stk. 4-udvalg, men alene kan omfatte økonomiudvalget og de stående  \r\n\r\n udvalg. Det gælder f.eks. § 21, stk. 1, om, at &#187;udvalgene bestyrer de  \r\n\r\n anliggender, der er underlagt dem&#171;, idet et § 17, stk. 4-udvalg oftest  \r\n\r\n kun har rådgivende funktioner. Når det i den kommenterede styrelseslov (v.  \r\n\r\n Preben Espersen og Erik Harder, 4. udgave, side 97) er anført, at §§ 20-23 om  \r\n\r\n udvalgenes virksomhed finder anvendelse på samtlige udvalg, må dette forstås  \r\n\r\n som både økonomiudvalget og de stående udvalg - i modsætning til §§ 18 og 19,  \r\n\r\n som kun vedrører henholdsvis økonomiudvalget og de stående udvalg. Det kan  \r\n\r\n derfor ikke afgøres ud fra lovens formulering eller ud fra kommentarerne, om  \r\n\r\n observatørreglen i § 20, stk. 3, også finder anvendelse på § 17, stk.  \r\n\r\n 4-udvalg. </P>  \r\n\r\n<P>Når der i § 20, stk. 3, er indført begrænsninger i adgangen til  \r\n\r\n observatørdeltagelse, skyldes det bl.a., at man ikke ønsker, at politiske  \r\n\r\n forhandlinger og afstemninger, som bør foregå på åbne møder i selve  \r\n\r\n kommunalbestyrelsen, i realiteten flyttes til de lukkede udvalgsmøder,  \r\n\r\n således at kommunalbestyrelsesmødet kun bliver en formssag. Også reglerne om  \r\n\r\n forholdsmæssig repræsentation i udvalgene og hensynet til  \r\n\r\n kommunalforvaltningens effektivitet taler imod en generel observatørordning.  \r\n\r\n Der kan nærmere henvises til Betænkning nr. 894/1980 om kommunale  \r\n\r\n styrelsesformer og kommunalpolitikernes arbejdsvilkår m.v., kapitel VI,  \r\n\r\n afsnit 6.4 </P>  \r\n\r\n<P>Hvis et § 17, stk. 4-udvalg er nedsat &#187;til varetagelse af bestemte  \r\n\r\n hverv&#171; og dermed tillagt administrerende opgaver, finder  \r\n\r\n indenrigsministeriet, at der i et vist omfang vil kunne gøre sig de samme  \r\n\r\n betænkeligheder gældende ved at tillade observatører som i de stående udvalg.  \r\n\r\n Indenrigsministeriet vil derfor finde det betænkeligt, at der deltager faste  \r\n\r\n observatører i et sådant udvalgs møder, i hvert fald hvis observatørerne er  \r\n\r\n kommunalbestyrelsesmedlemmer. </P>  \r\n\r\n<P>Der vil derimod ikke være noget til hinder for faste observatørers  \r\n\r\n deltagelse i møderne, såfremt udvalget udelukkende er tillagt rent rådgivende  \r\n\r\n funktioner. Det bemærkes dog i denne forbindelse, at kommunalbestyrelsen i  \r\n\r\n forbindelse med fastsættelsen af regler for udvalgets virksomhed, jfr. § 17,  \r\n\r\n stk. 4, 2. pkt., vil kunne bestemme, at der ikke må deltage faste  \r\n\r\n observatører i sådanne udvalgs møder. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Johan Erichsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Indenrigsministeriets afgørelser og udtalelser om kommunale forhold 1982  \r\n\r\n 1.8. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19820924058"
        },
        {
            "displayName": "Entydig dokumentidentifikation",
            "displayValue": "CA000933"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "9240"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "23/07/1982"
        },
        {
            "displayName": "Administrerende myndighed",
            "displayValue": "Indenrigsministeriet"
        },
        {
            "displayName": "Ressortministeriets journalnummer",
            "displayValue": "1.k.kt.1982/123/0623-3"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}