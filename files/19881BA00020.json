{
    "id": 105666,
    "title": "1988 BSF 20   FORSLAG TIL FOLKETINGSBESLUTNING OM NEDSÆTTELSE AF ET UDVALG TIL   UNDERSØGELSE AF MAGTFORHOLDENE OG DEMOKRATIETS VILKÅR I DANMARK ",
    "documentTypeId": "480",
    "isSagsforlobPeriodValid": false,
    "shortName": "1988/1 BSF 20",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 20 </P>  \r\n\r\n<P></P>  \r\n\r\n<P>Forslag til folketingsbeslutning om nedsættelse af et udvalg til  \r\n\r\n undersøgelse af magtforholdene og demokratiets vilkår i Danmark </P>  \r\n\r\n<P></P>  \r\n\r\n<P>Fremsat af Aage Frandsen (SF) Carsten Andersen (SF) Lilli Gyldenkilde (SF)  \r\n\r\n Leif Hermann (SF) Birgitte Husmark (SF) Hanne Thanning Jacobsen (SF) Jes  \r\n\r\n Lunde (SF) Rahbæk Møller (SF) Bjørn Poulsen (SF) Ebba Strange (SF) </P>  \r\n\r\n<P></P>  \r\n\r\n<P>den 15. november 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at nedsætte et udvalg til </P>  \r\n\r\n<P>undersøgelse af magtforholdene samt demokratiets vilkår i Danmark </P>  \r\n\r\n<P>efter følgende retningslinier: </P>  \r\n\r\n<P>1. Der nedsættes et udvalg på 12 medlemmer. Medlemmerne udpeges efter  \r\n\r\n indstilling af Københavns, Århus og Odense Universiteter, Roskilde og Ålborg  \r\n\r\n Universitetscentre, Den Polytekniske Læreanstalt, DTH, Handelshøjskolerne i  \r\n\r\n København og Århus, Arbejderbevægelsens Erhvervsråd samt 1 medlem efter  \r\n\r\n fælles indstilling fra de fire organisationer Handelskammeret,  \r\n\r\n Håndværksrådet, Industrirådet og Landbrugsraadet. Udvalget supplerer sig  \r\n\r\n endvidere med 1 svensk og 1 norsk forsker, der har deltaget i tilsvarende  \r\n\r\n undersøgelser i sit hjemland. Udvalgets sammensætning skal endvidere være  \r\n\r\n repræsentativt for relevante forskningsområder og med ligelig kønsfordeling.  \r\n\r\n</P>  \r\n\r\n<P>Sekretariatsbistand for udvalget udføres enten af Københavns eller Århus  \r\n\r\n Universitet. </P>  \r\n\r\n<P>2. Udvalget har til opgave at iværksætte en undersøgelse af følgende: </P>  \r\n\r\n<P>a. Hvilke magtressourcer og hvilken indflydelse råder forskellige  \r\n\r\n befolkningsgrupper over? </P>  \r\n\r\n<P>b. Hvilke muligheder for at udøve magt og indflydelse har forskellige  \r\n\r\n befolkningsgrupper? </P>  \r\n\r\n<P>c. Hvorledes udøves magt og indflydelse af forskellige befolkningsgrupper?  \r\n\r\n</P>  \r\n\r\n<P>d. I hvilken udstrækning giver de formelt sikrede demokratiske rettigheder  \r\n\r\n sig reelt udslag ved aktiv medvirken i beslutningsprocesser såvel centralt  \r\n\r\n som lokalt? </P>  \r\n\r\n<P>e. I hvilken udstrækning består der magtkoncentration inden for de  \r\n\r\n forskellige samfundsområder i Danmark (det private erhvervsliv, den  \r\n\r\n offentlige sektor, arbejdsgiver- og lønmodtagerorganisationer, andre  \r\n\r\n interesseorganisationer, pressen m.fl.) samt på tværs af disse? </P>  \r\n\r\n<P>f. I hvilken udstrækning har udenlandske kapitalinteresser indflydelse på  \r\n\r\n det danske samfund? </P>  \r\n\r\n<P>g. I hvilken udstrækning har det danske medlemskab af EF påvirket  \r\n\r\n magtforholdene og demokratiet i Danmark? </P>  \r\n\r\n<P>3. Udvalget nedsættes umiddelbart efter folketingsbeslutningens vedtagelse  \r\n\r\n og påbegynder sit arbejde 1. januar 1989. </P>  \r\n\r\n<P>For finansåret 1989 og de følgende år afsættes en årlig bevilling fastsat  \r\n\r\n efter indstilling fra udvalget. </P>  \r\n\r\n<P>4. Udvalgets arbejde forventes afsluttet inden udgangen af 1995. Udvalget  \r\n\r\n påser, at forskningsresultaterne offentliggøres hurtigst muligt, efterhånden  \r\n\r\n som de færdiggøres. </P>  \r\n\r\n<P>Bemærkninger til forslaget </P>  \r\n\r\n<P>Almindelige bemærkninger </P>  \r\n\r\n<P>Forslaget er inspireret af lignende undersøgelser i Norge og Sverige, hvor  \r\n\r\n undersøgelserne iværksattes på regeringsinitiativ. I Norge er arbejdet  \r\n\r\n afsluttet, medens undersøgelserne i Sverige stadig er i gang. </P>  \r\n\r\n<P>Baggrunden for forslaget om at iværksætte undersøgelser om magtforholdene  \r\n\r\n og demokratiets vilkår i Danmark er ikke, at der slet ikke foretages sådanne  \r\n\r\n undersøgelser, men derimod at disse undersøgelser er meget begrænsede, særlig  \r\n\r\n når man sammenligner med tilsvarende undersøgelser i udlandet, f.eks. i de  \r\n\r\n nordiske lande. Da der allerede foreligger materiale fra Norge fra de  \r\n\r\n afsluttende undersøgelser og fra de igangværende svenske undersøgelser, vil  \r\n\r\n vi i Danmark kunne spare en del egne ressourcer ved at udnytte de erfaringer,  \r\n\r\n der allerede er gjort i Norge og Sverige. </P>  \r\n\r\n<P>Beslutningsforslaget er en genfremsættelse af et i folketingsåret 1987-88,  \r\n\r\n 1. samling, fremsat beslutningsforslag (B 140), se Folketingstidende 1987-88,  \r\n\r\n 1. samling, forhandlingerne sp. 9023 og tillæg A sp. 4949. </P>  \r\n\r\n<P>Bemærkninger til de enkelte punkter </P>  \r\n\r\n<P>ad 1 </P>  \r\n\r\n<P>For at sikre et godt resultat er det vigtigt, at udvalget sammensættes  \r\n\r\n alsidigt, således at såvel relevante forskningsmiljøer som de forskellige  \r\n\r\n universiteter og højere læreanstalter inddrages i arbejdet. Endvidere at der  \r\n\r\n ved udvalgets sammensætning tages hensyn til forskellig forskningsmæssig  \r\n\r\n baggrund, f.eks. i følgende videnskabelige områder: statskundskab,  \r\n\r\n nationaløkonomi, sociologi, psykologi, historie, kulturforskning,  \r\n\r\n forvaltningslære og organisationsteori. </P>  \r\n\r\n<P>Ved inddragelse af 1 svensk og 1 norsk forsker som foreslået vil udvalget  \r\n\r\n umiddelbart kunne drage nytte af de erfaringer, man har draget under  \r\n\r\n undersøgelserne i Norge og Sverige. </P>  \r\n\r\n<P>Det bemærkes, at 1 norsk forsker er medlem af det tilsvarende udvalg i  \r\n\r\n Sverige. </P>  \r\n\r\n<P>ad 2 </P>  \r\n\r\n<P>Ved belysningen af forskellige befolkningsgruppers indflydelse bør  \r\n\r\n følgende forhold tages i betragtning: </P>  \r\n\r\n<P>a. Kvinder i forhold til mænd. </P>  \r\n\r\n<P>b. Forholdene mellem forskellige aldersgrupper. </P>  \r\n\r\n<P>c. Indvandrergrupper i forhold til danske statsborgere. </P>  \r\n\r\n<P>d. Personer med en kortvarig uddannelse i forhold til personer med  \r\n\r\n længerevarende uddannelse. </P>  \r\n\r\n<P>e. Forholdet mellem økonomisk dårligt og økonomisk velstillede. </P>  \r\n\r\n<P>f. Enlige i forhold til personer, der lever i parforhold. </P>  \r\n\r\n<P>g. Landbefolkning i forhold til bybefolkning. </P>  \r\n\r\n<P>h. Arbejdere i forhold til funktionærer. </P>  \r\n\r\n<P>j. Selvstændige i forhold til lønarbejdere. </P>  \r\n\r\n<P>k. Selvstændige med ingen eller kun få ansatte i forhold til selvstændige  \r\n\r\n med mange ansatte. </P>  \r\n\r\n<P>l. Almindelige lønarbejdere i forhold til virksomhedsledere. </P>  \r\n\r\n<P>m. Folkevalgte i forhold til embedsmænd og eksperter. </P>  \r\n\r\n<P>n. Brugere af offentlige systemer i forhold til systemernes  \r\n\r\n repræsentanter. </P>  \r\n\r\n<P>Det er vigtigt, at magtforholdene og demokratiets vilkår nu gøres til  \r\n\r\n genstand for en grundig undersøgelse inden for alle områder i det danske  \r\n\r\n samfund. Derfor skal såvel det private erhvervsliv og den offentlige sektor  \r\n\r\n (stat, amter og kommuner) som arbejdsgiver- og lønmodtagerorganisationer,  \r\n\r\n interesseorganisationer i øvrigt, herunder idrætsorganisationer og foreninger  \r\n\r\n med velgørende formål, finansverdenen, offentlige fonde og boligselskaber,  \r\n\r\n samt familien inddrages i undersøgelsen. Samtidig vil det være naturligt at  \r\n\r\n underkaste udenlandske interessers indflydelse på forholdene i Danmark en  \r\n\r\n nærmere undersøgelse. En væsentlig del af undersøgelsesarbejdet vil bestå i  \r\n\r\n at sammmenligne, hvad man kan kalde det formelle demokrati, med de reelle  \r\n\r\n muligheder og i tilslutning hertil belyse, i hvilken udstrækning disse  \r\n\r\n muligheder reelt udnyttes. </P>  \r\n\r\n<P>Det pålægges udvalget aktivt at inddrage relevante forskergrupper i  \r\n\r\n undersøgelserne og aktivt arbejde for, at undersøgelser sættes i gang. Det  \r\n\r\n forudses, at forskergrupper også henvender sig til udvalget med forslag til  \r\n\r\n konkrete projekter, hvoraf en del vil kunne indgå i det allerede eksisterende  \r\n\r\n forskningsarbejde på universiteter og højere læreanstalter. I sidstnævnte  \r\n\r\n tilfælde vil udvalgets opgave alene bestå i at træffe beslutning om ydelse af  \r\n\r\n eventuel økonomisk støtte. </P>  \r\n\r\n<P>ad 3 </P>  \r\n\r\n<P>Udgifterne vil omfatte sekretariatsudgifter, støtte til  \r\n\r\n forskningsprojekter, herunder publiceringsudgifter, samt dækning af  \r\n\r\n omkostninger ved udvalgsarbejdet. </P>  \r\n\r\n<P>ad 4 </P>  \r\n\r\n<P>Det skønnes, at udvalgsarbejdet vil strække sig over en periode af 5-6 år.  \r\n\r\n Resultaterne af de enkelte projekter vil blive offentliggjort, så snart de  \r\n\r\n foreligger, således at resultaterne hurtigst muligt kan indgå i den  \r\n\r\n offentlige debat om magtforholdene og demokratiets vilkår. </P>  \r\n\r\n<P>Det pålægges udvalget at offentliggøre forskningsresultaterne såvel i  \r\n\r\n videnskabelige rapporter som i lettilgængelig form, f.eks. i debatpjecer,  \r\n\r\n således at et større udsnit af befolkningen har mulighed for at drage nytte  \r\n\r\n af forskningen og deltage i offentlige debatter. </P>  \r\n\r\n<P>Udvalgets medlemmer forpligtes endvidere til at deltage i offentlige  \r\n\r\n debatter om udvalgets arbejde, emner og resultater. Resulaterne af udvalgets  \r\n\r\n undersøgelser kan bl.a. anvendes af regeringen, Folketinget og Folketingets  \r\n\r\n politiske partier i forbindelse med eventuelt lovgivningsarbejde. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "19881BA00020"
        },
        {
            "displayName": "Entydig dokumentidentifikation",
            "displayValue": "CL003834"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "20"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}