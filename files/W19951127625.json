{
    "id": 40747,
    "title": "Forbrugsforenings registrering af oplysninger om medlemmernes personnumre ",
    "documentTypeId": "240",
    "isSagsforlobPeriodValid": false,
    "shortName": "KEN nr 11276 af 18/10/1995",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at en forbrugsforening lovligt kunne registrere oplysninger om  \r\n\r\n personnumre på foreningens medlemmer </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Forbrugsforenings registrering af oplysninger om  \r\n\r\n medlemmernes personnumre </H1>  \r\n\r\n<P></P>  \r\n\r\n<P>Registertilsynet behandlede i beretningsåret en klage over en privat  \r\n\r\n forbrugsforenings registrering af oplysninger om medlemmernes personnumre.  \r\n\r\n Sagen blev behandlet i Registerrådet. </P>  \r\n\r\n<P>En af foreningens aktiviteter var at yde lån til medlemmerne. </P>  \r\n\r\n<P>Det fremgår af skattekontrollovens § 8 P, at den, der som led i sin  \r\n\r\n virksomhed yder eller formidler lån mod forrentning, til brug for  \r\n\r\n skatteligningen skal foretage årlige indberetninger til de statslige told- og  \r\n\r\n skattemyndigheder herom. </P>  \r\n\r\n<P>Af skattekontrollovens § 8 R fremgår, at den, der er låntager eller har et  \r\n\r\n depot, der er omfattet af § 8 P eller 8 Q, til de oplysningspligtige skal  \r\n\r\n give de oplysninger, herunder om personnummer, til identifikation af låntager  \r\n\r\n eller depothaver, som er nødvendige til opfyldelse af indberetningspligten,  \r\n\r\n samt godtgøre rigtigheden af de afgivne oplysninger. </P>  \r\n\r\n<P>Registertilsynet fandt på denne baggrund, at registreringsbetingelserne i  \r\n\r\n lov om private registre § 4 a, stk. 1, jf. § 3, stk. 2, for registrering af  \r\n\r\n personnummer var opfyldt, for så vidt angår de medlemmer, med hvilke der var  \r\n\r\n indgået en låneaftale, der medførte en forrentning, og hvor der derfor var  \r\n\r\n indberetningspligt til skattemyndighederne i henhold til skattekontrollovens  \r\n\r\n § 8 P. Det drejede sig om ca. 22.000 medlemmer. </P>  \r\n\r\n<P>Foreningen havde endvidere en ordning, hvorefter foreningens medlemmer kan  \r\n\r\n foretage indbetaling for købte varer via *Pengeinstitutternes  \r\n\r\n *BetalingsService. Da indbetalinger via *PBS først tilgår foreningen nogen  \r\n\r\n tid efter betaling, beregner foreningen sig en rente på 1% for denne ekstra  \r\n\r\n kreditperiode. </P>  \r\n\r\n<P>Det var oplyst, at ca. 30.000 medlemmer benyttede sig af tilbudet om  \r\n\r\n betaling via *PBS, men at antallet forventedes at ville stige stærkt i de  \r\n\r\n kommende år. </P>  \r\n\r\n<P>Told- og Skattestyrelsen havde oplyst, at det var styrelsens opfattelse,  \r\n\r\n at foreningen var indberetningspligtig efter skattekontrollovens § 8 P, når  \r\n\r\n der med medlemmer indgås en aftale om udskydelse af betaling ved tilmelding  \r\n\r\n til *PBS mod forrentning. </P>  \r\n\r\n<P>Registertilsynet fandt på denne baggrund, at betingelserne for  \r\n\r\n registrering af personnumre også var opfyldt for disse medlemmer. </P>  \r\n\r\n<P>Endelig fandt Registertilsynet, at betingelserne for registrering af  \r\n\r\n personnumre måtte anses for opfyldt i de situationer, hvor der var påløbet  \r\n\r\n morarenter (uden at der var tale om lån eller betaling via *PBS, jf.  \r\n\r\n ovenfor), idet registrering her vil være nødvendig for at kunne foretage  \r\n\r\n indberetning til skattevæsenet, hvilket må anses for at ske i medlemmets  \r\n\r\n interesse (der var efter det oplyste ikke pligt til at indberette morarenter  \r\n\r\n til skattemyndighederne). </P>  \r\n\r\n<P>Foreningen havde ca. 130.000 medlemmer, og der ville herefter for et meget  \r\n\r\n betydeligt antal af disse medlemmer skulle foretages indberetning - under  \r\n\r\n anvendelse af personnummer - over for skattemyndighederne. </P>  \r\n\r\n<P>Hertil kom, at medlemmerne når som helst havde mulighed for at indgå  \r\n\r\n aftale om lån og/eller betaling via *PBS samt lade sådanne aftaler ophøre.  \r\n\r\n</P>  \r\n\r\n<P>Under disse omstændigheder var det Registertilsynets opfattelse, at det af  \r\n\r\n administrative grunde kunne anses for nødvendigt for foreningen generelt at  \r\n\r\n registrere medlemmernes personnumre, uanset om der hverken var tale om lån,  \r\n\r\n betaling via *PBS eller indberetning af morarenter. Betingelserne i lov om  \r\n\r\n private registre § 4 a, stk. 1, jf. § 3, stk. 2, var derfor opfyldt. </P>  \r\n\r\n<P>Registertilsynet understregede, at afgørelsen alene var udtryk for, at der  \r\n\r\n efter tilsynets opfattelse ikke var tilstrækkeligt grundlag for at anse  \r\n\r\n foreningens registrering af medlemmernes personnumre for en (strafbar)  \r\n\r\n overtrædelse af lov om private registre. Derimod havde Registertilsynet ikke  \r\n\r\n kompetence til at udtale sig om, hvorvidt det var i strid med anden  \r\n\r\n lovgivning, f.eks. markedsføringsloven, at foreningen betingede medlemskab  \r\n\r\n af, at personnummeret opgives til foreningen med henblik på registrering.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Registertilsynets Årsberetning 1995 s. 98 - 100. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/03/1998"
        },
        {
            "displayName": "Accession",
            "displayValue": "W19951127625"
        },
        {
            "displayName": "Entydig dokumentidentifikation",
            "displayValue": "CA008718"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11276"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "18/10/1995"
        },
        {
            "displayName": "Ressortministeriets journalnummer",
            "displayValue": "Registertilsynet 1995-1110-031"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}