{
    "id": 85220,
    "title": "Cirkulære om lov nr. 362 af 2. juni 1997 om ændring af skattekontrolloven (Ændret selvangivelsesfrist og ændret skattekontrollovstillæg for selvangivelser, der afleveres for sent) (Til de statslige og kommunale skattemyndigheder) ",
    "documentTypeId": "150",
    "isSagsforlobPeriodValid": false,
    "shortName": "CIR nr 83 af 18/06/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om lov nr. 362 af 2. juni 1997 om  \r\n\r\n ændring af skattekontrolloven </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Ændret selvangivelsesfrist og ændret  \r\n\r\n skattekontrollovstillæg for </P>  \r\n\r\n<P CLASS=TITEL-KOMMENTAR ALIGN=CENTER>selvangivelser, der afleveres for sent)  \r\n\r\n</P>  \r\n\r\n<P CLASS=TITEL-KOMMENTAR ALIGN=CENTER>(Til de statslige og kommunale  \r\n\r\n skattemyndigheder) </P>  \r\n\r\n<BR>  \r\n\r\n<P>Ved lov nr. 362 af 2. juni 1997 er de ordinære selvangivelsesfrister for  \r\n\r\n fysiske personer ændret fra og med indkomståret 1997. Endvidere er reglerne  \r\n\r\n om skattetillæg for ikke at selvangive rettidigt ændret fra og med  \r\n\r\n indkomståret 1996. </P>  \r\n\r\n<P>I dette cirkulære omtales disse ændringer af skattekontrolloven. Hvor  \r\n\r\n andet ikke er anført, er paragrafhenvisningerne til skattekontrolloven. </P>  \r\n\r\n<P> <B>Indholdsfortegnelse:</B>  </P>  \r\n\r\n<UL CLASS=PLAIN-LIST>  \r\n\r\n<LI>1) Selvangivelsesfrister, jf. § 4, stk. 1 </LI>  \r\n\r\n<LI>2) Skattetillæg, jf. § 5, stk. 1 </LI>  \r\n\r\n<LI>3) Erindringsskrivelse </LI>  \r\n\r\n<LI>4) Ikrafttræden </LI>  \r\n\r\n</UL>  \r\n\r\n<P CLASS=PUNKT> <B>1.</B> Selvangivelsesfrister, jf. § 4, stk. 1 </P>  \r\n\r\n<P>1.1. De ordinære selvangivelsesfrister for henholdsvis fysiske og  \r\n\r\n juridiske personer er fastsat i henholdsvis § 4, stk. 1, og § 4, stk. 2.  \r\n\r\n Alene selvangivelsesfristerne for fysiske personer er ændret ved lov nr. 362  \r\n\r\n af 2. juni 1997. </P>  \r\n\r\n<P>Hidtil har fysiske personer haft den 1. maj som ordinær  \r\n\r\n selvangivelsesfrist, medmindre den pågældende var bogførings- eller  \r\n\r\n regnskabspligtig, havde valgt at anvende kapitalafkastordningen efter  \r\n\r\n virksomhedsskattelovens afsnit II eller var deltager i et anpartsprojekt som  \r\n\r\n nævnt i § 4, stk. 1, nr. 10, 12 eller 13, i personskatteloven - eller var  \r\n\r\n gift og samlevende med en sådan person - i hvilke tilfælde  \r\n\r\n selvangivelsesfristen var den 1. juli. </P>  \r\n\r\n<P> <B>1.2.</B> Fra og med indkomståret 1997 er den ordinære  \r\n\r\n selvangivelsesfrist for fysiske personer som udgangspunkt den 1. juli, jf. §  \r\n\r\n 4, stk. 1, 1. pkt. </P>  \r\n\r\n<P>Fra dette udgangspunkt gøres der den væsentlige undtagelse, at personer,  \r\n\r\n der får tilsendt en fortrykt selvangivelsesblanket, med de i § 4, stk. 1, nr.  \r\n\r\n 1-3, nævnte undtagelser, jf. nedenfor under punkt 1.3., har  \r\n\r\n selvangivelsesfrist den 1. maj. Dette indebærer, at hvis en af disse personer  \r\n\r\n ikke har indgivet selvangivelse senest den 1. maj, vil den pågældende blive  \r\n\r\n skatteansat som om der var selvangivet i overensstemmelse med de fortrykte  \r\n\r\n oplysninger, jf. § 4, stk. 5. </P>  \r\n\r\n<P> <B>1.3.</B> Uanset at en person har fået tilsendt en fortrykt  \r\n\r\n selvangivelsesblanket, vil den pågældende have selvangivelsesfrist den 1.  \r\n\r\n juli i følgende tre tilfælde: </P>  \r\n\r\n<P> <B>1.3.1.</B> Den selvangivelsespligtige er gift og samlevende som nævnt  \r\n\r\n i § 4 i kildeskatteloven med en person, der har selvangivelsesfrist den 1.  \r\n\r\n juli, jf. § 4, stk. 1, nr. 1. </P>  \r\n\r\n<P>Undtagelsen skyldes reglerne om fælles skatteberegning for ægtefæller.  \r\n\r\n</P>  \r\n\r\n<P>Undlades i en situation som denne at indgive selvangivelse senest den 1.  \r\n\r\n juli, vil den pågældende blive skatteansat som om den pågældende har  \r\n\r\n selvangivet i overensstemmelse med de fortrykte oplysninger, jf. § 4, stk. 5.  \r\n\r\n</P>  \r\n\r\n<P> <B>1.3.2.</B> Den selvangivelsespligtige deltager i et anpartsprojekt som  \r\n\r\n nævnt i § 4, stk. 1, nr. 10, 12 eller 13, i personskatteloven, jf. § 4, stk.  \r\n\r\n 1, nr. 2. </P>  \r\n\r\n<P>Undtagelsen skyldes, at selvangivelsesoplysninger fra et sådant projekt  \r\n\r\n ofte ikke foreligger før sidst i april måned. </P>  \r\n\r\n<P> <B>1.3.3.</B> Den selvangivelsespligtige har valgt ikke at være omfattet  \r\n\r\n af ordningen med en fortrykt selvangivelsesblanket, jf. § 4, stk. 1, nr. 3.  \r\n\r\n</P>  \r\n\r\n<P>Undtagelsen skyldes primært, at en selvangivelsespligtig allerede ved  \r\n\r\n udløbet af indkomståret skal kunne tilrettelægge, hvornår der skal  \r\n\r\n selvangives for dette indkomstår. </P>  \r\n\r\n<P>Et sådant fravalg indebærer, at den selvangivelsespligtige ikke kan  \r\n\r\n selvangive ved en stiltiende accept af de fortrykte oplysninger, men at den  \r\n\r\n pågældende skal indgive selvangivelse senest den 1. juli. </P>  \r\n\r\n<P>Et sådant fravalg skal foretages hvert år, og det skal foretages  \r\n\r\n skriftligt i selvangivelsesåret, men senest den 1. maj, overfor den kommunale  \r\n\r\n skattemyndighed. Kravet om skriftlighed skyldes, at fravalget af ordningen  \r\n\r\n med en fortrykt selvangivelsesblanket bevirker, at den pågældende får et  \r\n\r\n skattetillæg, hvis der ikke selvangives rettidigt senest den 1. juli. </P>  \r\n\r\n<P> <B>1.4.</B> Praksis for administration af anmodninger om henstand med  \r\n\r\n selvangivelsesfristen, jf. § 4, stk. 4, er som udgangspunkt ikke ændret, jf.  \r\n\r\n punkt 5.2. i cirkulære 1996/160. </P>  \r\n\r\n<P>Henstand skal kun gives, hvis særlige omstændigheder taler herfor, og  \r\n\r\n sådanne særlige omstændigheder er vejledende kun omstændigheder, der skyldes  \r\n\r\n den selvangivelsespligtiges forhold, og ikke omstændigheder, der skyldes en  \r\n\r\n antagen sagkyndig medhjælps forhold. Det er således normalt ikke  \r\n\r\n tilstrækkeligt til at begrunde henstand, at en antagen revisor eller lignende  \r\n\r\n sagkyndig ikke kan levere selvangivelsen til tiden. Det skyldes, at det  \r\n\r\n normalt ikke er et anliggende for det offentlige, at en aftale mellem en  \r\n\r\n borger og en erhvervsdrivende om levering af en ydelse misligholdes. Det er  \r\n\r\n som udgangspunkt alene et mellemværende mellem aftaleparterne. </P>  \r\n\r\n<P>Henstandsordningen skal dog fremover praktiseres således, at der gives  \r\n\r\n henstand med selvangivelsen, hvis revisors eller anden sagkyndigs  \r\n\r\n dokumenterede sygdom forhindrer rettidig selvangivelse. I disse tilfælde skal  \r\n\r\n der således være dokumentation for såvel sygdommen som for årsagssammenhæng  \r\n\r\n mellem sygdommen og forsinkelsen. Lempelsen er tænkt anvendt på mindre  \r\n\r\n revisorfirmaer, hvor det ikke er muligt indenfor firmaet at erstatte den  \r\n\r\n sagkyndige, der har fået forfald. </P>  \r\n\r\n<P CLASS=PUNKT> <B>2.</B> Skattetillæg, jf. § 5, stk. 1 </P>  \r\n\r\n<P>2.1. Skattetillægget for ikke at selvangive rettidigt er som udgangspunkt  \r\n\r\n som hidtil 200 kr. for hver dag, selvangivelsen er forsinket, maksimalt 5.000  \r\n\r\n kr.. </P>  \r\n\r\n<P> <B>2.2.</B> Fra dette udgangspunkt er der gjort følgende tre undtagelser:  \r\n\r\n</P>  \r\n\r\n<P> <B>2.2.1.</B> Der beregnes ikke skattetillæg for fysiske personer, der  \r\n\r\n har fået tilsendt en fortrykt selvangivelsesblanket, medmindre de efter § 4,  \r\n\r\n stk. 1, nr. 3, har fravalgt ordningen med en fortrykt selvangivelse det år,  \r\n\r\n jf. § 5, stk. 1, nr. 1. </P>  \r\n\r\n<P>Baggrunden herfor er, at det ofte ikke er muligt indenfor ordningen med  \r\n\r\n fortrykte selvangivelser at afgøre, om der er selvangivet rettidigt. </P>  \r\n\r\n<P>Denne fritagelse for skattetillæg gælder også personer som nævnt i § 4,  \r\n\r\n stk. 1, nr. 1 og 2, der har fået tilsendt en fortrykt selvangivelsesblanket,  \r\n\r\n men som har selvangivelsesfrist den 1. juli. </P>  \r\n\r\n<P>Det skal bemærkes, at afgrænsningen af ordningen med fortrykte  \r\n\r\n selvangivelser - og dermed ordningen med fritagelse for skattetillæg - er  \r\n\r\n ændret. Hidtil har afgrænsningen været foretaget således, at man kun var  \r\n\r\n omfattet af ordningen med fortrykte selvangivelser, hvis man kunne opfylde  \r\n\r\n sin selvangivelsespligt indenfor de felter, der var på den fortrykte  \r\n\r\n selvangivelsesblanket. Eksempelvis var lønmodtagere med indkomst fra udlandet  \r\n\r\n ikke omfattet af ordningen med fortrykte selvangivelser. Fra og med  \r\n\r\n indkomståret 1996 er ordningen med fortrykte selvangivelser afgrænset efter,  \r\n\r\n om man får tilsendt en fortrykt selvangivelsesblanket. </P>  \r\n\r\n<P> <B>2.2.2.</B> Der beregnes kun et halvt skattetillæg for fysiske  \r\n\r\n personer, der det pågældende indkomstår har en skattepligtig indkomst, der  \r\n\r\n ikke overstiger bundfradraget efter § 6 a i personskatteloven (134.500 kr.  \r\n\r\n for indkomståret 1996), jf. § 5, stk. 1, nr. 2. Halveringen foretages  \r\n\r\n automatisk, dvs. uden ansøgning herom. Ændres en skatteansættelse  \r\n\r\n efterfølgende fra at ligge under denne indkomstgrænse til at ligge over denne  \r\n\r\n indkomstgrænse - eller omvendt - reguleres skattetillægget i overensstemmelse  \r\n\r\n hermed. </P>  \r\n\r\n<P>Opgørelsen af den skattepligtige indkomst foretages efter § 1 i  \r\n\r\n personskatteloven. </P>  \r\n\r\n<P> <B>2.2.3.</B> Skattetillægget udgør 500 kr., uanset fristoverskridelsens  \r\n\r\n længde, for fonde eller foreninger, der efter § 15 i fondsbeskatningsloven  \r\n\r\n kan selvangive ved afgivelse af en erklæring om, at de i § 15 nævnte  \r\n\r\n betingelser er opfyldte, jf. § 5, stk. 1, nr. 3. </P>  \r\n\r\n<P> <B>2.3.</B> Om administrationen i øvrigt af reglerne om skattetillæg  \r\n\r\n henvises til punkt 6.1. i cirkulære 1996/160 med den tilføjelse, at en  \r\n\r\n afgørelse om skattetillæg i forbindelse med en ordinær selvangivelse normalt  \r\n\r\n vil kunne træffes i 1. instans uden forudgående høring af den  \r\n\r\n selvangivelsespligtige. </P>  \r\n\r\n<P CLASS=PUNKT> <B>3.</B> Erindringsskrivelse </P>  \r\n\r\n<P>3.1. Som nævnt ovenfor under punkt 1.2. er den ordinære  \r\n\r\n selvangivelsesfrist for selvangivelsespligtige fysiske personer som  \r\n\r\n udgangspunkt den 1. juli. Som nævnt ovenfor under punkt 2.1. beregnes der  \r\n\r\n ikke skattetillæg til personer, der har fået tilsendt en fortrykt  \r\n\r\n selvangivelsesblanket, medmindre de for det pågældende år har fravalgt denne  \r\n\r\n ordning. Det betyder, at de fysiske personer, der i forbindelse med den  \r\n\r\n ordinære selvangivelse kan få et skattetillæg, alene er personer, der skal  \r\n\r\n selvangive senest den 1. juli. </P>  \r\n\r\n<P>Til disse fysiske personer vil skatteministeriet fremover sende et brev  \r\n\r\n medio juni måned, hvori de mindes om, at de skal selvangive senest den 1.  \r\n\r\n juli. Den adresseliste, disse breve udsendes efter, dannes i sagens natur  \r\n\r\n senest primo juni måned, hvorfor der vil være personer, der modtager dette  \r\n\r\n brev, selvom de allerede har selvangivet. </P>  \r\n\r\n<P>Formålet med erindringsskrivelsen er at undgå, at der er personer, der  \r\n\r\n selvangiver for sent - og dermed får et skattetillæg - alene fordi de har  \r\n\r\n glemt selvangivelsesfristen. Det skal dog bemærkes, at erindringsskrivelsen  \r\n\r\n ikke har nogen retlig virkning. Det er således ikke en forudsætning for  \r\n\r\n beregning af skattetillæg for forsinket selvangivelse, at den pågældende  \r\n\r\n selvangivelsespligtige har fået en sådan erindringsskrivelse. </P>  \r\n\r\n<P>Der sendes ikke erindringsskrivelse til juridiske personer, og der  \r\n\r\n udsendes ikke erindringsskrivelse på andre tider af året end i juni måned.  \r\n\r\n</P>  \r\n\r\n<P>Erindringsskrivelse udsendes første gang medio juni måned 1997. </P>  \r\n\r\n<P CLASS=PUNKT> <B>4.</B> Ikrafttræden </P>  \r\n\r\n<P> <B>4.1.</B> Cirkulæret træder i kraft den 1. juli 1997. </P>  \r\n\r\n<P> <B>4.2.</B> De nye regler i § 4, stk. 1, om selvangivelsesfrister for  \r\n\r\n fysiske personer har efter loven virkning fra og med indkomståret 1997. </P>  \r\n\r\n<P>Der gælder dog den særlige ordning for indkomståret 1996, at  \r\n\r\n selvangivelsespligtige fysiske personer, der skal selvangive senest den 1.  \r\n\r\n maj 1997, og som ikke har fået tilsendt en fortrykt selvangivelsesblanket,  \r\n\r\n kun får et skattetillæg for forsinket selvangivelse, hvis selvangivelsen  \r\n\r\n først indgives efter den 1. juli 1997, og i givet fald beregnes  \r\n\r\n skattetillægget fra den 1. juli 1997. Erindringsskrivelse som omtalt  \r\n\r\n ovenforunder punkt 3 sendes også til disse personer. </P>  \r\n\r\n<P> <B>4.3.</B> De nye regler i § 5, stk. 1, om skattetillæg har efter loven  \r\n\r\n virkning fra og med indkomståret 1996 med den modifikation, der er nævnt  \r\n\r\n ovenfor under punkt 4.2. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skatteministeriet, den 18. juni 1997  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Jens Drejer </P>  \r\n\r\n<P CLASS=MINISTER ALIGN=RIGHT>/ Claus Kargo </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/06/1997"
        },
        {
            "displayName": "Accession",
            "displayValue": "C19970008309"
        },
        {
            "displayName": "Entydig dokumentidentifikation",
            "displayValue": "CM044679"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "15/08/2002"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "83"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "18/06/1997"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Skattemin., j.nr. 3.97-712-71"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}