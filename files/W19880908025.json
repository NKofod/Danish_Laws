{
    "id": 156664,
    "title": "Ankestyrelsens principafgørelse O-9-88 om teleflexanlæg - kørestolsbruger - hjælpemiddel",
    "documentTypeId": "240",
    "isSagsforlobPeriodValid": true,
    "shortName": "KEN nr 9080 af 15/03/1988",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-9-88 om teleflexanlæg - kørestolsbruger - hjælpemiddel</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En gift kvinde, der var kørestolsbruger, havde selvstændig lejlighed i tilknytning til en institution og overnattede hver nat i institutionens plejeafdeling. I klientens bolig var endvidere ansat en plejemedhjælper 39 timer ugentlig.</p>\r\n   <p class=\"TekstGenerel\">Hun kunne endvidere modtages på plejeafdelingen, hvis hun ikke kunne være alene.</p>\r\n   <p class=\"TekstGenerel\">Ankestyrelsen fandt derfor ikke klienten berettiget til et teleflexanlæg , idet der blev lagt vægt på, at anlægget ikke, i forhold til den støtte hun i øvrigt modtog , i væsentlig grad kunne afhjælpe hendes lidelser eller i væsentlig grad kunne lette den daglige tilværelse i hjemmet</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>05-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 829 af 1. oktober 1992 - § 58</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En 64-årig gift kvinde K, der var kørestolsbruger som følge af total lammelse af ben og krop samt udtalte lammelser af arme, søgte om hjælp til et teleflexanlæg (det vil sige en trådløs telefon tilsluttet en almindelig telefon) fra KTAS.</p>\r\n<p>K boede sammen med ægtefællen, der var folkepensionist, i en selvstændig lejlighed, der var knyttet til en institution. K overnattede hver nat i institutionens plejeafdeling.</p>\r\n<p>K skulle have hjælp til stort set alt, herunder drypning af øjne 6 gange daglig på grund af grøn stær.</p>\r\n<p>I K's bolig var ansat en plejemedhjælper 39 timer ugentligt. K kunne selv aftale arbejdstiden med den pågældende medhjælper.</p>\r\n<p>Ansøgningen blev begrundet med, at det var nødvendigt, at K på grund af lidelsens karakter akut kunne tilkalde hjælp fra lejligheden til enhver tid.</p>\r\n<p>Dette var bekræftet fra lægelig side.</p>\r\n<p>Institutionen oplyste overfor social- og sundhedsforvaltningen, at K ikke behøvede at være alene i egen bolig, idet hun altid kunne komme på plejeafdelingen, når ægtefællen eller plejemedhjælperen ikke kunne være hos hende.</p>\r\n<p>Social- og sundhedsforvaltningen meddelte afslag på ansøgning om et teleflexanlæg fra KTAS efter bistandslovens § 58 med den begrundelse, at K havde mulighed for at tilkalde hjælp i alle døgnets timer, idet hun havde ansat en plejemedhjælper i 39 timer om ugen i sin egen bolig. Desuden ville hun på</p>\r\n<p>tidspunkter, hvor ægtefællen ikke kunne være til stede, kunne modtages i institutionens plejeafdeling, hvor hun i øvrigt overnattede.</p>\r\n<p>Sagen blev anket af K's ægtefælle, der anførte, at teleflexanlægget skulle ses som et nødvendigt supplement til den eksisterende telefon. Endvidere henvistes til, at den ansatte plejemedhjælper ofte var beskæftiget med husligt arbejde uden for lejligheden, og at han selv ofte havde aktiviteter uden for hjemmet, herunder rejser af flere ugers varighed.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>På baggrund af oplysningerne i sagen kan Ankestyrelsen ikke bevilge K støtte til anskaffelse af det ansøgte teleflexanlæg, idet Ankestyrelsen finder, at det pågældende anlæg ikke - i forhold til den støtte, der i øvrigt gives til K - i væsentlig grad kan afhjælpe hendes lidelse eller i væsentlig grad kan lette den daglige tilværelse i hjemmet. Ankestyrelsen tiltræder således social- og sundhedsforvaltningens afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19880908025"
        },
        {
            "displayName": "Entydig dokumentidentifikation",
            "displayValue": "BS009454"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9080"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "15/03/1988"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 10810-87"
        },
        {
            "displayName": "Stikord",
            "displayValue": "O-9-88"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}