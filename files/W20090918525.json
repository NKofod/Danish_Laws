{
    "id": 124601,
    "title": "Pressenævnets kendelse i sag nr. 2009-6-0814",
    "documentTypeId": "240",
    "isSagsforlobPeriodValid": true,
    "shortName": "KEN nr 9185 af 21/04/2009",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2009-6-0814</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Klager – en person – klagede over, at JydskeVestkysten havde indsat et arkivfoto til artiklen <span class=\"BoldItalic\">”Vidner i voldssag blev truet af tiltalts mor”.</span></div>\r\n        </p>\r\n        <p class=\"Tekst2\">\r\n          <div><span class=\"Bold\">Pressenævnets begrundelse og afgørelse:</span></div>\r\n        </p>\r\n        <p class=\"Tekst2\">\r\n          <div><span class=\"Bold\">Det følger af de vejledende regler for god presseskik, at meddelelser, der kan krænke privatlivets fred, skal undgås, medmindre klar almen interesse kræver offentlig omtale.</span> <span class=\"Bold\">Det enkelte menneske har krav på beskyttelse af sin personlige anseelse, jf. punkt B.1.</span></div>\r\n        </p>\r\n        <p class=\"Tekst2\">\r\n          <div><span class=\"Bold\">Efter parternes oplysninger lægges til grund, at JydskeVestkysten første gang bragte billedet den 2. september 2008 med [K]s medvirken, og at hun selv rettede henvendelse til JydskeVestkysten med ønske om at imødegå beskyldningerne i artiklen af 19. marts 2009.</span> <span class=\"Bold\">[K] har hverken over for avisen eller nævnet gjort gældende, at hun i artiklen den 20. marts 2009 ikke ønskede at fremstå med navn.</span></div>\r\n        </p>\r\n        <p class=\"Tekst2\">\r\n          <div><span class=\"Bold\">Da billedet ikke er krænkende, og da [K] efter det anførte har måttet påregne, at arkivfotoet kunne blive anvendt i forbindelse med artiklen, finder Pressenævnet ikke grundlag for at udtale kritik af avisen for at bringe billedet den 20. marts 2009.</span></div>\r\n        </p>\r\n      </div>\r\n      <p class=\"Tekst\">[K] har klaget til Pressenævnet over en artikel den 20. marts 2009 i JydskeVestkysten, idet hun mener, at god presseskik er tilsidesat.</p>\r\n      <p class=\"Tekst\"><span class=\"BoldUnderline\">1 Sagsfremstilling</span></p>\r\n      <p class=\"Tekst\">JydskeVestkysten bragte den <span class=\"Underline\">2., 8. og 10. september 2008</span> artiklerne <span class=\"Italic\">”Beboer [K] risikerer udsmidning”</span>, <span class=\"Italic\">”Klagende beboere tør ikke stå frem”</span> og <span class=\"Italic\">”Beboer afviser alle grove anklager”.</span> Artiklerne omtalte forholdene i et boligområde og en kommende boligretssag mod [K]. Beboere i [K]s område havde lavet en underskriftsindsamling mod hende, idet de ønskede hende smidt ud pga. hendes opførsel. I klagerne beskyldtes [K] bl.a. for psykisk terror og for at sende sms’er med trusler. Til artiklerne var indsat et fotografi af klager siddende i en trappeopgang.</p>\r\n      <p class=\"Tekst\">JydskeVestkysten bragte den <span class=\"Underline\">19. marts 2009</span> en artikel under overskriften ”<span class=\"Italic\">Vidner i voldssag blev truet af tiltalts mor</span>” omhandlende en retssag, hvor tre personer var blevet tiltalt for vold. Under retssagen var det kommet frem, at et vidne havde følt sig truet af en tiltaltes mor. Den omtalte mor var ikke navngivet.</p>\r\n      <p class=\"Tekst\">JydskeVestkysten bragte den <span class=\"Underline\">20. marts 2009</span> to artikler, <span class=\"Italic\">”Mor til voldstiltalt risikerer fængsel for trusler mod vidne” </span>og <span class=\"Italic\">”Tidligere rocker-pige føler hun bliver dømt på forhånd”.</span> Artiklerne beskrev, hvordan moren, [K], blev beskyldt for at have truet et vidne. Navnlig i sidstnævnte artikeltilbageviser [K] beskyldningerne.</p>\r\n      <p class=\"Tekst\">Til artiklerne var indsat det tidligere bragte fotografi af klager med billedteksten:</p>\r\n      <p class=\"Tekst\">”OPSPIND: [K] afviser at have truet et vidne.</p>\r\n      <p class=\"Tekst\">Arkivfoto: [navn]”</p>\r\n      <p class=\"Tekst\"><span class=\"BoldUnderline\">2 Parternes synspunkter</span></p>\r\n      <p class=\"Tekst\"><span class=\"Bold\">2.1 [K]s synspunkter</span></p>\r\n      <p class=\"Tekst\">[K] har anført, at hun ikke ønsker fotografier bragt af hende i denne sammenhæng, og at avisen uden hendes samtykke har ’genbrugt’ fotografiet, selvom der er tale om to forskellige sager. Det var alene klagers udtalelse angående sønnens rettergang og klagers forklaring på, at hun ikke havde truet et vidne i sagen, der skulle bringes. Det var ikke på tale, at der skulle et foto i avisen.</p>\r\n      <p class=\"Tekst\"><span class=\"Bold\">2.2 JydskeVestkystens synspunkter</span></p>\r\n      <p class=\"Tekst\">JydskeVestkysten har anført, at klager ikke er ukendt for læserne, idet hun tidligere har optrådt i avisens lokaludgave for Haderslev. Hun var omtalt og afbildet i september 2008 og har derved vist sin villighed til at træde frem i mediebilledet. Da der i marts 2009 opstod en ny sag virkede det journalistisk indlysende at gøre brug af arkivbilledet for at vise offentligheden, at der var tale om samme person, som de tidligere havde læst om. Klager gjorde dengang ikke indsigelser mod offentliggørelsen af billedet.</p>\r\n      <p class=\"Tekst\">Den påklagede artikel er blevet til på klagers eget initiativ, idet hun mødte op på redaktionen og bad om at få lov til at fremføre sine synspunkter. Klager frabad sig i den forbindelse ikke arkivfotoet bragt.</p>\r\n      <p class=\"Tekst\">JydskeVestkysten har herudover henvist til Pressenævnets kendelse af 22. november 2005 i sag nr. 2005-6-0248.</p>\r\n      <p class=\"Tekst\"><span class=\"BoldUnderline\">3 Pressenævnets begrundelse og afgørelse</span>:</p>\r\n      <p class=\"Tekst\">I sagens behandling har følgende nævnsmedlemmer deltaget:</p>\r\n      <p class=\"Tekst\">Thomas Rørdam, Jan Kristensen, Lene Sarup og John Meinert Jacobsen.</p>\r\n      <p class=\"Tekst\">Det følger af de vejledende regler for god presseskik, at meddelelser, der kan krænke privatlivets fred, skal undgås, medmindre klar almen interesse kræver offentlig omtale. Det enkelte menneske har krav på beskyttelse af sin personlige anseelse, jf. punkt B.1.</p>\r\n      <p class=\"Tekst\">Efter parternes oplysninger lægges til grund, at JydskeVestkysten første gang bragte billedet den 2. september 2008 med [K]s medvirken, og at hun selv rettede henvendelse til JydskeVestkysten med ønske om at imødegå beskyldningerne i artiklen af 19. marts 2009. [K] har hverken over for avisen eller nævnet gjort gældende, at hun i artiklen den 20. marts 2009 ikke ønskede at fremstå med navn.</p>\r\n      <p class=\"Tekst\">Da billedet ikke er krænkende, og da [K] efter det anførte har måttet påregne, at arkivfotoet kunne blive anvendt i forbindelse med artiklen, finder Pressenævnet ikke grundlag for at udtale kritik af avisen for at bringe billedet den 20. marts 2009.</p>\r\n      <p class=\"Tekst\">Afgjort den 21. april 2009</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/04/2009"
        },
        {
            "displayName": "Accession",
            "displayValue": "W20090918525"
        },
        {
            "displayName": "Entydig dokumentidentifikation",
            "displayValue": "AA004814"
        },
        {
            "displayName": "Dato for indlæggelse",
            "displayValue": "25/04/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9185"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "21/04/2009"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2009-6-0814"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}