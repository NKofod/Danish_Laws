{
    "id": 156202,
    "title": "Ankestyrelsens principafgørelse B-9-94 om børnefamilieydelse - modregning - restancer for betaling af skolefritidsordning",
    "documentTypeId": "240",
    "isSagsforlobPeriodValid": true,
    "shortName": "KEN nr 9283 af 15/11/1994",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse B-9-94 om børnefamilieydelse - modregning - restancer for betaling af skolefritidsordning</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Kommunen kunne ikke modregne restance for betaling af skolefritids ordning i børnefamilieydelsen, idet restancen var opstået som følge af en fejl i kommunen, og lønmodtageren bestred kravet.</p>\r\n   <p class=\"TekstGenerel\">Ankestyrelsen havde ikke kompetence til at træffe afgørelse om, hvorvidt pågældende var retligt forpligtet til at opfylde kommunens krav om efterbetaling, idet der ikke efter skoleloven er hjemmel til at klage til det sociale ankenævn eller til Ankestyrelsen.</p>\r\n   <p class=\"TekstGenerel\">Inddrivelse af restance efter skoleloven måtte herefter ske efter denne lov.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>10-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om en børnefamilieydelse - lovbekendtgørelse nr. 609 af 30. juni 1994 - § 5, stk. 2 og § 11, stk. 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En mor meldte sin datter i skolefritidsordning fra 1. august 1992. Den 2. april 1993 meddelte kommunen moderen, at hendes datter ved enfejl var noteret som indmeldt i fritidsklub og ikke i skolefritids ordningen, hvor hun faktisk gik. Kommunen beklagede fejlen, men meddelte samtidig, at hun som følge heraf havde betalt for lidt, og restancebeløbet på i alt 4.870 kr ville blive opkrævet ved girokort for maj måned, ligesom der kunne aftales afdragsordning med opkrævningsafdelingen.</p>\r\n<p>Moderen meddelte kommunen, at den ikke havde hjemmel til at kræve tilbagebetaling. Hun ville gerne betale den korrekt registrerede pris pr. 1. maj 1993, men ønskede dokumentation for hjemmelen til efterbetalingskravet.</p>\r\n<p>Kommunen havde henvist til, at priserne blev oplyst ved tilmelding, og at der således har været mulighed for at konstatere, at der blev opkrævet for lidt. Kommunens krav kunne ikke påklages, da det er byrådet, der fastsætter forældrebetalingen.</p>\r\n<p>Moderen klagede til det sociale ankenævn over kommunens afgørelse, herunder at kommunen uden yderligere varsel har tilbageholdt 1.000 kr i børnefamilieydelsen for juli kvartal. Hun havde ikke afvist at indgå i en afdragsordning med kommunen, men ville alene sikre sig, at hun også skulle betale pengene.</p>\r\n<p>Ankenævnet traf afgørelse om, at det ikke havde kompetence til at tage stilling til betalingsspørgsmålet inden for skolefritidsordningen, da afgørelsen herom ikke hørte under ankenævnets kompetence. Nævnet havde ingen bemærkninger til den foretagne modregning. Sagen blev behandlet på principielt møde med henblik på afgørelse af, om Ankestyrelsen var klageinstans for afgørelse om modregning.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at kommunen ikke havde grundlag for den fore tagne modregning i børnefamilieydelsen.</p>\r\n<p>Ankestyrelsen lagde ved afgørelsen vægt på, at restancen efter skoleloven var opstået som følge af en fejl i kommunen, og at moderen har bestridt kommunens krav.</p>\r\n<p>Efter Ankestyrelsens opfattelse forudsætter anvendelse af modregning i børnefamilieydelse, at der er klarhed om kommunens modkrav. Ved indsigelser, der ikke er helt ubegrundede, kan kommunen således ikke anvende modregning.</p>\r\n<p>Ankestyrelsen havde ikke kompetence til at træffe afgørelse om, hvorvidt moderen var retligt forpligtet til at opfylde kommunens krav på efterbetaling vedrørende skolefritidsordning, idet der ikke efter skoleloven er hjemmel til at klage til det sociale ankenævn eller til Ankestyrelsen.</p>\r\n<p>Inddrivelse af efterbetalingskravet måtte herefter ske efter folke skoleloven. Spørgsmålet om indsigelsens rigtighed hørte i sidste instans under domstolene.</p>\r\n<p>Ankestyrelsen ændrede således ankenævnets afgørelse, for så vidt angik den foretagne modregning.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19940928325"
        },
        {
            "displayName": "Entydig dokumentidentifikation",
            "displayValue": "BS008993"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9283"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "15/11/1994"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 21704-93"
        },
        {
            "displayName": "Stikord",
            "displayValue": "B-9-94"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}