{
    "id": 32359,
    "title": "Tilladelseshaveres selvstændige udøvelse af programvirksomheden, hvor sådanne sager omfatter flere lokale områder. ",
    "documentTypeId": "240",
    "isSagsforlobPeriodValid": false,
    "shortName": "KEN nr 26170 af 09/10/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Der klages over, at radioen, når den ikke selv sender, udsender en  \r\n\r\n anden radios programmer. På baggrund af at den beskrevne virksomhed dels  \r\n\r\n klart falder uden for lovens undtagelsesbestemmelser vedr. samsending: og  \r\n\r\n dels fordi der ikke kunne tillægges eventuelle planer om etablering af et  \r\n\r\n fællesnævn betydning, så længe planerne ikke var ført ud i livet, gav  \r\n\r\n udvalget klager medhold i at den omhandlede samsending er ulovlig. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tilladelseshaveres selvstændige udøvelse af  \r\n\r\n programvirksomheden, hvor sådanne sager omfatter flere lokale områder. </H1>  \r\n\r\n<P></P>  \r\n\r\n<BR>  \r\n\r\n<P>Udvalget vedr. Lokal Radio- og TV har på sit møde den 9. oktober 1992  \r\n\r\n behandlet en sag vedrørende samsending mellem Radio Næstved og Radio Haslev.  \r\n\r\n Sagen er rejst på grundlag af en klage af 13. juli 1992 fra Poul Kristensen,  \r\n\r\n A/S Sjællandske Dagblade, Næstved (fremsendt til udvalget af nævnet for  \r\n\r\n Næstved m.fl. kommuner i brev af 15. juli 1992) og på grundlag af oplysninger  \r\n\r\n i brev af 18. juli 1992 fra Bjarne Fischer, Næstved. Udvalget vedr. Lokal  \r\n\r\n Radio og TV har i forbindelse med sagens behandling ved skrivelse af 22. juli  \r\n\r\n 1992 anmodet de to nævn om en samlet udtalelse i sagen. I skrivelse af 30.  \r\n\r\n juli 1992 til udvalget meddeler Haslev Kommunes lokalradio- og TV-nævn, at  \r\n\r\n man har indhentet en udtalelse fra Radio Haslev samt en programoversigt. Af  \r\n\r\n medsendte udtalelse fra Radio Haslev af 28. juli 1992 oplyses det, at radioen  \r\n\r\n har et tæt samarbejde med Radio Næstved, hvilket bl.a. betyder, at begge  \r\n\r\n radioers programansvarlige hver især er repræsenterede i den anden radios  \r\n\r\n bestyrelse. Det anføres også, at samarbejdet samtidig udmøntes i, at Radio  \r\n\r\n Næstveds programmer udsendes på Radio Haslevs kanal, når den ikke selv  \r\n\r\n sender. Radio Haslev angiver økonomien og frygten for en &#187;tom  \r\n\r\n kanal&#171; som årsagen til samsendingen med Radio Næstved. I brev af 14.  \r\n\r\n juli 1992 bilagt nævnets udtalelse har radioen samtidig anmodet om  \r\n\r\n dispensation fra lovens bestemmelser til for en periode på et 1/2 år at  \r\n\r\n fortsætte samsendingen med Radio Næstved. Denne anmodning bakkes op af nævnet  \r\n\r\n og fremsættes over for udvalget som en del af den fremsendte udtalelse. I  \r\n\r\n skrivelse, dateret den 4. juli 1992 til udvalget (modtaget i udvalget den 6.  \r\n\r\n august 1992) fra nævnet i Næstved, meddeles det, at det p.g.a. ferie ikke har  \r\n\r\n været muligt for de to nævn at lave en samlet udtalelse. Endvidere anføres  \r\n\r\n det, at nævnet ikke er i besiddelse af oplysninger eller har mulighed for  \r\n\r\n hverken at be- eller afkræfte, om der samsendes. I skrivelse af 29. september  \r\n\r\n 1992 har Radio Næstved anført, at der foreligger dispensation fra  \r\n\r\n lokalradionævnet for Haslev Kommune, at de fælles udsendelser er begrundet i  \r\n\r\n særlige lokale forhold og derfor lovligt efter reglen i lov om radio- og  \r\n\r\n fjernsynsvirksomhed § 15 a, stk. 4, pkt. 2, og at nævnsmedlemmer har rejst  \r\n\r\n forslag om sammenlægning af de to nævnsområder. Udvalget vedr. Lokal Radio og  \r\n\r\n TV skal herefter udtale: Lokalradionævnet for Haslev Kommune har efter det  \r\n\r\n oplyste for det første ikke udfærdiget nogen dispensation fra reglen i den  \r\n\r\n nævnte lovs § 15, stk. 4, om forbud mod programvirksomhed, der omfatter  \r\n\r\n programmer, der udsendes samtidig af en anden tilladelseshaver, men ville  \r\n\r\n dernæst ikke have hjemmel til at tillade en sådan fravigelse fra loven. Den  \r\n\r\n af Radio Næstved påberåbte undtagelsesregel gælder efter sin formulering kun,  \r\n\r\n hvor der &#187;i det enkelte tilfælde&#171; foreligger en særlig begrundelse  \r\n\r\n for samsending, f.eks. transmission fra en sportsbegivenhed med deltagelse  \r\n\r\n fra begge lokalområder. Den her omhandlede virksomhed falder klart uden for  \r\n\r\n denne undtagelsesbestemmelse. Endelig kan der ikke tillægges eventuelle  \r\n\r\n planer om etablering af fællesnævn betydning, så længe planerne ikke er ført  \r\n\r\n ud i livet. I overensstemmelse hermed træffer udvalget herefter følgende  \r\n\r\n afgørelse: Der gives klageren medhold i, at den omhandlede samsending er  \r\n\r\n ulovlig.Det pålægges de to tilladelseshavere at ophøre med samsendingen, og  \r\n\r\n lokalradionævnet i Haslev anmodes om at påse, at dette sker. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19922617025"
        },
        {
            "displayName": "Entydig dokumentidentifikation",
            "displayValue": "CA000270"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "26170"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "09/10/1992"
        },
        {
            "displayName": "Administrerende myndighed",
            "displayValue": "Udvalget vedr Lokal Radio og TV"
        },
        {
            "displayName": "Ressortministeriets journalnummer",
            "displayValue": "92.6121-68"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}