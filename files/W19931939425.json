{
    "id": 34846,
    "title": "Nyt fra Ankestyrelsen - \"Kronisk belastningssyndrom og træthedssyndrom\" - artikel af ankechef Karin Rasch (* 1) Nr 19394 af 00/12/1993 ",
    "documentTypeId": "240",
    "isSagsforlobPeriodValid": false,
    "shortName": "KEN nr 19394 af 31/12/1993",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Retsforskriften vedrører følgende lovgivning: R LBK nr 411 af  \r\n\r\n 26/05/1992 § 15, stk. 2 Lov om social pension (Pensionsloven) Retsforskriften  \r\n\r\n administreres af: </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Nyt fra Ankestyrelsen - &quot;Kronisk  \r\n\r\n belastningssyndrom og træthedssyndrom&quot; - artikel af ankechef Karin Rasch  \r\n\r\n (* 1) Nr 19394 af 00/12/1993 </H1>  \r\n\r\n<P></P>  \r\n\r\n<P>Ankestyrelsen har i oktober måned 1993 afholdt principielt møde, hvor der  \r\n\r\n blev behandlet en række sager om førtidspension til ansøgere med kronisk  \r\n\r\n træthedssyndrom og kronisk belastningssyndrom. </P>  \r\n\r\n<P>Den principielle behandling af spørgsmålet om førtidspension til personer  \r\n\r\n med de nævnte syndromer er sket som led i Ankestyrelsens gennemgang af  \r\n\r\n praksis for tilkendelse af førtidspension på grundlag af nyere  \r\n\r\n sygdomme/syndromer, som især er karakteriseret ved subjektive symptomer som  \r\n\r\n f.eks. smerter og træthed, som ikke umiddelbart kan forklares ud fra  \r\n\r\n objektivt påviselige helbredsforandringer. For nogle af syndromernes  \r\n\r\n vedkommende er den lægelige viden om diagnose, behandlingsmuligheder og  \r\n\r\n forløb fortsat usikker. </P>  \r\n\r\n<P>Ankestyrelsen har tidligere i januar 1993 taget stilling til spørgsmålet  \r\n\r\n om førtidspension til personer med fibromyalgi. </P>  \r\n\r\n<P>Ankestyrelsen ændrede herved tidligere praksis, således at fibromyalgi kan  \r\n\r\n berettige til førtidspension på rent helbredsmæssigt grundlag, når en række  \r\n\r\n betingelser er opfyldt. Ankestyrelsens ændrede praksis fremgår af SM-P-4-93  \r\n\r\n og er desuden omtalt i &#187;Nyt fra Ankestyrelsen&#171; nr. 1 i 1993. </P>  \r\n\r\n<P>Kriterier for bedømmelsen af sagerne </P>  \r\n\r\n<P>Efter § 15, stk. 2, i lov om social pension er det en betingelse for at  \r\n\r\n tilkende pension på helbredsmæssigt grundlag, at erhvervsevnen varigt er  \r\n\r\n nedsat på grund af fysisk eller psykisk invaliditet. </P>  \r\n\r\n<P>Ved vurderingen af om der kan tilkendes rent helbredsbetinget  \r\n\r\n førtidspension på grundlag af de nævnte syndromer, har Ankestyrelsen derfor  \r\n\r\n taget udgangspunkt i følgende kriterier: </P>  \r\n\r\n<P>-Der må være tale om egentlig sygdom, som kan afgrænses såvel overfor det  \r\n\r\n normale som overfor andre sygdomme med lignende symptomer. Der må desuden  \r\n\r\n være tilstrækkelig sikkerhed for diagnosen i det enkelte tilfælde. </P>  \r\n\r\n<P>-Sygdommens varighed er af væsentlig betydning for afgørelsen. </P>  \r\n\r\n<P>-Ved vurderingen af nedsættelsen af erhversvevnen lægges der vægt på  \r\n\r\n beskrivelsen af ansøgerens faktiske funktionsniveau. </P>  \r\n\r\n<P>Kronisk belastningssyndrom </P>  \r\n\r\n<P>Efter Ankestyrelsens tidligere praksis kunne kronisk belastningssyndrom  \r\n\r\n som udgangspunkt ikke i sig selv berettige til førtidspension på rent  \r\n\r\n helbredsmæssigt grundlag. Ankestyrelsens tidligere praksis, som fremgår af SM  \r\n\r\n P-4-90, har efterfølgende været genstand for diskussion i bl.a. lægelige  \r\n\r\n kredse og i forbindelse hermed også en del kritik. Som led i forberedelsen af  \r\n\r\n det seneste principielle møde har Ankestyrelsen derfor afholdt et møde med  \r\n\r\n deltagelse af speciallægerne Haakon Lærum og Henrik Sælan, som repræsentanter  \r\n\r\n for de læger, der har været kritiske overfor Ankestyrelsens praksis, for at  \r\n\r\n alle relevante synspunkter kunne indgå i Ankestyrelsens overvejelser ved det  \r\n\r\n efterfølgende principielle møde. </P>  \r\n\r\n<P>Ved den principielle behandling af sagerne har Ankestyrelsen lagt til  \r\n\r\n grund, at kronisk belastningssyndrom ud fra den nu foreliggende viden måtte  \r\n\r\n betragtes som en sygdomsenhed. </P>  \r\n\r\n<P>Syndromet, som er karakteriseret ved subjektive symptomer i form af  \r\n\r\n træthed, forstyrret nattesøvn, svimmelhed, nedsat koncentrationsevne,  \r\n\r\n hukommelsesbesvær, grådtendens, depression, angst, smerter i bevægeapparat,  \r\n\r\n ryg, hoved og mave på baggrund af mangeårige, svære sociale, psykiske og evt.  \r\n\r\n fysiske belastninger. </P>  \r\n\r\n<P>Diagnosen må stilles på baggrund af en nøje beskrivelse af forløbet fra en  \r\n\r\n erfaren spe-ciallæge. </P>  \r\n\r\n<P>I 4 af de 5 sager, som blev afgjort i Ankestyrelsens principielle møde,  \r\n\r\n fandt Ankestyrelsen, at der var tale om et egentligt kronisk  \r\n\r\n belastningssyndrom, som berettigede til førtidspension på rent  \r\n\r\n helbredsmæssigt grundlag. I en enkelt af sagerne fandt Ankestyrelsen ikke, at  \r\n\r\n det var fastslået med tilstrækkelig sikkerhed, at der var tale om et kronisk  \r\n\r\n belastningssyndrom. En nærmere redegørelse for de enkelte sager vil fremgå af  \r\n\r\n SM P-12-93, som udsendes 15. december 1993. </P>  \r\n\r\n<P>Kronisk træthedssyndrom </P>  \r\n\r\n<P>Ankestyrelsen lagde også ved behandlingen af sagerne om dette syndrom til  \r\n\r\n grund, at syndromet måtte betragtes som en sygdomsenhed. </P>  \r\n\r\n<P>Diagnosen stilles ud fra opfyldelsen af to hovedkriterier og et antal  \r\n\r\n symptomkriterier og/eller objektive fund og forudsætter, at der er foretaget  \r\n\r\n en grundig undersøgelse af den pågældende, bl.a. for at afkræfte eventuelle  \r\n\r\n andre årsager til tilstanden. </P>  \r\n\r\n<P>Hovedkriterierne er dels tilstedeværelsen af vedvarende eller hyppigt  \r\n\r\n tilbagevendende træthed eller abnorm trætbarhed hos en person uden lignende  \r\n\r\n tidligere symptomer. </P>  \r\n\r\n<P>Træthedstilstanden skal være af en sådan sværhedsgrad, at daglige  \r\n\r\n aktiviteter er reduceret med 50% i forhold til tidligere aktivitetsniveau.  \r\n\r\n Det andet hovedkriterium er, at andre årsager til trætheden skal være  \r\n\r\n udelukket. </P>  \r\n\r\n<P>I 4 af de 6 sager, som blev behandlet i det principielle møde, fandt  \r\n\r\n Ankestyrelsen, at der var tale om et kronisk træthedssyndrom, som berettigede  \r\n\r\n til førtidspension på rent helbredsmæssigt grundlag. I 2 af sagerne fandt  \r\n\r\n Ankestyrelsen, at der ikke var tilstrækkelig sikkerhed for diagnosen, men at  \r\n\r\n de pågældendes symptomer kunne have psykiske årsager, som i givet fald kunne  \r\n\r\n behandles. Redegørelse for de enkelte sager vil fremgå af SM P-11-93, som  \r\n\r\n udsendes 15. december 1993. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Offentliggjort i Nyt fra Ankestyrelsen nr. 4/1993, side 3.",
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19931939425"
        },
        {
            "displayName": "Entydig dokumentidentifikation",
            "displayValue": "CA002777"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19394"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "31/12/1993"
        },
        {
            "displayName": "Ressortministeriets journalnummer",
            "displayValue": "Ankestyrelsen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}