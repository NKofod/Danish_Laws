{
    "id": 70006,
    "title": "Vejledning til arbejdsministeriets bekendtgørelse nr. 455 af 8. juli 1986 om godtgørelse, støtte og tilskud m.m. til deltagere i arbejdsmarkedsuddannelser ",
    "documentTypeId": "180",
    "isSagsforlobPeriodValid": false,
    "shortName": "VEJ nr 3563 af 01/09/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til arbejdsministeriets  \r\n\r\n bekendtgørelse nr. 455 af 8. juli 1986 om godtgørelse, støtte og tilskud m.m.  \r\n\r\n til deltagere i arbejdsmarkedsuddannelser </H1>  \r\n\r\n<P></P>  \r\n\r\n<BR>  \r\n\r\n<P>Efter at den nye lov om arbejdsmarkedsuddannelser er trådt i kraft pr. 1.  \r\n\r\n juli 1986 bortfalder samtidig de bekendtgørelser og cirkulærer m.m., som  \r\n\r\n havde hjemmel i den tidligere lovgivning. </P>  \r\n\r\n<P>Hjemmelen til udbetaling af kursusgodtgørelse m.m. findes herefter i denne  \r\n\r\n bekendtgørelse og de cirkulærer m.v., der vil blive udstedt i henhold hertil.  \r\n\r\n</P>  \r\n\r\n<P>Denne bekendtgørelse om godtgørelse m.v. adskiller sig på en række punkter  \r\n\r\n fra de tidligere gældende regler. De vigtigste ændringer er følgende: </P>  \r\n\r\n<P CLASS=PUNKT> <B>1.</B> Befordringstilskud </P>  \r\n\r\n<P>Der er sket en væsentlig ændring i reglerne om befordringstilskud, som  \r\n\r\n bl.a. indebærer, at der for fremtiden som hovedregel ydes godtgørelse efter  \r\n\r\n en kilometertakst jfr. bemærkningerne til § 16. </P>  \r\n\r\n<P>For kursister, der er indkvarteret uden for hjemstedet, vil der fortsat  \r\n\r\n blive ydet refusion for dokumenterede befordringsudgifter med billigste  \r\n\r\n offentlige transportmiddel jfr. § 17. </P>  \r\n\r\n<P>For kursister, der er indkvarteret uden for hjemstedet, vil der for  \r\n\r\n fremtiden ikke kunne ydes godtgørelse for befordring i eget transportmiddel.  \r\n\r\n</P>  \r\n\r\n<P CLASS=PUNKT> <B>2.</B> Kost og logi </P>  \r\n\r\n<P>Der er indført ændrede regler om tilskud til kost og logi jfr.  \r\n\r\n bekendtgørelsens kapitel 5, men de nye regler træder først endeligt i kraft  \r\n\r\n pr. 1. januar 1987. Indtil da gælder de tilskudsbeløb, der er nævnt i  \r\n\r\n bekendtgørelsens § 39. </P>  \r\n\r\n<P CLASS=PUNKT> <B>3.</B> Offentligt ansatte </P>  \r\n\r\n<P>Offentligt ansatte har nu samme ret til kursusgodtgørelse m.v. som andre.  \r\n\r\n</P>  \r\n\r\n<P CLASS=PUNKT> <B>4.</B> Uddannelsessøgende </P>  \r\n\r\n<P>I henhold til hidtil gældende praksis har uddannelsessøgende til anden  \r\n\r\n uddannelse end uddannelser i henhold til uddannelsesloven været afskåret fra  \r\n\r\n at få kursusgodtgørelse m.v. Dette gælder også fortsat som hovedregel, men  \r\n\r\n efter § 5 i bekendtgørelsen sker den lempelse, at uddannelsessøgende, der i  \r\n\r\n et nærmere bestemt omfang kan dokumentere beskæftigelse før kurset, alligevel  \r\n\r\n vil være berettiget til kursusgodtgørelse og befordringstilskud. </P>  \r\n\r\n<P CLASS=PUNKT> <B>5.</B> Arbejdsledere, tekniske tegnere m.v. </P>  \r\n\r\n<P>En anden udvidelse af godtgørelsesområdet er en følge af lovens kap. 5,  \r\n\r\n hvorefter der er åbnet mulighed for etablering af kurser for grupper, der kan  \r\n\r\n sidestilles med specialarbejdere eller faglærte arbejdere m.v. Sådanne  \r\n\r\n kursussøgende, der bl.a. er tænkt at skulle omfatte arbejdsledere, tekniske  \r\n\r\n tegnere og tekniske assistenter, vil under deltagelse i disse kurser have ret  \r\n\r\n til kursusgodtgørelse m.v. i henhold til bekendtgørelsens § 1. </P>  \r\n\r\n<P CLASS=PUNKT> <B>6.</B> Udvidet klageadgang </P>  \r\n\r\n<P>I forhold til tidligere er der sket en udvidelse af adgangen til at klage  \r\n\r\n til kursusnævnet. </P>  \r\n\r\n<P>I denne bekendtgørelse er der foruden regler om kursusnævnet som  \r\n\r\n klageinstans i spørgsmål om kursusgodtgørelse og befordringstilskud nu også  \r\n\r\n bestemmelser om klager til kursusnævnet over afslag på ansøgning om støtte  \r\n\r\n under deltagelse i erhvervsforberedende uddannelser og klager vedrørende kost  \r\n\r\n og logi. Vedrørende kursusnævnets fremtidige virke skal man samtidig gøre  \r\n\r\n opmærksom på, at der i programbekendtgørelserne for henholdsvis  \r\n\r\n specialarbejderuddannelsen, efteruddannelsen af faglærte,  \r\n\r\n arbejdsmarkedsuddannelser for personer med erhvervskompetencegivende  \r\n\r\n ungdomsuddannelse m.fl., samt i bekendtgørelsen om erhvervsforberedende  \r\n\r\n uddannelse er givet personer, som søger optagelse på en af disse uddannelser,  \r\n\r\n og som skolen/uddannelsesstedet har givet afslag på optagelse, mulighed for  \r\n\r\n at klage til kursusnævnet. </P>  \r\n\r\n<P CLASS=PUNKT> <B>7.</B> Klageproceduren </P>  \r\n\r\n<P>Selve klageproceduren er nu ændret således, at klagen for fremtiden stiles  \r\n\r\n til den skole, det uddannelsessted, den arbejdsløshedskasse eller det  \r\n\r\n arbejdsformidlingskontor, der har truffet afgørelse som første instans,  \r\n\r\n hvorefter denne videresender klagen til kursusnævnet med kommentarer, med  \r\n\r\n mindre denne instans foranlediget af klagen umiddelbart laver sin afgørelse  \r\n\r\n om. </P>  \r\n\r\n<P CLASS=PUNKT> <B>8.</B> Udbetaling af kursusgodtgørelse og  \r\n\r\n befordringstilskud </P>  \r\n\r\n<P>Det vil fortsat være således, at det er arbejdsløshedskasserne, der  \r\n\r\n forestår udbetalingen af kursusgodtgørelse og befordringstilskud til deres  \r\n\r\n kursussøgende medlemmer. </P>  \r\n\r\n<P>Udbetaling af kursusgodtgørelse og befordringstilskud til ikke-forsikrede,  \r\n\r\n der deltager i kurser på specialarbejderskolerne, vil omkring årsskiftet  \r\n\r\n blive overført fra specialarbejderskolerne til arbejdsformidlingskontorerne.  \r\n\r\n</P>  \r\n\r\n<P>Til § 1 </P>  \r\n\r\n<P>Bestemmelsen er i overensstemmelse med hidtidig praksis. </P>  \r\n\r\n<P>Til § 1, nr. 1 </P>  \r\n\r\n<P>Det er en forudsætning for udbetaling af godtgørelse, at kurset afholdes  \r\n\r\n efter en godkendt undervisningsplan. </P>  \r\n\r\n<P>Tab af arbejdsmuligheder er tilstrækkeligt til at opnå godtgørelse. </P>  \r\n\r\n<P>En kursist, der ikke har haft indtægt forud for kurset f.eks. en  \r\n\r\n hjemmearbejdende husmoder, vil således have ret til godtgørelse - forudsat at  \r\n\r\n de øvrige betingelser er opfyldt - hvis kursusdeltagelsen forhindrer  \r\n\r\n pågældende i at påtage sig et arbejde. </P>  \r\n\r\n<P>Til § 1, nr. 2 </P>  \r\n\r\n<P>Bestemmelsen fastslår, at kursisten skal have en nærmere bestemt  \r\n\r\n tilknytning til arbejdsmarkedet. Om kursisten har denne tilknytning må bero  \r\n\r\n på en konkret vurdering af pågældendes beskæftigelsessituation. </P>  \r\n\r\n<P>I ordene &#187;sædvanligt omfang&#171; ligger, at pågældende skal være  \r\n\r\n arbejdssøgende på de arbejdstidsvilkår fuldtid eller deltid -, der er normale  \r\n\r\n inden for branchen/faget. </P>  \r\n\r\n<P>Normalt vil det forhold, at kursisten er tilmeldt AF, være tilstrækkeligt  \r\n\r\n som dokumentation for, at pågældende er arbejdssøgende. Tilknytning til  \r\n\r\n arbejdsmarkedet kan dog også dokumenteres på anden måde f.eks. ved arbejde  \r\n\r\n eller løfte om arbejde inden for kursusemnets område. </P>  \r\n\r\n<P>Der vil kun kunne ydes godtgørelse under deltagelse i kurser, der vedrører  \r\n\r\n kursistens hovedbeskæftigelse. </P>  \r\n\r\n<P>Offentligt ansatte kan få godtgørelse i samme omfang som personer, der  \r\n\r\n arbejder eller er arbejdssøgende til arbejde på det private arbejdsmarked.  \r\n\r\n</P>  \r\n\r\n<P>Det har ingen indflydelse på retten til godtgørelse, at pågældende i  \r\n\r\n kursusperioden har karantæne i henhold til arbejdsløshedslovens regler. </P>  \r\n\r\n<P>Revalidender, der under afslutningen af en revalideringsproces deltager i  \r\n\r\n kurser under loven om arbejdsmarkedsuddannelser, vil være berettiget til  \r\n\r\n godtgørelse som hidtil. </P>  \r\n\r\n<P>Til § 2, stk. 1 </P>  \r\n\r\n<P>En særregel, der fastsætter betingelserne for godtgørelse for  \r\n\r\n specialarbejdere, der deltager i efteruddannelseskurser for faglærte og for  \r\n\r\n faglærte, der deltager i specialarbejderkurser. </P>  \r\n\r\n<P>Kursisterne har ret til godtgørelse, selv om de ikke er arbejdssøgende i  \r\n\r\n sædvanligt omfang inden for kursusemnets område. </P>  \r\n\r\n<P>Til § 2, stk. 2 </P>  \r\n\r\n<P>Bestemmelsen omhandler det forhold, at en faglært søger arbejde som  \r\n\r\n specialarbejder dvs. befinder sig i en erhvervsskiftesituation. </P>  \r\n\r\n<P>Kursisten må sandsynliggøre f.eks. gennem tilmelding til  \r\n\r\n arbejdsformidlingen, at der foreligger en erhvervsskiftesituation, og skal i  \r\n\r\n øvrigt opfylde betingelserne i § 1. </P>  \r\n\r\n<P>Ved A-kassens/AF-kontorets vurdering af, om erhvervsskiftet er reelt  \r\n\r\n begrundet, skal man se bort fra det forhold, at pågældende er faglært. </P>  \r\n\r\n<P>Til § 3 </P>  \r\n\r\n<P>En særregel, der fastsætter betingelserne for godtgørelse til andre  \r\n\r\n grupper, der kan sidestilles med specialarbejdere el. faglærte arbejdere  \r\n\r\n m.v., jfr. kap. 5 i lov om arbejdsmarkedsuddannelser, og som deltager i  \r\n\r\n specialarbejderkurser eller efteruddannelseskurser. Lovens kap. 5 omfatter  \r\n\r\n bl.a. arbejdsledere, tekniske tegnere og tekniske assistenter. </P>  \r\n\r\n<P>Disse kursister skal ikke opfylde betingelsen i § 1 om at være  \r\n\r\n arbejdssøgende som lønmodtagere i sædvanligt omfang inden for det område, som  \r\n\r\n kurset er beregnet for, men til gengæld skal kursusdeltagelsen have til  \r\n\r\n formål at kvalificere de pågældende inden for det arbejdsområde, hvor de har  \r\n\r\n eller søger arbejde. </P>  \r\n\r\n<P>Som arbejdsledere i relation til § 3 anses personer, der fungerer som  \r\n\r\n nærmeste foresatte til de specialarbejdere og faglærte, der er ansat i  \r\n\r\n virksomheden. Området for § 3 vil typisk være arbejdsledere, der er  \r\n\r\n rekrutteret fra specialarbejdernes og de faglærtes egne rækker. Det følger af  \r\n\r\n bemærkningerne til § 1, at arbejdslederfunktionen skal være pågældendes  \r\n\r\n hovedfunktion. </P>  \r\n\r\n<P>Til § 4, stk. 1 </P>  \r\n\r\n<P>Med hensyn til begrebet selvstændig virksomhed samt ophør hermed henvises  \r\n\r\n til de regler, der gælder inden for arbejdsløshedsdagpengeområdet. </P>  \r\n\r\n<P>Til § 4, stk. 2 </P>  \r\n\r\n<P>Ved bedømmelsen af hvorvidt en ansøger, der har selvstændig virksomhed som  \r\n\r\n bibeskæftigelse, er berettiget til godtgørelse, må der lægges vægt på, om  \r\n\r\n pågældende er arbejdssøgende til lønarbejde i samme omfang som personer, der  \r\n\r\n ikke har selvstændig virksomhed. </P>  \r\n\r\n<P>En ansøger, der kun har haft lønarbejde i kort tid før kurset eller evt.  \r\n\r\n slet ikke har haft lønarbejde, må sandsynliggøre, at pågældende er  \r\n\r\n lønmodtager eller vil være lønmodtager i fuldt omfang (ikke blot en del af  \r\n\r\n året) og reelt har mulighed for at blive lønmodtager. </P>  \r\n\r\n<P>Der må herved anlægges et konkret skøn under hensyn til omfanget af den  \r\n\r\n selvstændige virksomhed samt ansøgerens alder, tidligere uddannelse og  \r\n\r\n arbejdsmulighederne på stedet. Med hensyn til arbejdsmulighederne vil det  \r\n\r\n være af betydning, om ansøgeren har løfte om arbejde, eller om  \r\n\r\n arbejdsformidlingskontoret mener at kunne anvise pågældende arbejde inden for  \r\n\r\n det område, som kurset vedrører. </P>  \r\n\r\n<P>Hvis kurset ligger inden for området af den selvstændige virksomhed, vil  \r\n\r\n der normalt ikke kunne udbetales godtgørelse. </P>  \r\n\r\n<P>Såfremt pågældende definitivt ophører med at drive den selvstændige  \r\n\r\n virksomhed, er han berettiget til godtgørelse efter de almindelige regler.  \r\n\r\n Med hensyn til begrebet selvstændig virksomhed samt ophør hermed henvises til  \r\n\r\n de regler, der gælder inden for arbejdsløshedsdagpengeområdet. </P>  \r\n\r\n<P>Til § 4, stk. 3 </P>  \r\n\r\n<P>Der henvises til bemærkningerne ad § 4, stk. 1 og 2. </P>  \r\n\r\n<P>Til § 5 </P>  \r\n\r\n<P>Bestemmelsen omfatter alle uddannelsessøgende herunder efg-elever og  \r\n\r\n personer, der er under uddannelse til landmand (&#187;Det grønne  \r\n\r\n bevis&#171;). </P>  \r\n\r\n<P>De pågældende skal være i beskæftigelse umiddelbart før kurset.  \r\n\r\n Beskæftigelsen skal være på fuld tid dvs. over 30 timer ugentlig. </P>  \r\n\r\n<P>Til § 7 </P>  \r\n\r\n<P>Bestemmelsen sigter på at forebygge &#187;kursusmisbrug&#171;. </P>  \r\n\r\n<P>&#187;Kursusmisbruget&#171; kan bestå i, at kursisten deltager i flere  \r\n\r\n kurser med forskelligt erhvervsmæssigt sigte, og i at kursisten deltager i en  \r\n\r\n række kurser inden for samme branche-område, uden at dette fører til  \r\n\r\n beskæftigelse. </P>  \r\n\r\n<P>Til § 9 </P>  \r\n\r\n<P>For fremtiden beregnes kursusgodtgørelse i alle tilfælde på baggrund af de  \r\n\r\n sidste 4 ugers indtægt før tilmelding til kurset. Dette gælder også ved  \r\n\r\n deltagelse i flere på hinanden følgende kurser, selvom der er under 4 uger  \r\n\r\n mellem kurserne. </P>  \r\n\r\n<P>Til § 12 </P>  \r\n\r\n<P>Reglen betyder, at ledige på EIFL-kurser ikke kan få støtte, men derimod  \r\n\r\n har ret til befordringstilskud og tilskud til kost og logi jfr. kap. 4 og 5.  \r\n\r\n</P>  \r\n\r\n<P>Til § 15, stk. 1 </P>  \r\n\r\n<P>Det afgørende er, om kursisten i princippet har ret til godtgørelse. Om  \r\n\r\n godtgørelse udbetales i det konkrete tilfælde er i denne forbindelse  \r\n\r\n underordnet. </P>  \r\n\r\n<P>Således vil f.eks. kursister under 18 år, der er uden indtægt i  \r\n\r\n beregningsperioden forud for kurset, være berettiget til befordringstilskud,  \r\n\r\n selv om de - som følge af den manglende indtægt - ikke får udbetalt  \r\n\r\n godtgørelse. Alle kursister på erhvervsforberedende uddannelse har ret til  \r\n\r\n befordringstilskud, uanset om de får støtte eller ej. </P>  \r\n\r\n<P>Til § 16, stk. 2 </P>  \r\n\r\n<P>Selv om kursisten ved forevisning af billet dokumenterer at have afholdt  \r\n\r\n en større udgift, vil der aldrig kunne udbetales større tilskud end det, der  \r\n\r\n følger af kilometertaksten. </P>  \r\n\r\n<P>Kører flere i samme private transportmiddel, kan alle få  \r\n\r\n befordringstilskud. </P>  \r\n\r\n<P>Ved transport med færge beregnes befordringstilskud på grundlag af den  \r\n\r\n dobbelte transportafstand. </P>  \r\n\r\n<P>Til § 16, stk. 3 </P>  \r\n\r\n<P>I overensstemmelse med principperne i skattelovgivningen ydes der ikke  \r\n\r\n befordringstilskud for de første 20 kilometers daglige transport (10 km hver  \r\n\r\n vej) svarende til en gennemsnitlig daglig transportafstand mellem bopæl og  \r\n\r\n arbejde. </P>  \r\n\r\n<P>Den indførte maksimumsgrænse på 120 km skal ses i sammenhæng med reglen i  \r\n\r\n § 20, stk. 3, hvorefter kursister har ret til indkvartering på skolen ved en  \r\n\r\n samlet afstand mellem bopæl og skole på over 120 km. </P>  \r\n\r\n<P>Til § 17, stk. 1 </P>  \r\n\r\n<P>Kursister kan nu få befordringstilskud til hjemrejse hver weekend. </P>  \r\n\r\n<P>Til § 17, stk. 2 </P>  \r\n\r\n<P>Ved offentlig transport i forbindelse med indkvartering skal der som  \r\n\r\n hidtil forevises dokumentation. Ved transport med eget transportmiddel ydes  \r\n\r\n ikke tilskud. </P>  \r\n\r\n<P>Til § 18 </P>  \r\n\r\n<P>Henvisningen til § 16 indebærer, at befordringstilskuddet skal fratrækkes  \r\n\r\n et beløb svarende til 20 km. </P>  \r\n\r\n<P>Kursister, der er indkvarteret uden for kursusstedet, har foruden ret til  \r\n\r\n godtgørelse efter § 17 også ret til dagligt befordringstilskud ved transport  \r\n\r\n frem og tilbage til indkvarteringsstedet, jfr. § 16. </P>  \r\n\r\n<P>Til § 20, stk. 1 </P>  \r\n\r\n<P>Jfr. bemærkningerne ad § 15. </P>  \r\n\r\n<P>Til § 20, stk. 3 </P>  \r\n\r\n<P>Kursister har ret, men ingen pligt til indkvartering, når den samlede  \r\n\r\n skolevej er over 120 km. Der kan i overensstemmelse med hidtidig praksis  \r\n\r\n efter kursusiværksætterens afgørelse i særlige tilfælde ydes tilskud til  \r\n\r\n kursister, der har en samlet skolevej under 120 km. </P>  \r\n\r\n<P>Bestemmelsen bør sammenholdes med § 16, stk. 3, hvorefter det daglige  \r\n\r\n transporttilskud er begrænset til 120 km efter fradrag for 20 km. </P>  \r\n\r\n<P>Til § 21 </P>  \r\n\r\n<P>Tilskud til kost og logi kan ydes dels som kontant tilskud og dels som  \r\n\r\n naturalier. </P>  \r\n\r\n<P>I det omfang tilskuddet ydes som naturalier bortfalder det kontante  \r\n\r\n tilskud. </P>  \r\n\r\n<P>Til §§ 21, 22 og 23 </P>  \r\n\r\n<P>Indtil 1/1-87 udbetales tilskud til kost og logi som hidtil jfr. § 39 stk  \r\n\r\n 1. Ikke-forsørgere betaler også som hidtil for kost og logi under ophold på  \r\n\r\n skolerne jfr. § 39 stk. 3. </P>  \r\n\r\n<P>Efter 1/1-87 gives kost og logi efter reglerne i §§ 21, 22 og 23. Tilbydes  \r\n\r\n kost og logi på skolen eller et andet sted vil ikke-forsørgere blive  \r\n\r\n ligestillet med forsørgere. Hvis ikke-forsørgere får kosttilskud udbetalt  \r\n\r\n kontant reduceres tilskuddet til 2/3. </P>  \r\n\r\n<P>Som forsørger anses den, der igennem nogen tid - i almindelighed mindst et  \r\n\r\n 1/2 år -, har boet sammen med en eller flere af vedkommende økonomisk  \r\n\r\n afhængige personer. </P>  \r\n\r\n<P>Til § 30, stk. 2 </P>  \r\n\r\n<P>I tilfælde hvor ansøgning om godtgørelse er indgivet efter udløbet af  \r\n\r\n ansøgningsfristen, skal vedkommende skole, arbejdsløshedskasse eller  \r\n\r\n arbejdsformidlingskontor meddele afslag på ansøgning. </P>  \r\n\r\n<P>Til § 30, stk. 3 </P>  \r\n\r\n<P>Ved klagesager om godtgørelse og befordringstilskud vil kursusnævnet -  \r\n\r\n såfremt forsinkelsen i øvrigt ikke kan tilregnes kursisten eller dennes  \r\n\r\n arbejdsgiver - bl.a. lægge særlig vægt på, om ansøgningsskemaet er sendt til  \r\n\r\n kursisten i rimelig god tid før kursets påbegyndelse, om tilmelding til  \r\n\r\n kurset har fundet sted meget kort tid før kursets begyndelse, samt om det -  \r\n\r\n f.eks. ved kortvarige kurser - har været særlig vanskeligt at opfylde  \r\n\r\n ansøgningsproceduren inden for den givne tidsfrist. </P>  \r\n\r\n<P>Til § 36 </P>  \r\n\r\n<P>Bestemmelsen vedrører alene spørgsmålet om tilbagebetaling af ydelser  \r\n\r\n modtaget med urette. </P>  \r\n\r\n<P>Til § 38, stk. 1 </P>  \r\n\r\n<P>Det er i almindelighed skolen/kursusiværksætteren, der afgør, om  \r\n\r\n vedkommende har ret til adgang til arbejdsmarkedsuddannelserne. </P>  \r\n\r\n<P>En udenlandsk statsborger, der efter skolens/kursusiværksætterens  \r\n\r\n bestemmelse er optaget på et kursus, har således ret til godtgørelse og  \r\n\r\n tilskud, hvis vedkommende opfylder betingelserne i nærværende bekendtgørelse.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Arbejdsministeriet, den 1. september  \r\n\r\n 1986 </I> </P>  \r\n\r\n<P CLASS=UNDERSKREVET-AF ALIGN=CENTER>LEIF HANSEN </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19860356360"
        },
        {
            "displayName": "Entydig dokumentidentifikation",
            "displayValue": "CM029193"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3563"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "01/09/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Arbejdsmarkedsuddannelserne"
        },
        {
            "displayName": "Ressortministeriets journalnummer",
            "displayValue": "Arbejdsmin. j.nr. 6501-14"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}