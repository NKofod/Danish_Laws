{
    "id": 34222,
    "title": "Bil - hjælpemidler - samlevers bil - kørestolsbruger - udvidet støtte - indregistreret på gule nummerplader (* 1) (* 2) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19214 af 30/07/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En ansøger, der var lammet i begge ben og delvis i armene, havde efter  \r\n\r\n afhændelse af den tidligere bevilgede hjælpemiddelbil benyttet samleverens  \r\n\r\n bil. </I> </P>  \r\n\r\n<P> <I>Ankestyrelsen fandt, at ansøgeren opfyldte betingelserne i  \r\n\r\n Socialministeriets bekendtgørelse om støtte til køb af bil af en  \r\n\r\n &#187;kassebil&#171; med platformslift. </I> </P>  \r\n\r\n<P> <I>Efter de foreliggende oplysninger, herunder at ansøgerens samlever  \r\n\r\n havde en bil, hvortil der var ydet støtte, fandt Ankestyrelsen, at der burde  \r\n\r\n bevilges støtte til en bil, der var indregistreret på gule nummerplader. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bil - hjælpemidler - samlevers bil -  \r\n\r\n kørestolsbruger - udvidet støtte - indregistreret på gule nummerplader (* 1)  \r\n\r\n (* 2) </H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN: </P>  \r\n\r\n<P>En ansøger, der modtog højeste førtidspension og plejetillæg, var lammet i  \r\n\r\n begge ben og delvis i armene efter en trafikulykke i 1969 og anvendte en  \r\n\r\n elektrisk kørestol. </P>  \r\n\r\n<P>Ansøgeren havde i maj 1985 afhændet den i 1976 tilkendte hjælpemiddelbil.  \r\n\r\n</P>  \r\n\r\n<P>Ansøgeren havde ikke været selvhjulpen med hensyn til denne bil. </P>  \r\n\r\n<P>Ansøgeren, der hidtil havde boet hjemme, var endvidere flyttet sammen med  \r\n\r\n en svært handicappet kvinde, og som følge heraf havde han mindre fysisk  \r\n\r\n støtte i hjemmet. </P>  \r\n\r\n<P>Samleveren, der ligeledes benyttede kørestol, havde en hjælpemiddelbil,  \r\n\r\n indregistreret i 1982. </P>  \r\n\r\n<P>Når ansøgeren benyttede samleverens bil, måtte el-kørestolen transporteres  \r\n\r\n på en anhænger, hvilket nødvendiggjorde hjælp til placering af kørestolen.  \r\n\r\n</P>  \r\n\r\n<P>Da ansøgeren ønskede at være selvhjulpen, søgte han i maj 1985 om udvidet  \r\n\r\n hjælp til en &#187;kassebil&#171; med platformslift. </P>  \r\n\r\n<P>Polioforeningen, der i marts 1986 havde foretaget afprøvning med henblik  \r\n\r\n på valg og indretning af bil, havde peget på en &#187;kassebil&#171;, der med  \r\n\r\n nærmere specificeret specialudstyr kostede ca. 340.000 kr. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Revaliderings- og pensionsnævnet meddelte afslag på støtte til køb af bil.  \r\n\r\n</P>  \r\n\r\n<P>Nævnet begrundede sin afgørelse med, at ansøgeren i den forløbne periode  \r\n\r\n siden afhændelsen af den tidligere bil rent faktisk havde fået sit  \r\n\r\n kørselsbehov dækket ved anvendelse af samleverens bil, hvortil der var ydet  \r\n\r\n støtte. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Sagen blev anket af ansøgeren og en vanførekonsulent, der anførte, at  \r\n\r\n ansøgerens kørselsbehov ikke havde været dækket ved hjælp af samleverens bil,  \r\n\r\n som ikke var indrettet til ham. Ansøgeren henviste til, at hans tidligere  \r\n\r\n kørselsbehov havde ligget på 20 - 25.000 km. pr. år, mens han i samleverens  \r\n\r\n bil kun havde kørt ca. 1.000 km. </P>  \r\n\r\n<P>SUPPLERENDE OPLYSNINGER EFTER ANKEN: </P>  \r\n\r\n<P>Ankestyrelsen modtog yderligere lægelige oplysninger fra det behandlende  \r\n\r\n hospital, senest dateret februar 1987. </P>  \r\n\r\n<P>LOVGRUNDLAG: </P>  \r\n\r\n<P>Bistandslovens § 58. </P>  \r\n\r\n<P>§ 1, § 2, § 4 og § 6 i Socialministeriets bekendtgørelse nr. 886 af 11.  \r\n\r\n december 1986 om støtte til køb af bil efter bistandslovens § 58. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Efter de foreliggende oplysninger finder Ankestyrelsen, at ansøgeren  \r\n\r\n opfylder betingelserne i nævnte bekendtgørelses §§ 1, 2, 4 og 6 for støtte  \r\n\r\n til en &#187;kassebil&#171; med platformslift. </P>  \r\n\r\n<P>Efter det oplyste, herunder oplysningen om at ansøgerens samlever har en  \r\n\r\n bil, hvortil der er ydet støtte, finder Ankestyrelsen, at der bør bevilges  \r\n\r\n støtte til en bil, der er indregistreret på gule nummerplader. </P>  \r\n\r\n<P>Ankestyrelsen ændrer således nævnets afgørelse. </P>  \r\n\r\n<P>Ankestyrelsen hjemviser endvidere sagen til revaliderings- og  \r\n\r\n pensionsnævnet til afgørelse af, hvilken bil der findes billigst og bedst  \r\n\r\n egnet, samt til fastsættelse af de nærmere vilkår for lånet. </P>  \r\n\r\n<P>EFTER ANKESTYRELSENS AFGØRELSE: </P>  \r\n\r\n<P>Ansøgeren opnåede efterfølgende den nødvendige dispensation vedrørende det  \r\n\r\n adskillelsesgitter, der kræves mellem førersædet og ladrummet i biler  \r\n\r\n indregistreret på gule nummerplader. </P>  \r\n\r\n</DIV>",
    "isHistorical": true,
    "editorialNotes": [
        "(* 2) Overført til historisk base ved saneringsrunden 1989.",
        "(* 1) Offentliggjort af Socialstyrelsen i SM O-007-88 15/03/1988."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19871921425"
        },
        {
            "displayName": "Entydig dokumentidentifikation",
            "displayValue": "CA002150"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19214"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "30/07/1987"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "30482-86"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}