{
    "id": 107221,
    "title": "1991 BTB 68   BETÆNKNING OVER FORSLAG TIL FOLKETINGSBESLUTNING OM FOREBYGGELSE AF VOLD   MOD BØRN OG UNGE PÅ ARBEJDSMARKEDET OG AF ARBEJDSSKADER    NR B 68 1991-92, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1991/1 BTB 68",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 68 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om forebyggelse af vold  \r\n\r\n mod børn og unge på arbejdsmarkedet og af arbejdsskader <BR>  \r\n\r\n Nr B 68 1991-92, 1. samling </P>  \r\n\r\n<P></P>  \r\n\r\n<P>Afgivet af Arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19920506 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i nogle møder og har </P>  \r\n\r\n<P>herunder stillet spørgsmål til arbejdsministeren, som denne har </P>  \r\n\r\n<P>besvaret skriftligt. Nogle af udvalgets spørgsmål og </P>  \r\n\r\n<P>arbejdsministerens besvarelse heraf er optrykt som bilag til </P>  \r\n\r\n<P>betænkningen. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis og Kristeligt Folkepartis medlemmer af udvalget)  \r\n\r\n beslutningsforslaget til <I>vedtagelse uændret</I> , idet flertallet  \r\n\r\n bemærker, at de mange røverier imod grill-barer, døgnkiosker og tankstationer  \r\n\r\n kræver en målrettet forebyggende indsats, hvor der lægges vægt på, at det  \r\n\r\n forebyggende element består i at træffe foranstaltninger, inden røveriet  \r\n\r\n sker. </P>  \r\n\r\n<P>Flertallet lægger vægt på, at Arbejdstilsynet og det lokale politi får en  \r\n\r\n afgørende indflydelse på, hvilke brancher og virksomheder der forbydes at  \r\n\r\n beskæftige unge under 18 år ved &#187;alenearbejde&#171;, ligesom det er af  \r\n\r\n afgørende betydning, at det er Arbejdstilsynet og det stedlige politi, der  \r\n\r\n afgør, hvor unge under 18 år kan arbejde alene. </P>  \r\n\r\n<P>Flertallet lægger vægt på, at der gennemføres en landsdækkende  \r\n\r\n oplysningskampagne f.eks. i lighed med Søsportens Sikkerhedsråds kampagner  \r\n\r\n eller de kampagner, Rådet for Større Færdselssikkerhed gennemfører. </P>  \r\n\r\n<P>Et <I>mindretal</I> (Venstres, Det Konservative Folkepartis,  \r\n\r\n Fremskridtspartiets, Centrum-Demokraternes og Det Radikale Venstres medlemmer  \r\n\r\n af udvalget) indstiller beslutningsforslaget til <I>forkastelse.</I>  </P>  \r\n\r\n<P>Et flertal inden for mindretallet (Venstres og Det Konservative  \r\n\r\n Folkepartis medlemmer af udvalget) ønsker at bemærke, at Arbejdsministeriets  \r\n\r\n udkast til bekendtgørelse om unges farlige arbejde indeholder en række  \r\n\r\n forslag til yderligere beskyttelse af unge ved farligt arbejde. Det gælder  \r\n\r\n bl.a. arbejde med særlig risiko for vold, hvor der skal være en person over  \r\n\r\n 18 år til stede, arbejde med brandfarlige gasser, hvor der indføres et  \r\n\r\n generelt forbud, ligesom det bliver forbudt for unge under 18 år uden særlig  \r\n\r\n uddannelse at arbejde med motorkædesave. Ændringerne for unges farlige  \r\n\r\n arbejde har fået Arbejdsmiljørådets tilslutning. </P>  \r\n\r\n<P>Forslaget om, at der skal træffes konkrete afgørelser om, hvilke  \r\n\r\n arbejdspladser, delbrancher eller brancher der ikke må beskæftige unge under  \r\n\r\n 18 år, og muligheden for konkrete dispensationer herfra vil kræve et  \r\n\r\n ressourceforbrug, der ikke modsvares af de arbejdsmiljømæssige forbedringer.  \r\n\r\n</P>  \r\n\r\n<P>For så vidt angår en oplysningskampagne er der og vil der blive gennemført  \r\n\r\n adskillige initiativer vedrørende unge og arbejdsmiljø, som det fremgår af  \r\n\r\n besvarelsen af udvalgets spørgsmål 3 og 4. </P>  \r\n\r\n<P>Et mindretal inden for mindretallet (Fremskridtspartiets medlem af  \r\n\r\n udvalget) er af den opfattelse, at børn er forældrenes ansvar, og det derfor  \r\n\r\n er op til netop forældrene, at deres børn arbejder på betryggende vis. </P>  \r\n\r\n<P>Arbejdstilsynet fører allerede tilsyn med virksomhederne og har pligt til  \r\n\r\n at påtale ulovligheder af den art, som forslaget omhandler. </P>  \r\n\r\n<P>Fremskridtspartiet finder forslaget til folketingsbeslutning overflødigt,  \r\n\r\n da nuværende bestemmelser på god vis mindsker overfald. </P>  \r\n\r\n<P>Uanset hvilket apparat det offentlige sætter i gang, vil der altid kunne  \r\n\r\n opstå situationer, hvor noget går galt. </P>  \r\n\r\n<P>Beslutningsforslaget vil give store administrative omkostninger, og det er  \r\n\r\n ikke netop det, Danmark har brug for. </P>  \r\n\r\n<P>Jytte Andersen (S) Bakholt (S) Ole Vagn Christensen (S) Poul Erik Dyrlund  \r\n\r\n (S) Hans Jørgen Jensen (S) fmd. <I>Lone Møller (S) Taanquist (S) Tommy  \r\n\r\n Dinesen (SF) Duetoft (CD) Pia Christmas-Møller (KF) Kai Dige Bach (KF)  \r\n\r\n Charlotte Antonsen (V) Helge Sander (V) Jørgen Winther (V) Poul Nødgaard (FP)  \r\n\r\n Lone Dybkjær (RV) Glønborg (KRF)</I>  <B>Bilag </B></P>  \r\n\r\n<P>Nogle af udvalgets spørgsmål til arbejdsministeren og dennes besvarelse  \r\n\r\n heraf </P>  \r\n\r\n<P>  <I>Spørgsmål nr. 3: </I></P>  \r\n\r\n<P> &#187;Ministeren bedes tilsende udvalget alt relevant materiale om  \r\n\r\n regeringens handlingsplan for børn fra 1988 og om de aktiviteter, som  \r\n\r\n arbejdsgruppen skulle gennemføre, samt eventuel evaluering, sådan som oplyst  \r\n\r\n under 1. behandlingen.&#171; </P>  \r\n\r\n<P> <I>Svar: </I></P>  \r\n\r\n<P> I forbindelse med regeringens handlingsplan for børn var der enighed om,  \r\n\r\n at der var et behov for undervisning af unge i reglerne om arbejdsmiljø. </P>  \r\n\r\n<P>Der blev på denne baggrund nedsat en arbejdsgruppe ledet af  \r\n\r\n Undervisningsministeriet og med deltagelse af Arbejdsministeriet og  \r\n\r\n Direktoratet for Arbejdstilsynet. </P>  \r\n\r\n<P>Arbejdsgruppen har udsendt en rapport om undervisning i arbejdsmiljø, som  \r\n\r\n giver praktiske råd om, hvordan undervisningen i arbejdsmiljø kan foregå.  \r\n\r\n</P>  \r\n\r\n<P>Dette blev, som jeg også redegjorde for under 1. behandlingen af  \r\n\r\n beslutningsforslaget, fulgt op med møder i hvert amt for skolevejledere og  \r\n\r\n klasselærere. </P>  \r\n\r\n<P>Jeg har fået oplyst, at der ikke foreligger en skriftlig evaluering af  \r\n\r\n rapporten og det efterfølgende projekt. Direktoratet for Arbejdstilsynet er  \r\n\r\n dog af den opfattelse, at opbygningen af rapporten og opfølgningen af denne  \r\n\r\n har været tilfredsstillende. </P>  \r\n\r\n<P>Herudover har Arbejdstilsynet i april 1991 udsendt materiale om  \r\n\r\n arbejdsmiljøundervisning til skoleinspektører, skolevejledere,  \r\n\r\n skolebestyrelser og klasselærere i 7.-9. klasse. I forbindelse med denne  \r\n\r\n kampagne blev der i samarbejde med Arbejdsmiljøfondet og arbejdsmarkedets  \r\n\r\n parter udskrevet en konkurrence om beskrivelse af det gode arbejde. </P>  \r\n\r\n<P>Jeg vedlægger materiale om disse tiltag. </P>  \r\n\r\n<P> <I>Spørgsmål nr. 4: </I></P>  \r\n\r\n<P> &#187;Ministeren bedes tilsende udvalget alt relevant materiale  \r\n\r\n vedrørende Nationalkomiteen for Arbejdsmiljøårets aktiviteter på følgende  \r\n\r\n områder: </P>  \r\n\r\n<P>- arbejdsskader hos børn og unge (kampagne i hvet amt), </P>  \r\n\r\n<P>- arbejdsmiljøuddannelse af unge på vej ud i erhvervslivet, </P>  \r\n\r\n<P>- børnearbejde og forældre, </P>  \r\n\r\n<P>- skoleelevers erhvervsarbejde, </P>  \r\n\r\n<P>- sikker jobstart, </P>  \r\n\r\n<P>- arbejdsmiljøet for unge i landbruget, </P>  \r\n\r\n<P>- unge-teater og arbejdsmiljø </P>  \r\n\r\n<P>samt materiale om initiativerne igangsat af Arbejdstilsynet og  \r\n\r\n Arbejdsmiljøfondet: </P>  \r\n\r\n<P>- debatbog, </P>  \r\n\r\n<P>- videofilm </P>  \r\n\r\n<P>til undervisning af børn og unge i folkeskolen og på tekniske skoler,  \r\n\r\n sådan som oplyst under 1. behandlingen.&#171; </P>  \r\n\r\n<P> <I>Svar: </I></P>  \r\n\r\n<P> Jeg kan oplyse, at der ikke på nuværende tidspunkt foreligger et  \r\n\r\n egentligt samlet materiale om Nationalkomiteen for Arbejdsmiljøårets  \r\n\r\n aktiviteter vedrørende unge og arbejdsmiljø. Jeg vedlægger dog en kortfattet  \r\n\r\n oversigt, der giver et vist indtryk af de problemer, der er planlagt i  \r\n\r\n arbejdsmiljøåret. </P>  \r\n\r\n<P>Endvidere kan jeg oplyse, at de projekter, som modtager støtte fra EF,  \r\n\r\n alle startes i april måned 1992. </P>  \r\n\r\n<P>For så vidt angår de af Arbejdstilsynet og Arbejdsmiljøfondet planlagte  \r\n\r\n aktiviteter har Direktoratet for Arbejdstilsynet over for mig oplyst, at de  \r\n\r\n påbegyndes i efteråret 1992. Jeg kan derfor på nuværende tidspunkt kun sende  \r\n\r\n udvalget vedlagte projektoplæg om de nævnte projekter. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "03/06/1992"
        },
        {
            "displayName": "Accession",
            "displayValue": "19911DA00068"
        },
        {
            "displayName": "Entydig dokumentidentifikation",
            "displayValue": "CL002094"
        },
        {
            "displayName": "Dato for førstegangsindlæggelse",
            "displayValue": "03/06/1992"
        },
        {
            "displayName": "Dato for indlæggelse",
            "displayValue": "03/06/1992"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "68"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}