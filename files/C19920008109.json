{
    "id": 74114,
    "title": "Cirkulære om tillidsrepræsentanter for lærere ved undervisning af voksne indvandrere (* 1)",
    "documentTypeId": "150",
    "isSagsforlobPeriodValid": false,
    "shortName": "CIR nr 81 af 09/06/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om tillidsrepræsentanter for lærere  \r\n\r\n ved undervisning af voksne indvandrere (* 1) </H1>  \r\n\r\n<P></P>  \r\n\r\n<BR>  \r\n\r\n<P> <B>Indledende bemærkninger til Kulturministeriets cirkulære af 9. juni  \r\n\r\n 1992 om tillidsrepræsentanter for lærere ved undervisning af voksne  \r\n\r\n indvandrere.</B>  </P>  \r\n\r\n<P>Hermed følger Kulturministeriets cirkulære af 9. juni 1992 om  \r\n\r\n tillidsrepræsentanter for lærere ved undervisning af voksne indvandrere. </P>  \r\n\r\n<P>Cirkulæret har virkning fra 1. august 1992. </P>  \r\n\r\n<P>Efter cirkulærets § 1 finder tillidsrepræsentantreglerne for personale  \r\n\r\n beskæftiget i (amts)kommuner tilsluttet Amtsrådsforeningen i Danmark og  \r\n\r\n Kommunerns Landsforening anvendelse for lærere ved undervisning af voksne  \r\n\r\n indvandrere med de undtagelser der følger af §§ 2 - 4. </P>  \r\n\r\n<P>Tillidsrepræsentantreglerne er optrykt som bilag 1 til cirkulæret. </P>  \r\n\r\n<P>Hvor der i tillidsrepræsentantreglerne er nævnt &#187;(amts)kommunen&#171;  \r\n\r\n træder den ansættende myndighed i stedet, jf. § 3 i bekendtgørelse om faste  \r\n\r\n lærere ved undervisning af voksne indvandrere. </P>  \r\n\r\n<P> <B>Valg af tillidsrepræsentant.</B>  </P>  \r\n\r\n<P>Tillidsrepræsentanter for lærere ved undervisning af voksne indvandrere  \r\n\r\n anmeldes af Landsforbundet af Voksen- og Ungdomsundervisere. </P>  \r\n\r\n<P> <B>Tidsforbruget til tillidsrepræsentantarbejde.</B>  </P>  \r\n\r\n<P>Efter tillidsrepræsentantreglerne, § 5, må tillidsrepræsentanten anvende  \r\n\r\n den tid, der er nødvendig til tillidsrepræsentantarbejdets forsvarlige  \r\n\r\n udførelse, når hensyn tages til arbejdspladsens størrelse og eventuelle  \r\n\r\n lokale forhold. Tillidsrepræsentanten skal dog udføre sit hverv sådan, at det  \r\n\r\n medfører mindst mulig forstyrrelse af pågældendes produktive arbejde. </P>  \r\n\r\n<P>Tillidsrepræsentanter for lærere m.fl. ved undervisning af voksne  \r\n\r\n indvandrere er berettiget til frihed efter tillidsrepræsentantreglernes § 5,  \r\n\r\n og løn efter §§ 6 og 8 i samme omfang som øvrige tillidsrepræsentanter. </P>  \r\n\r\n<P> <B>Frihed.</B>  </P>  \r\n\r\n<P>I det omfang, det findes hensigtsmæssigt, kan der ved tildeling af  \r\n\r\n undervisningstimer og/eller øvrige arbejdsopgaver og hverv tages hensyn til,  \r\n\r\n at den pågældende er tillidsrepræsentant, jf. arbejdstidscirkulærets § 5.  \r\n\r\n</P>  \r\n\r\n<P> <B>Løn.</B>  </P>  \r\n\r\n<P>Tidsforbrug, som ligger ud over den planlagte arbejdstid, betales med  \r\n\r\n 1/1924 af pågældendes årsløn. </P>  \r\n\r\n<P>Udøvelsen af hvervet som tillidsrepræsentant kan aldrig udløse  \r\n\r\n overarbejdsbetaling. Anvender tillidsrepræsentanten tid ud over det afsatte  \r\n\r\n arbejdstimetal, indgår denne tid ikke i den arbejdsopgørelse, som danner  \r\n\r\n grundlag for beregning af eventuel overarbejdsbetaling. </P>  \r\n\r\n<P> <B>Frihed til deltagelse i kurser, møder m.v.</B>  </P>  \r\n\r\n<P>Undervisnings- og Forskningsministeriets bekendtgørelse af 6. december  \r\n\r\n 1991, § 5, stk. 3, er optrykt som bilag 2 til cirkulæret. </P>  \r\n\r\n<P>Finansministeriets cirkulære af 24. august 1981 er optrykt som bilag 3 til  \r\n\r\n cirkulæret. </P>  \r\n\r\n<P> <B>Fællestillidsrepræsentanter og medlemmer af lokale kredsstyrelser.</B>  \r\n\r\n</P>  \r\n\r\n<P>Det bemærkes, at pkt. C. i Finansministeriets cirkulære af 24. august 1981  \r\n\r\n finder tilsvarende anvendelse for fællestillidsrepræsentanter og medlemmer af  \r\n\r\n Landsforbundet af Voksen- og Ungdomsundervisere lokale amtskredsstyrelser.  \r\n\r\n</P>  \r\n\r\n<P>Med venlig hilsen </P>  \r\n\r\n<P>Ibbi Harrit </P>  \r\n\r\n<P> <B>Cirkulære om tillidsrepræsentanter for lærere ved undervisning af  \r\n\r\n voksne indvandrere.</B>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Tillidsrepræsentantreglerne for personale  \r\n\r\n beskæftiget i (amts)kommuner tilsluttet Amtsrådsforeningen i Danmark og  \r\n\r\n Kommunernes Landsforening finder anvendelse for lærere ved undervisning af  \r\n\r\n voksne indvandrere, jf. dog § 2 - 4. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> I stedet for tillidsrepræsentantreglernes § 9 og  \r\n\r\n aftaler, der er indgået i henhold til denne bestemmelse, gælder reglerne i §  \r\n\r\n 5, stk. 3, i Undervisnings- og Forskningsministeriets bekendtgørelse nr. 804  \r\n\r\n af 6. december 1991 om tjenestefrihed og nedsat tjenestetid for folkeskolens  \r\n\r\n tjenestemænd m.fl. og Finansministeriets cirkulære nr. 141 af 24. august 1981  \r\n\r\n om vilkår for tjenestefrihed til organisationsarbejde for tjenestemænd i  \r\n\r\n staten, folkeskolen og folkekirken. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Tillidsrepræsentantreglernes § 11, stk. 3, § 11,  \r\n\r\n stk. 5, 3. pkt. og § 11, stk. 7, finder ikke anvendelse. </P>  \r\n\r\n<P CLASS=STK> <I>Stk. 2. </I> Den voldgiftsret, der er nævnt i  \r\n\r\n tillidsrepræsentantreglernes § 11, stk. 6, jf. § 12, består af 5 medlemmer. 2  \r\n\r\n af medlemmerne vælges af den ansættende myndighed og 2 af Lærernes  \r\n\r\n Centralorganisation. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Tillidsrepræsentantreglernes § 12 finder ikke  \r\n\r\n anvendelse ved uoverensstemmelser om fortolkning af  \r\n\r\n tillidsrepræsentantreglerne. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Cirkulæret træder i kraft 1. august 1992. </P>  \r\n\r\n<P>KULTURMINISTERIET </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for Folkeoplysning, den 9.  \r\n\r\n juni 1992 </I> </P>  \r\n\r\n<P ALIGN=CENTER>P.d.v. </P>  \r\n\r\n<P CLASS=UNDERSKREVET-AF ALIGN=CENTER>Ibbi Harrit </P>  \r\n\r\n</DIV>  \r\n\r\n<P>Bilag 1 </P>  \r\n\r\n<P>Vedrørende tillidsrepræsentantregler </P>  \r\n\r\n<P>Vedlagt fremsendes tillidsrepræsentantregler for personale beskæftiget i  \r\n\r\n (amts)kommuner tilsluttet Amtsrådsforeningen i Danmark, henholdsvis  \r\n\r\n Kommunernes Landsforening. </P>  \r\n\r\n<P>Reglerne træder i kraft den 1. april 1991. </P>  \r\n\r\n<P>Opmærksomheden henledes på, at reglerne tillige finder anvendelse for  \r\n\r\n personalegrupper med ansættelse ved de selvejende institutioner, som har  \r\n\r\n indgået driftsoverenskomst med en (amts-) kommune, og som er forpligtet til  \r\n\r\n at følge løn- og ansættelsesvilkår, der er godkendt af Kommunernes  \r\n\r\n Lønningsnævn, jf. Indenrigsministeriets bekendtgørelse nr. 335 af 21. maj  \r\n\r\n 1990 om Kommunernes Lønningsnævn (selvejende dag- og døgninstitutioner for  \r\n\r\n børn og unge) samt § 1 i Indenrigsministeriets bekendtgørelse nr. 473 af 27.  \r\n\r\n november 1979 (selvejende særforsorgsinstitutioner). </P>  \r\n\r\n<P>Realitetsændringer i forhold til TR 89 er angivet med en margenstreg. </P>  \r\n\r\n<P>TILLIDSREPRÆSENTANTREGLER for personale beskæftiget i (amts)kommuner </P>  \r\n\r\n<P>tilsluttet Amtsrådsforeningen i Danmark og Kommunernes Landsforening. </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> VALG AF TILLIDSREPRÆSENTANT </P>  \r\n\r\n<P> Stk. 1 </P>  \r\n\r\n<P>På enhver institution kan der vælges 1 tillidsrepræsentant pr.  \r\n\r\n overenskomstgruppe, hvis den pågældende repræsenterer mindst 5 medarbejdere.  \r\n\r\n</P>  \r\n\r\n<P> Stk. 2 </P>  \r\n\r\n<P>Hvis medarbejderne ønsker det, og institutionens ledelse er enig heri, kan  \r\n\r\n der vælges flere end 1 tillidsrepræsentant pr. overenskomstgruppe pr.  \r\n\r\n institution. </P>  \r\n\r\n<P> Stk. 3 </P>  \r\n\r\n<P>Udgør antallet af medarbejdere i en overenskomstgruppe mindre end 5 på  \r\n\r\n institutionen, kan den pågældende gruppe udgøre enten et valgfællesskab med  \r\n\r\n en tilsvarende gruppe på en anden institution i (amts)kommunen eller søge  \r\n\r\n bistand hos en tillidsrepræsentant for en anden overenskomstgruppe på  \r\n\r\n institutionen. </P>  \r\n\r\n<P> Stk. 4 </P>  \r\n\r\n<P>Det kan mellem de lokale afdelinger (sektioner, klubber) af  \r\n\r\n personaleorganisationerne og (amts) kommunen aftales, at to eller flere  \r\n\r\n overenskomstgrupper på en institution indgår i valgforbund og tilsammen  \r\n\r\n vælger een tillidsrepræsentant, som repræsenterer mindst 5 medarbejdere. </P>  \r\n\r\n<P> Stk. 5 </P>  \r\n\r\n<P>Tillidsrepræsentanten vælges blandt medarbejdere med mindst 1/2 års  \r\n\r\n tilknytning til (amts)kommunen. Elever og lærlinge er ikke valgbare. Valget  \r\n\r\n anmeldes skriftligt af pågældendes organisation over for (amts)kommunen.  \r\n\r\n (Amts)kommunen er berettiget til over for organisationen at gøre indsigelse  \r\n\r\n mod valget, når dette sker inden for 3 uger efter, at (amts)kommunen har  \r\n\r\n modtaget meddelelse fra organisationen. </P>  \r\n\r\n<P> Stk. 6 </P>  \r\n\r\n<P>Med det formål at styrke tillidsrepræsentantens muligheder for at udføre  \r\n\r\n sit tillidsrepræsentantarbejde bedst muligt, bør det tilstræbes, at  \r\n\r\n pågældende vælges for mindst 2 år ad gangen. </P>  \r\n\r\n<P>KL-bem. til § 1: </P>  \r\n\r\n<P>Ved en overenskomstgruppe forstås personale ansat i henhold til samme  \r\n\r\n aftale (tjenestemænd) eller overenskomst. Omfatter en aftale og overenskomst  \r\n\r\n samme personale, udgør de pågældende tilsammen een gruppe. </P>  \r\n\r\n<P>I det omfang, der er indgået et protokollat eller lignende til de enkelte  \r\n\r\n aftaler/overenskomster om aflønning af lærlinge og/eller EFG-elever, eller  \r\n\r\n der findes bestemmelser herom i selve aftalen/overenskomsten, medregnes  \r\n\r\n lærlingene og/eller EFG-eleverne i vedkommende overenskomstgruppe og dermed i  \r\n\r\n grundlaget for, om der kan vælges 1 tillidsrepræsentant, jf. reglen om, at  \r\n\r\n tillidsrepræsentanten skal repræsentere mindst 5 medarbejdere.  \r\n\r\n Personaleorganisationerne påser, at reglerne for valg og anmeldelse af  \r\n\r\n tillidsrepræsentanter overholdes. </P>  \r\n\r\n<P>Opmærksomheden henledes på, at flere personaleorganisationer, som har  \r\n\r\n underskrevet samme aftale eller overenskomst, er een overenskomstgruppe, som  \r\n\r\n tilsammen kan vælge een tillidsrepræsentant, hvis den pågældende  \r\n\r\n tillidsrepræsentant repræsenterer mindst 5 medarbejdere. For hver af de  \r\n\r\n personaleorganisationer, som har underskrevet den pågældende aftale eller  \r\n\r\n overenskomst, kan der dog i stedet for vælges een tillidsrepræsentant pr.  \r\n\r\n personaleorganisation under forudsætning af, at den pågældende repræsenterer  \r\n\r\n mindst 5 medarbejdere. Eventuelle resterende organisationer, som ikke hver  \r\n\r\n især opfylder kravet om mindst 5 medarbejdere, kan i givet fald tilsammen  \r\n\r\n vælge een tillidsrepræsentant, hvis denne repræsenterer mindst 5 medarbejere.  \r\n\r\n</P>  \r\n\r\n<P>I TR 89 § 1 A var indeholdt en overgangsbestemmelse bl.a. om nyvalg af  \r\n\r\n tillidsrepræsentanter. Overgangsbestemmelsen har udtømt sin virkning, men  \r\n\r\n parterne er enige om at erindre om følgende bemærkning, der var knyttet til  \r\n\r\n overgangsbestemmelsen: </P>  \r\n\r\n<P>&#187;Med ikrafttrædelsen af tillidsrepræsentantreglerne af 1989 er ikke  \r\n\r\n tilsigtet en begrænsning af det nuværende antal tillidsrepræsentanter i  \r\n\r\n (amts)kommunerne&#171;. </P>  \r\n\r\n<P>Parterne anbefaler dog, at det lokalt drøftes, om det vil være  \r\n\r\n hensigtsmæssigt at ændre tillidsrepræsentantstrukturen. </P>  \r\n\r\n<P>Sådanne drøftelser bør tage hensyn til arbejdsgiverparternes ønske om  \r\n\r\n sammenlægning af overenskomster og til, at decentraliseringen af  \r\n\r\n forhandlinger og aftaleindgåelser fordrer, at de ansatte får mulighed for at  \r\n\r\n vælge tillidsrepræsentanter efter en model, der sikrer, at  \r\n\r\n tillidsrepræsentanterne har mulighed for at udføre deres virksomhed, herunder  \r\n\r\n med fornøden hensyntagen til vagtbelægning, omfang af deltidsansættelse og  \r\n\r\n geografiske afstande.' </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> TILLIDSREPRÆSENTANTENS VIRKSOMHED </P>  \r\n\r\n<P> Stk. 1 </P>  \r\n\r\n<P>Det er tillidsrepræsentantens pligt såvel over for sin organisation som  \r\n\r\n over for (amts)kommunen at gøre sit bedste for at fremme og vedligeholde  \r\n\r\n rolige og gode arbejdsforhold. Tilsvarende pligt påhviler (amts)kommunens  \r\n\r\n ledelse og dennes repræsentant. </P>  \r\n\r\n<P> Stk. 2 </P>  \r\n\r\n<P>Tillidsrepræsentanten fungerer i øvrigt som talsmand for de medarbejdere,  \r\n\r\n tillidsrepræsentanten er valgt iblandt, og kan som sådan over for  \r\n\r\n institutionens ledelse forelægge forslag, henstillinger og klager fra  \r\n\r\n medarbejdere samt optage forhandlinger om lokale spørgsmål. </P>  \r\n\r\n<P> Stk. 3 </P>  \r\n\r\n<P>Tillidsrepræsentanten skal ved forestående ansættelser og afskedigelser  \r\n\r\n inden for pågældende overenskomstgruppe holdes bedst muligt orienteret. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> VALG AF FÆLLESTILLIDSREPRÆSENTANTER </P>  \r\n\r\n<P> Stk. 1 </P>  \r\n\r\n<P>Det kan mellem de lokale afdelinger (sektioner, klubber) af  \r\n\r\n personaleorganisationerne og (amts)kommunen aftales, at der for  \r\n\r\n overenskomstgrupperne vælges en fællestillidsrepræsentant til at varetage og  \r\n\r\n forhandle spørgsmål fælles for de medarbejdere, som den pågældende  \r\n\r\n repræsenterer. Valg af fællestillidsrepræsentant sker af og blandt de  \r\n\r\n anmeldte tillidsrepræsentanter, som repræsenterer overenskomstgrupperne.  \r\n\r\n Valget af fællestillidsrepræsentant anmeldes til (amts)kommunen ved en af  \r\n\r\n samtlige berørte tillidsrepræsentanter underskrevet anmeldelse. </P>  \r\n\r\n<P> Stk. 2 </P>  \r\n\r\n<P>En fællestillidsrepræsentant efter stk. 1, kan ikke varetage spørgsmål  \r\n\r\n vedrørende de enkelte tillidsrepræsentanters normale funktioner inden for  \r\n\r\n deres respektive område, medmindre ledelsen og de berørte  \r\n\r\n tillidsrepræsentanter bliver enige om noget andet. </P>  \r\n\r\n<P> Stk. 3 </P>  \r\n\r\n<P>Det kan mellem en personaleorganisations lokale afdeling (sektor, klub) og  \r\n\r\n (amts)kommunen aftales, at der vælges en fællestillidsrepræsentant, der  \r\n\r\n repræsenterer  <B>enten</B>  en overenskomstgruppe, som har valgt mere end  \r\n\r\n een tillidsrepræsentant,  <B>eller</B>  flere overenskomstgrupper, der hører  \r\n\r\n til overenskomster med samme lønmodtagerpart. Det aftales samtidig, hvilke  \r\n\r\n spørgsmål der skal varetages af fællestillidsrepræsentanten. Valget af  \r\n\r\n fællestillidsrepræsentant sker af og blandt de berørte og anmeldte  \r\n\r\n tillidsrepræsentanter. Valget af fællestillidsrepræsentant anmeldes  \r\n\r\n skriftligt af personaleorganisationen over for (amts)kommunen. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> VALG AF SUPPLEANT (STEDFORTRÆDER) </P>  \r\n\r\n<P> Stk. 1 </P>  \r\n\r\n<P>Der kan vælges 1 suppleant (stedfortræder) for hver tillidsrepræsentant  \r\n\r\n efter tilsvarende regler som nævnt i § 1, stk. 5 og 6, samt for  \r\n\r\n fællestillidsrepræsentanten. </P>  \r\n\r\n<P> Stk. 2 </P>  \r\n\r\n<P>Suppleanten er omfattet af bestemmelsen i § 11. Under  \r\n\r\n tillidsrepræsentantens fravær indtræder suppleanten i tillidsrepræsentantens  \r\n\r\n øvrige rettigheder og pligter efter nærværende regler. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> TIDSFORBRUGET TIL TILLIDSREPRÆSENTANTARBEJDE  \r\n\r\n</P>  \r\n\r\n<P>Tillidsrepræsentanten må anvende den tid, der er nødvendig til  \r\n\r\n tillidsrepræsentantarbejdets forsvarlige udførelse, når hensyn tages til  \r\n\r\n arbejdspladsens størrelse og eventuelle lokale forhold. Tillidsrepræsentanten  \r\n\r\n skal dog udføre sit hverv sådan, at det medfører mindst mulig forstyrrelse af  \r\n\r\n pågældendes produktive arbejde. </P>  \r\n\r\n<P>KL-bem. til § 5 </P>  \r\n\r\n<P>Eventuelle tvivlsspørgsmål vedrørende tidsforbruget til  \r\n\r\n tillidsrepræsentantarbejdet søges afgjort ved lokal forhandling. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> TILLIDSREPRÆSENTANTENS LØN UNDER VARETAGELSE AF  \r\n\r\n TILLIDSREPRÆSENTANTARBEJDET INDEN FOR INSTITUTIONEN </P>  \r\n\r\n<P> Stk. 1 </P>  \r\n\r\n<P>Hvis der af institutionen lægges beslag på en medarbejder i dennes  \r\n\r\n egenskab af tillidsrepræsentant, ydes der medarbejderen samme løn eller  \r\n\r\n tilsvarende frihed uden lønafkortning, som han/hun ville have opnået, hvis  \r\n\r\n vedkommende i det pågældende tidsrum havde været beskæftiget med sit  \r\n\r\n sædvanlige arbejde. Udøvelsen af hvervet som tillidsrepræsentant kan dog  \r\n\r\n aldrig udløse overarbejdsbetaling. Den tid, som medarbejderen udover sin  \r\n\r\n normale arbejdstid anvender til arbejde som tillidsrepræsentant, indgår  \r\n\r\n derfor ikke i den arbejdstidsopgørelse, som danner grundlag for beregning af  \r\n\r\n overarbejdsbetaling. </P>  \r\n\r\n<P> Stk. 2 </P>  \r\n\r\n<P>Ved henvendelse i spørgsmål, der angår institutionen og medarbejderne, fra  \r\n\r\n en tillidsrepræsentant til institutionens stedlige repræsentant eller til  \r\n\r\n institutionens ledelse ydes løn som anført i stk. 1. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> TRANSPORTGODTGØRELSE </P>  \r\n\r\n<P>Hvis et tillidsrepræsentantområde omfatter flere adskilte arbejdssteder,  \r\n\r\n ydes der tillidsrepræsentanten transportgodtgørelse ved hvervets udførelse  \r\n\r\n efter de regler, der gælder i (amts)kommunen. Det samme gælder, hvis  \r\n\r\n tillidsrepræsentanten af institutionen tilkaldes uden for sin normale  \r\n\r\n arbejdstid. </P>  \r\n\r\n<P>KL-bem. til § 7: </P>  \r\n\r\n<P>Forudsætningen for udbetaling af transportgodtgørelse er, at  \r\n\r\n tillidsrepræsentanten over for sin chef aflægger et kørselsregnskab, som i  \r\n\r\n det enkelte tilfælde angiver kørselstidspunkt, antal kørte km og kørslens  \r\n\r\n formål. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> TILLIDSREPRÆSENTANTENS LØN UNDER VARETAGELSE AF  \r\n\r\n TILLIDSREPRÆSENTANTARBEJDET UDEN FOR INSTITUTIONEN </P>  \r\n\r\n<P> Stk. 1 </P>  \r\n\r\n<P>Hvis det er nødvendigt, at en medarbejder i sin normale arbejdstid må  \r\n\r\n forlade institutionen for at opfylde sine forpligtelser som  \r\n\r\n tillidsrepræsentant, skal der forud træffes aftale herom med institutionens  \r\n\r\n stedlige repræsentant, jf. dog stk. 2. I disse tilfælde ydes løn som anført i  \r\n\r\n § 6. </P>  \r\n\r\n<P> Stk. 2 </P>  \r\n\r\n<P>Hvis tillidsrepræsentanten i en akut situation ikke kan træffe forudgående  \r\n\r\n aftale, jf. stk. 1, skal pågældende ved først givne lejlighed orientere om  \r\n\r\n fraværet over for institutionens stedlige repræsentant. </P>  \r\n\r\n<P>KL-bem. til § 8: </P>  \r\n\r\n<P>Tjenestefrihed efter stk. 1, ydes til deltagelse i møder mv., der konkret  \r\n\r\n vedrører de medarbejdere på institutionen, som vedkommende repræsenterer.  \r\n\r\n</P>  \r\n\r\n<P>Med hensyn til møder i øvrigt henvises til § 9. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> FRIHED TIL DELTAGELSE I KURSER, MØDER MV. </P>  \r\n\r\n<P> Stk. 1 </P>  \r\n\r\n<P>Efter anmodning gives der - når forholdene på tjenestestedet i det enkelte  \r\n\r\n tilfælde tillader det - tillidsrepræsentanten fornøden tjenestefrihed uden  \r\n\r\n løn med henblik på </P>  \r\n\r\n<UL CLASS=PLAIN-LIST>  \r\n\r\n<LI>1) deltagelse i de af personaleorganisationerne arrangerede  \r\n\r\n tillidsrepræsentantkurser, </LI>  \r\n\r\n<LI>2) udøvelse af hverv, hvortil tillidsrepræsentanten er valgt inden for  \r\n\r\n sin forhandlingsberettigede personaleorganisati- on, og </LI>  \r\n\r\n<LI>3) deltagelse i møder, som arrangeres af den forhandlings- berettigede  \r\n\r\n personaleorganisation for de tillidsrepræsentan- ter, der er valgt i  \r\n\r\n (amts)kommunerne. </LI>  \r\n\r\n</UL>  \r\n\r\n<P> Stk. 1.A. </P>  \r\n\r\n<P>I stedet for tjenestefrihed uden løn i henhold stk. 1 kan tjenestefrihed  \r\n\r\n til de under punkt 1), 2) og 3) nævnte aktiviteter ydes som tjenestefrihed  \r\n\r\n med løn mod, at personaleorganisationerne refunderer arbejdsgiverne udgiften  \r\n\r\n til løn under tjenestefriheden. </P>  \r\n\r\n<P>Kommunalbestyrelsen/amtsrådet træffer beslutning om hvilken ordning, der  \r\n\r\n anvendes for (amts)kommunen. </P>  \r\n\r\n<P>Kommunalbestyrelsen/amtsrådet træffer beslutning om hvilken ordning, der  \r\n\r\n anvendes for (amts)kommunen. </P>  \r\n\r\n<P> Stk. 2 </P>  \r\n\r\n<P>Ved opgørelse af en tillidsrepræsentants lønanciennitet medregnes  \r\n\r\n tjenestefrihed, som er meddelt efter stk. 1. </P>  \r\n\r\n<P> Stk. 3 </P>  \r\n\r\n<P>Der udredes af (amts)kommunen et beløb pr. præsteret arbejdstime, der  \r\n\r\n indbetales til Amtskommunernes og Kommunernes Fond for Uddannelse af  \r\n\r\n Tillidsrepræsentanter mfl.' De beløb, der indbetales til fonden, anvendes til  \r\n\r\n finansiering af personaleorganisationernes udgifter ved uddannelsen af  \r\n\r\n (amts)kommunalt ansatte tillidsrepræsentanter mfl. Vedtægter for fonden og  \r\n\r\n bestemmelser om størrelsen af (amts)kommunernes indbetalinger fastsættes ved  \r\n\r\n aftale mellem de parter, som har aftalt nærværende regler. </P>  \r\n\r\n<P>KL-bem. til § 9: </P>  \r\n\r\n<P>For månedslønnede medarbejdere, der opnår tjenestefrihed uden løn,  \r\n\r\n foretages lønfradrag efter bestemmelserne i Den fælleskommunale aftale om  \r\n\r\n lønberegning/fradrag for månedslønnet personale. </P>  \r\n\r\n<P>Som anført i stk. 1 A, kan tjenestefrihed ydes med løn, mod at  \r\n\r\n personaleorganisationerne refunderer udgiften til løn under tjenestefriheden  \r\n\r\n (&#187;regningsmodellen&#171;). Regningsmodellen er nu blevet indarbejdet i  \r\n\r\n de kommunale lønanvisningssystemer, således at en anvendelse af denne model  \r\n\r\n vil kunne foregå på EBB-basis. </P>  \r\n\r\n<P>Amtsrådsforeningen i Danmark, Kommunernes Landsforening og KTO har aftalt  \r\n\r\n vedtægter for Amtskommunernes og Kommunernes Fond for Uddannelse af  \r\n\r\n Tillidsrepræsentanter mfl. (AKUT). </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> ANVISNING AF FÆLLESLOKALE </P>  \r\n\r\n<P>På større arbejdspladser kan der i institutionen optages drøftelse af  \r\n\r\n mulighederne for at anvise tillidsrepræsentanterne et passende fælles lokale,  \r\n\r\n der anvendes til bestridelse af særlige tillidsrepræsentantopgaver. </P>  \r\n\r\n<P>KL-bem. til § 10: </P>  \r\n\r\n<P>Det forudsættes herved, at de lokalemæssige forhold åbner mulighd herfor.  \r\n\r\n Ved ændring i lokaleforholdene bør der tages hensyn hertil. </P>  \r\n\r\n<P>Ved eventuel ombygning af institutionen skal der i videst muligt omfang  \r\n\r\n indrettes et fælles lokale på de større arbejdspladser, hvis et sådant ikke  \r\n\r\n findes i forvejen. Det kan dog ikke kræves, at fælleslokalet alene anvendes  \r\n\r\n til tillidsrepræsentantarbejde. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> AFSKEDIGELSE </P>  \r\n\r\n<P> Stk. 1 </P>  \r\n\r\n<P>En tillidsrepræsentants afskedigelse skal begrundes i tvingende årsager.  \r\n\r\n</P>  \r\n\r\n<P> Stk. 2 </P>  \r\n\r\n<P>Inden en tillidsrepræsentant afskediges, skal sagen være forhandlet mellem  \r\n\r\n (amts)kommunen og den personaleorganisation, som tillidsrepræsentanten er  \r\n\r\n anmeldt af. (Amts) kommunen kan kræve forhandlingen afholdt indenfor en frist  \r\n\r\n af 3 uger efter, at organisationen har modtaget meddelelsen om den påtænkte  \r\n\r\n opsigelse. </P>  \r\n\r\n<P> Stk. 3 </P>  \r\n\r\n<P>Hvis personaleorganisationen skønner, at den påtænkte afskedigelse ikke er  \r\n\r\n rimeligt begrundet i tillidsrepræsentantens eller (amts)kommunens forhold,  \r\n\r\n kan personaleorganisationen inden en frist på 14 dage efter den i stk. 2  \r\n\r\n nævnte forhandling over for (amts)kommunen skriftligt kræve sagen forhandlet  \r\n\r\n mellem parterne i vedkommende overenskomst/aftale. Kopi af  \r\n\r\n forhandlingsbegæringen sendes til vedkommende kommunale forhandlingsorgan.  \r\n\r\n Forhandling kan kræves afholdt senest 3 uger efter modtagelse af  \r\n\r\n forhandlingsbegæringen. Forhandlingen har opsættende virkning for den  \r\n\r\n påtænkte opsigelse. </P>  \r\n\r\n<P> Stk. 4 </P>  \r\n\r\n<UL CLASS=PLAIN-LIST>  \r\n\r\n<LI>1) Afsked af en tillidsrepræsentant kan ske med et varsel, der følger af  \r\n\r\n den overenskomst eller aftale, som pågældende er omfattet af, dog mindst med  \r\n\r\n 5 måneders varsel til udgangen af en måned. Hvis pågældende på tidspunktet  \r\n\r\n for opsigelsen har fungeret som tillidsrepræsentant i en sammenhængende  \r\n\r\n periode på mindst 5 år, skal afsked dog ske med mindst 6 måneders varsel til  \r\n\r\n udgangen af en måned. </LI>  \r\n\r\n<LI>2) Er afskedigelsen begrundet i arbejdsmangel, kan afsked af  \r\n\r\n tillidsrepræsentanten ske med det varsel, der følger af den overenskomst  \r\n\r\n eller aftale, som vedkommende er omfattet af, dog mindst med 35 dages varsel  \r\n\r\n til udgangen af en måned. </LI>  \r\n\r\n</UL>  \r\n\r\n<P> Stk. 5 </P>  \r\n\r\n<P>I tilfælde, hvor tillidsrepræsentantens adfærd begrunder bortvisning, kan  \r\n\r\n afskedigelse ske uden varsel og uden iagttagelse af bestemmelserne i stk. 2,  \r\n\r\n 3 og 4. I sådanne tilfælde skal (amts)kommunen snarest muligt tage skridt til  \r\n\r\n at afholde en forhandling med den personaleorganisation,  \r\n\r\n tillidsrepræsentanten er anmeldt af. Hvis personaleorganisationen skønner, at  \r\n\r\n bortvisningen ikke er rimeligt begrundet i tillidsrepræsentantens forhold,  \r\n\r\n skal personaleorganisationen inden en frist på 14 dage efter forhandlingen  \r\n\r\n over for (amts)kommunen skriftligt kræve sagen forhandlet mellem parterne i  \r\n\r\n vedkommende overenskomst. </P>  \r\n\r\n<P> Stk. 6 </P>  \r\n\r\n<P>Spørgsmålet om afskedigelsens berettigelse samt om eventuel godtgørelse  \r\n\r\n for uberettiget opsigelse af tillidsrepræsentanten afgøres af en voldgiftsret  \r\n\r\n nedsat i henhold til § 12. Godtgørelsen ydes efter de regler herom, som måtte  \r\n\r\n være indeholdt i den overenskomst, som den pågældende er omfattet af.  \r\n\r\n Voldgiftsrettens afgørelse er endelig. </P>  \r\n\r\n<P>Begæring om voldgiftsbehandling forudsætter, at forhandling efter stk. 2  \r\n\r\n og 3, respektive stk. 5, har fundet sted. Denne begæring må fremsættes  \r\n\r\n skriftligt senest 3 måneder efter den senest afholdte forhandling. </P>  \r\n\r\n<P> Stk. 7 </P>  \r\n\r\n<P>Ved afskedigelse af en prøveansat tjenestemand, der er valgt som  \r\n\r\n tillidsrepræsentant, finder stk. 1-6 ikke anvendelse. </P>  \r\n\r\n<P>Kl-bem. til § 11: </P>  \r\n\r\n<P>I overensstemmelse med hidtidig praksis er det nu i stk. 3 indarbejdet, at  \r\n\r\n begæring om forhandling mellem parterne i vedkommende overenskomst om påtænkt  \r\n\r\n afskedigelse af en tillidsrepræsentant har opsættende virkning. Dette  \r\n\r\n indebærer, at opsigelsen først kan afgives efter, at forhandling mellem  \r\n\r\n overenskomstparterne har været afholdt. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> UOVERENSSTEMMELSE OM FORTOLKNING AF REGLERNE  \r\n\r\n</P>  \r\n\r\n<P> Stk. 1 </P>  \r\n\r\n<P>Uoverensstemmelse om fortolkning af reglerne afgøres ved en voldgift, der  \r\n\r\n består af 5 medlemmer. 2 af medlemmerne vælges af Amtsrådsforeningen i  \r\n\r\n Danmark/Kommunernes Landsforening og 2 af KTO. </P>  \r\n\r\n<P> Stk. 2 </P>  \r\n\r\n<P>Parterne vælger i forening en formand for voldgiftsretten. Såfremt der  \r\n\r\n ikke kan opnås enighed om valget, udpeges voldgiftsrettens formand af  \r\n\r\n Arbejdsretten. </P>  \r\n\r\n<P> Stk. 3 </P>  \r\n\r\n<P>Parterne forpligter sig til at efterkomme voldgiftsrettens kendelse samt  \r\n\r\n til at bære eventuelle ikendte omkostninger. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> IKRAFTTRÆDEN </P>  \r\n\r\n<P> Stk. 1 </P>  \r\n\r\n<P>Reglerne træder i kraft den 1. april 1991 og kan opsiges skriftligt med 3  \r\n\r\n måneders varsel til en 31. marts, dog tidligst til den 31. marts 1993. </P>  \r\n\r\n<P> Stk. 2 </P>  \r\n\r\n<P>Tillidsrepræsentantreglerne af 1989 (TR 89) samt de regler, der var  \r\n\r\n gældende under FKKA's forhandlingsområde ophæves. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 30. april 1991 </I> </P>  \r\n\r\n<P CLASS=UNDERSKREVET-AF ALIGN=CENTER>For Kommunernes Landsforening </P>  \r\n\r\n<UL CLASS=PLAIN-LIST>  \r\n\r\n<LI>(underskrift) </LI>  \r\n\r\n</UL>  \r\n\r\n<P ALIGN=CENTER>For Kommunale Tjenestemænd og Overenskomstansatte </P>  \r\n\r\n<UL CLASS=PLAIN-LIST>  \r\n\r\n<LI>(underskrift) </LI>  \r\n\r\n</UL>  \r\n\r\n<P ALIGN=CENTER>For Amtsrådsforeningen i Danmark </P>  \r\n\r\n<UL CLASS=PLAIN-LIST>  \r\n\r\n<LI>(underskrift) </DIV>  \r\n\r\n</LI>  \r\n\r\n</UL>  \r\n\r\n<P>Bilag 2 </P>  \r\n\r\n<P> <B>Uddrag</B>  af Undervisnings- og Forskningsministeriets bekendtgørelse  \r\n\r\n nr. 804 af 6. december 1991 om tjenestefrihed og nedsat tjenestetid for  \r\n\r\n folkeskolens tjenestemænd m.fl.: Udeladt her. Der henvises til Z BEK nr 804  \r\n\r\n af 06/12/1991 i base ZBEX </P>  \r\n\r\n<P>Bilag 3 </P>  \r\n\r\n<P>Cirkulære om vilkår for tjenestefrihed til organisationsarbejde </P>  \r\n\r\n<P>for tjenestemænd i staten, folkeskolen og folkekirken </P>  \r\n\r\n<P>Udeladt her. Der henvises til F CIR nr 141 af 24/08/1981 i base FCIR </P>  \r\n\r\n</DIV>",
    "isHistorical": true,
    "editorialNotes": [
        "Cirkulære om tillidsrepræsentanter for lærere ved undervisning af voksne indvandrere er derfor overflyttet til Undervisningsministeriet.",
        "(* 1) Ved kongelig resolution af 25. januar 1993 er det besluttet, at sager vedrørende folkehøjskoler, efterskoler m.v., ungdomsskoler, folkeoplysning og voksenuddannelse overføres fra Kulturministeriet til Undervisningsministeriet."
    ],
    "alternativeMedia": [],
    "ressort": "Udlændinge- og Integrationsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/06/1992"
        },
        {
            "displayName": "Accession",
            "displayValue": "C19920008109"
        },
        {
            "displayName": "Entydig dokumentidentifikation",
            "displayValue": "CM033318"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "23/02/2005"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "81"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "09/06/1992"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Folkeoplysningsafdelingen"
        },
        {
            "displayName": "Ressortministeriets journalnummer",
            "displayValue": "DFF 1.kt. j.nr. 271-00-04/92"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}