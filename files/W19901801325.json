{
    "id": 36647,
    "title": "Virksomhedsordningen - flere virksomhedsarter - bogføringspligt.(* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18013 af 26/11/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En klager, der drev udlejningsvirksomhed og anden virksomhed i  \r\n\r\n interessentskabsform, havde i april 1987 købt en landbrugsvirksomhed, hvorved  \r\n\r\n han blev bogføringspligtig. Da hans regnskab ikke opfyldte bogføringslovens  \r\n\r\n krav, og da der endvidere ikke forelå særskilte regnskaber for de enkelte  \r\n\r\n virksomhedsarter, var han ikke berettiget til at anvende virksomhedsordningen  \r\n\r\n for 1987, jf. lovens § 2, stk. 1. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Virksomhedsordningen - flere virksomhedsarter -  \r\n\r\n bogføringspligt.(* 1) </H1>  \r\n\r\n</center>\r\n\r\n<P></P>  \r\n\r\n<P>Pelsdyravler A klagede over, at de stedlige skattemyndigheder ikke havde  \r\n\r\n anset ham for berettiget til at anvende virksomhedsskatteordningen for 1987,  \r\n\r\n idet bogføringslovens krav ikke var opfyldt, jf. virksomhedsskattelovens § 2,  \r\n\r\n stk. 1. </P>  \r\n\r\n<P>Det var oplyst, at klageren medio april 1987 havde erhvervet en  \r\n\r\n landbrugsejendom med et areal på 28.4332 (m2). Herudover havde klageren  \r\n\r\n drevet udlejningsvirksomhed og minkavl i interessentskabsform. Klageren, der  \r\n\r\n ved erhvervelsen af landbrugsejendommen var blevet bogføringspligtig, havde  \r\n\r\n udarbejdet et samlet regnskab for virksomhederne under et på grundlag af  \r\n\r\n momsbog, foreliggende bilag m.v. </P>  \r\n\r\n<P>Klagerens revisor nedlagde påstand på, at klagerens slutskat skulle  \r\n\r\n fastsættes efter reglerne i virksomhedsskatteloven. Til støtte herfor  \r\n\r\n henviste han bl.a. til pkt. 53, 4. afsnit, i cirkulære til loven, hvori det  \r\n\r\n er anført, at det blot er afgørende, at der regnskabsmæssigt kan ske en  \r\n\r\n adskillelse af virksomhedens økonomi og den skattepligtiges private økonomi.  \r\n\r\n Endvidere henviste revisoren til, at der til sidst i 5. afsnit endog tillades  \r\n\r\n en opdeling af den private økonomi for virksomheden, foretaget på grundlag af  \r\n\r\n et skøn. Revisoren anførte, at der var tale om et overgangsår, og han  \r\n\r\n påpegede, at det var tilkendegivet, at ligningsmyndigheden burde anvende en  \r\n\r\n lempelig praksis. </P>  \r\n\r\n<P>Told- og Skattestyrelsen udtalte under sagen, at klageren alene havde  \r\n\r\n lavet et samlet regnskab for virksomhederne under et på grundlag af momsbog,  \r\n\r\n foreliggende bilag m.v. Det var således ikke muligt at opgøre transaktionerne  \r\n\r\n mellem klageren og de respektive virksomheder, herunder opgørelse af eventuel  \r\n\r\n rentekorrektion for de enkelte virksomheder efter bestemmelserne i  \r\n\r\n virksomhedsskattelovens § 11, stk. 2 og 3. Det var heller ikke muligt at  \r\n\r\n opgøre eventuelle transaktioner virksomhederne imellem med henblik på en  \r\n\r\n korrekt indkomstopgørelse. Klageren havde således, til trods for, at han blev  \r\n\r\n bogføringspligtig i april 1987, undladt at føre et egentligt kasseregnskab.  \r\n\r\n</P>  \r\n\r\n<P>Klagerens revisor anførte hertil, at der for interessentskabet var  \r\n\r\n udarbejdet et selvstændigt regnskab, ført løbende på kontokort. Der var i  \r\n\r\n dette regnskab ingen bevægelser på kassen, men alle bevægelser var gået via  \r\n\r\n kassekreditten, der var afstemt. For de øvrige virksomheder var der aflagt et  \r\n\r\n samlet regnskab, idet man så kun skulle udfylde et virksomhedsskema og et  \r\n\r\n skema til virksomhedsordningen. I balanceark/arbejdspapir havde man en  \r\n\r\n opdeling - også med hensyn til kontant nettoindskud/-hævning opdelt på hver  \r\n\r\n enkelt udlejningsejendom og på landbrug/minkfarm. Med hensyn til eventuel  \r\n\r\n rentekorrektion var der ifølge regnskabets kapitalkonto anført et  \r\n\r\n nettoindskud for henholdsvis interessentskabet og et nettoindskud for øvrig  \r\n\r\n virksomhed. Da der som nævnt for interessentskabet var udfærdiget et  \r\n\r\n selvstændigt regnskab, og der var aflagt et regnskab for de øvrige  \r\n\r\n virksomheden, var der således ingen transaktioner virksomhederne imellem. For  \r\n\r\n så vidt angik den i april 1987 indtrådte bogføringspligt oplyste revisoren,  \r\n\r\n at reglerne omkring virksomhedsskatteordningen ikke havde været klageren  \r\n\r\n bekendt omkring datoen for bogføringspligtens indtræden. </P>  \r\n\r\n<P>Landsskatteretten bemærkede, at det efter virksomhedsskattelovens § 2,  \r\n\r\n stk. 1, er en betingelse for at anvende lovens regler, at der udarbejdes et  \r\n\r\n selvstændigt regnskab for virksomheden, der opfylder bogføringslovens krav,  \r\n\r\n jf. § 2, stk. 1, i bekendtgørelse nr. 547 af 13. august 1987 om skattemæssige  \r\n\r\n krav til regnskabsgrundlaget og regnskabet for erhvervsdrivende, der anvender  \r\n\r\n reglerne i virksomhedsskatteloven. Efter § 2, stk. 2, i bekendtgørelsen er  \r\n\r\n det endvidere en betingelse for anvendelse af virksomhedsskatteordningen, at  \r\n\r\n reglerne i bekendtgørelsen om mindstekrav til årsregnskaber, der vedlægges  \r\n\r\n selvangivelsen, er opfyldt, ligesom det efter § 2, stk. 3, kræves, at  \r\n\r\n regnskabsaflæggelsen foretages særskilt for hver virksomhed, når den  \r\n\r\n erhvervsdrivende ejer flere virksomheder. </P>  \r\n\r\n<P>Da klageren ikke havde udarbejdet et selvstændigt regnskab for hver af  \r\n\r\n virksomhederne, der opfyldte bogføringslovens krav, var lovens og  \r\n\r\n bekendtgørelsens betingelser for at anvende virksomhedsskatteordningen ikke  \r\n\r\n opfyldt. Retten fandt derfor, at det var med rette, at de stedlige  \r\n\r\n skattemyndigheder ikke havde anset klageren for berettiget til at anvende  \r\n\r\n virksomhedsskatteordningen for 1987. </P>  \r\n\r\n<P>LV 1989, L 1.1. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i t&s nyt 1991, nr. 2, side 84."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19901801325"
        },
        {
            "displayName": "Entydig dokumentidentifikation",
            "displayValue": "CA004582"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18013"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "26/11/1990"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1990-3-437."
        },
        {
            "displayName": "Stikord",
            "displayValue": "VIRKSOMHEDSORDNINGEN"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}