{
    "id": 113031,
    "title": "1986 LSF 174   FORSLAG TIL LOV OM ÆNDRING AF LOV OM FERIE (KONTANT OVERSKUDSDELING) ",
    "documentTypeId": "400",
    "isSagsforlobPeriodValid": false,
    "shortName": "1986/1 LSF 174",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 174 </P>  \r\n\r\n<P></P>  \r\n\r\n<P>Forslag til Lov om ændring af lov om ferie (Kontant overskudsdeling) </P>  \r\n\r\n<P></P>  \r\n\r\n<P>Fremsat af arbejdsministeren (Henning Dyremose) </P>  \r\n\r\n<P></P>  \r\n\r\n<P>den 21. januar 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om ferie, jfr. lovbekendtgørelse nr. 560 af 13. november 1984, </P>  \r\n\r\n<P>som ændret ved lov nr. 204 af 22. maj 1985 foretages følgende </P>  \r\n\r\n<P>ændringer: </P>  \r\n\r\n<P>1. I § 3 indsættes foran &#187;22&#171;: &#187;3 a,&#187;. </P>  \r\n\r\n<P>2. Efter § 3 indsættes: </P>  \r\n\r\n<P>&#187;§ 3 a. Direktøren for Arbejdstilsynet kan tillade, at der ved </P>  \r\n\r\n<P>beregning af feriegodtgørelse og ferietillæg ses bort fra </P>  \r\n\r\n<P>udbetaling til lønmodtagerne af andele af en virksomheds overskud, </P>  \r\n\r\n<P>der ligger ud over aftalt løn, lovmæssige rettigheder og sociale </P>  \r\n\r\n<P>bidrag, hvor sådanne beløb ikke allerede efter § 16 er holdt uden </P>  \r\n\r\n<P>for beregningen. </P>  \r\n\r\n<P>Stk. 2. Det er en betingelse for tilladelsen, at virksomheden </P>  \r\n\r\n<P>forinden har forhandlet om vilkårene for udbetaling af </P>  \r\n\r\n<P>overskudsandele med lønmodtagerne på virksomheden eller disses </P>  \r\n\r\n<P>repræsentanter, såfremt sådanne er valgt eller udpeget. </P>  \r\n\r\n<P>Forhandlingerne skal have til formål at sikre, at lønmodtagernes </P>  \r\n\r\n<P>synspunkter bliver taget i betragtning ved fastsættelsen af disse </P>  \r\n\r\n<P>vilkår.&#171;. </P>  \r\n\r\n<P>§ 2 </P>  \r\n\r\n<P>Loven træder i kraft dagen efter bekendtgørelsen i Lovtidende og har </P>  \r\n\r\n<P>virkning for overskudsandele, der vedrører optjeningsåret 1986. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>ALMINDELIGE BEÆæRKNINGER </P>  \r\n\r\n<P>Lov nr. 273 af 4. juni 1970 om ferie (Folketingstidende 1969-70, sp. </P>  \r\n\r\n<P>565, 676, 6471 og 6760; tillæg A, sp. 737; tillæg B, sp. 2033; </P>  \r\n\r\n<P>tillæg C, sp. 661) er bekendtgjort ved Arbejdsministeriets </P>  \r\n\r\n<P>lovbekendtgørelse nr. 560 af 13. november 1984 og ændret ved lov </P>  \r\n\r\n<P>nr. 204 af 22. maj 1985. </P>  \r\n\r\n<P>I redegørelsen af juni 1986 fra udvalget vedrørende kortlægning af </P>  \r\n\r\n<P>frivillig overskudsdeling er der redegjort for, at der i nogle </P>  \r\n\r\n<P>tilfælde efter gældende ret skal betales feriegodtgørelse af </P>  \r\n\r\n<P>overskudsandele, nemlig når der er tale om beløb, som </P>  \r\n\r\n<P>lønmodtageren har et retligt krav på i kraft af arbejdsforholdet. </P>  \r\n\r\n<P>Udvalget gør opmærksom på, at udbetaling af feriegodtgørelse dog </P>  \r\n\r\n<P>ofte ikke vil være aktuelt, fordi overskudsandele vil kunne </P>  \r\n\r\n<P>betragtes som årsløn. Det betyder, at lønmodtagere i løbende </P>  \r\n\r\n<P>ansættelsesforhold ikke skal have udbetalt feriegodtgørelse af </P>  \r\n\r\n<P>beløbet, men anses for i denne henseende at oppebære løn under </P>  \r\n\r\n<P>ferie. Kun ved en afbrydelse af arbejdsforholdet skal der </P>  \r\n\r\n<P>indbetales feriegodtgørelse i forhold til den resterende ferie. I </P>  \r\n\r\n<P>stedet vil der dog skulle betales ferietillæg af </P>  \r\n\r\n<P>overskudsandelene. </P>  \r\n\r\n<P>Efter udvalgets opfattelse vil det være uden økonomisk betydning for </P>  \r\n\r\n<P>virksomheden, om der skal betales feriegodtgørelse af </P>  \r\n\r\n<P>overskudsandele eller ej. I modsætning til den almindelige løn </P>  \r\n\r\n<P>står det virksomheden frit for at fastsætte størrelsen af </P>  \r\n\r\n<P>overskudsandelene, og virksomheden kan derfor også frit bestemme, </P>  \r\n\r\n<P>at den kontant udbetalte andel reduceres med de 121/2 pct., som </P>  \r\n\r\n<P>senere skal udbetales i feriegodtgørelse. </P>  \r\n\r\n<P>Omvendt ser udvalget en klar fordel i, at overskudsandele holdes uden </P>  \r\n\r\n<P>for lønbegrebet ved beregning af feriepenge. Administrativt vil </P>  \r\n\r\n<P>det give en del problemer at ind- og udbetale feriegodtgørelse af </P>  \r\n\r\n<P>disse beløb, som typisk først kommer til udbetaling efter </P>  \r\n\r\n<P>virksomhedens regnskabsaflæggelse nogle måneder efter </P>  \r\n\r\n<P>regnskabsårets/ optjeningsårets udløb. </P>  \r\n\r\n<P>Udvalget anbefaler derfor principielt, at det ved ændring i </P>  \r\n\r\n<P>ferieloven sikres, at der i intet tilfælde skal betales </P>  \r\n\r\n<P>feriegodtgørelse af overskudsandele. </P>  \r\n\r\n<P>Regeringen er enig heri. </P>  \r\n\r\n<P>I det billede, der i dag tegner sig af de forskellige former for </P>  \r\n\r\n<P>frivillig overskudsdeling, gælder for de fleste, at der ikke skal </P>  \r\n\r\n<P>betales feriegodtgørelse af overskudsandele. Overskudsandele </P>  \r\n\r\n<P>udloddet i form af aktier/ obligationer (lov om særlig </P>  \r\n\r\n<P>indkomstskat § 16) er skattefrie for lønmodtageren ved udlodningen </P>  \r\n\r\n<P>og udløser ikke feriegodtgørelse. Det samme gælder </P>  \r\n\r\n<P>medarbejderaktier efter ligningslovens § 7 A, som lønmodtagerne </P>  \r\n\r\n<P>har købt til favørkurs som led i en overskudsdelingsordning. </P>  \r\n\r\n<P>Afkastet af disse værdipapirer indgår ej heller ved beregning af </P>  \r\n\r\n<P>feriegodtgørelse, da de ikke beskattes som lønindkomster. Når </P>  \r\n\r\n<P>hertil kommer, at udbetaling af feriegodtgørelse i realiteten kun </P>  \r\n\r\n<P>kan blive aktuelt for fratrædende lønmodtagere, og at det for </P>  \r\n\r\n<P>denne gruppe kan være forbundet med betydelig tvivl at afgøre, om </P>  \r\n\r\n<P>overskudsdelingsordningen har en sådan karakter, at der er </P>  \r\n\r\n<P>erhvervet et retskrav på overskudsandelen og dermed på </P>  \r\n\r\n<P>feriegodtgørelse, må man sige, at pligten til at betale </P>  \r\n\r\n<P>feriegodtgørelse fremtræder som en undtagelse fra, hvad der </P>  \r\n\r\n<P>generelt gælder for overskudsdelingsordninger og en undtagelse, </P>  \r\n\r\n<P>der, som udvalget har givet udtryk for, kan give anledning til </P>  \r\n\r\n<P>tvivl og konflikter på den enkelte virksomhed omkring en ellers </P>  \r\n\r\n<P>fra begge sider værdsat foranstaltning. </P>  \r\n\r\n<P>Regeringen finder også, at det af en anden grund er betænkeligt, at </P>  \r\n\r\n<P>der ved nogle former for overskudsdeling kan opstå krav på </P>  \r\n\r\n<P>feriegodtgørelse. </P>  \r\n\r\n<P>Nogle overskudsdelingsordninger er udformet således, at det er </P>  \r\n\r\n<P>valgfrit for lønmodtageren, om andelen ønskes udbetalt kontant </P>  \r\n\r\n<P>eller f.eks. i form af aktier. Som det er nævnt ovenfor, kan </P>  \r\n\r\n<P>virksomheden holde sig skadesløs for sådanne udbetalinger af </P>  \r\n\r\n<P>feriegodtgørelsesbeløb ved at indregne udgiften hertil i det </P>  \r\n\r\n<P>samlede beløb, der er til udlodning. </P>  \r\n\r\n<P>Ikke desto mindre vil den lønmodtager på virksomheden, der vælger </P>  \r\n\r\n<P>kontant udlodning af sin andel, få lagt 1 pct. oveni som </P>  \r\n\r\n<P>ferietillæg eller 121/2 pct. ved fratræden i forhold til den </P>  \r\n\r\n<P>lønmodtager, der vælger at få sin andel udbetalt i form af aktier </P>  \r\n\r\n<P>m.v. Det er efter regeringens mening uheldigt, at lovgivningen på </P>  \r\n\r\n<P>denne måde indeholder et incitament til at vælge kontante </P>  \r\n\r\n<P>udlodningsformer. </P>  \r\n\r\n<P>På denne baggrund foreslås det, at i det omfang, der i dag er pligt </P>  \r\n\r\n<P>til at betale feriegodtgørelse og ferietillæg af overskudsandele, </P>  \r\n\r\n<P>kan Direktoratet for Arbejdstilsynet tillade, at pligten hertil </P>  \r\n\r\n<P>bortfalder. </P>  \r\n\r\n<P>Når det foreslås, at fritagelsen skal ske efter særlig tilladelse, </P>  \r\n\r\n<P>skyldes det, at det, som det fremgår af udvalgets betænkning, kan </P>  \r\n\r\n<P>give anledning til betydelig tvivl på den enkelte virksomhed, om </P>  \r\n\r\n<P>der er pligt til at betale feriegodtgørelse eller ej. </P>  \r\n\r\n<P>Det gælder både med hensyn til spørgsmålet, om der overhovedet er </P>  \r\n\r\n<P>tale om overskudsdeling eller om f.eks. en tantiemeordning (som </P>  \r\n\r\n<P>ikke skal fritages for pligten til feriegodtgørelse), og med </P>  \r\n\r\n<P>hensyn til spørgsmålet, om der ved den konkrete udlodning af </P>  \r\n\r\n<P>overskudsandele opstår et krav på feriegodtgørelse m.v. </P>  \r\n\r\n<P>På nuværende tidspunkt, hvor de fleste virksomheder endnu står </P>  \r\n\r\n<P>tøvende over for, hvad det indebærer at indføre overskudsdeling, </P>  \r\n\r\n<P>vil det være nyttigt, hvis der er en adgang til på forhånd at få </P>  \r\n\r\n<P>afklaret disse spørgsmål ved en offentlig godkendelse frem for en </P>  \r\n\r\n<P>ordning, hvor lønmodtagerne skal klage over virksomhedens adfærd, </P>  \r\n\r\n<P>hvis de ikke mener, at betingelsen for fritagelse er opfyldt. </P>  \r\n\r\n<P>Der ligger i denne ordning også en mulighed for, at virksomhederne </P>  \r\n\r\n<P>kan få en vis vejledning med hensyn til indholdet i og </P>  \r\n\r\n<P>tilrettelæggelsen af overskudsdeling. </P>  \r\n\r\n<P>Om nogle år kan der være anledning til at tage op til vurdering, om </P>  \r\n\r\n<P>det stadig er påkrævet med denne ordning. </P>  \r\n\r\n<P>Godkendelsesordninger for overskuds/ udbyttedelingsordninger kendes </P>  \r\n\r\n<P>allerede fra skattelovgivningens område, idet </P>  \r\n\r\n<P>Statsskattedirektoratet i medfør af lov om særlig indkomstskat § </P>  \r\n\r\n<P>16 godkender skattefrihed for lønmodtagere, til hvem der udloddes </P>  \r\n\r\n<P>medarbejderaktier/ obligationer. </P>  \r\n\r\n<P>Endelig foreslås det, at det skal være en betingelse for godkendelse, </P>  \r\n\r\n<P>at virksomheden har forhandlet med sine ansatte om ordningen. Idet </P>  \r\n\r\n<P>der i øvrigt henvises til bemærkningerne til lovforslagets enkelte </P>  \r\n\r\n<P>bestemmelser, skal det understreges, at dette krav er et udtryk </P>  \r\n\r\n<P>for regeringens ønske om, at overskudsdeling skal føre til, at </P>  \r\n\r\n<P>lønmodtagerne får en højere grad af medbestemmelse på deres egen </P>  \r\n\r\n<P>virksomhed. Dette bør naturligvis give sig udtryk allerede i </P>  \r\n\r\n<P>forbindelse med beslutningen om at indføre overskudsdeling. </P>  \r\n\r\n<P>De overskudsdelingsordninger, der kendes på nuværende tidspunkt, </P>  \r\n\r\n<P>indeholder ofte et tidsrum for, hvor længe en </P>  \r\n\r\n<P>overskudsdelingsordning skal være i funktion. Mange ordninger er </P>  \r\n\r\n<P>indført som forsøgsordninger gældende for 1 år, og andre </P>  \r\n\r\n<P>indeholder bestemte perioder, f.eks. således at den pågældende </P>  \r\n\r\n<P>ordning skal gælde i 3 regnskabsår efter forsøgsårets udløb. </P>  \r\n\r\n<P>Tilladelse til at fritage kontante overskudsandele fra at indgå i </P>  \r\n\r\n<P>beregning af feriegodtgørelse bør gives for det tidsrum, ordningen </P>  \r\n\r\n<P>selv angiver, den skal gælde. </P>  \r\n\r\n<P>ADMINISTRATIVE OG ØKONOMISKE KONSEKVENSER </P>  \r\n\r\n<P>Det årlige antal sager om kontante udlodningsordninger må foreløbig </P>  \r\n\r\n<P>skønnes at være beskedent. Forslaget vil derfor ikke i første </P>  \r\n\r\n<P>omgang få større økomomiske eller administrative konsekvenser for </P>  \r\n\r\n<P>Direktoratet for Arbejdstilsynet, der skal administrere § 3 a. </P>  \r\n\r\n<P>BEMÆRKNINGER TIL LOVFORSLAGETS ENKELTE BESTEMMELSER </P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Ferielovens § 3, der er hjemmel for indgåelse af ferieoverenskomster, </P>  \r\n\r\n<P>bestemmer, at ferieloven med undtagelse af §§ 22, 23, 24 og 27 </P>  \r\n\r\n<P>ikke gælder for lønmodtagere, der er ansat i stat og kommune eller </P>  \r\n\r\n<P>inden for fag eller faglige områder, for så vidt der ved regulativ </P>  \r\n\r\n<P>eller overenskomst er sikret dem ferie og feriegodtgørelse eller </P>  \r\n\r\n<P>løn efter regler, der stiller dem lige så godt som efter </P>  \r\n\r\n<P>ferieloven (ferieoverenskomstområderne). Da forslagets § 3 a også </P>  \r\n\r\n<P>skal omfatte lønmodtagere på ferieoverenskomstområderne, indføjes </P>  \r\n\r\n<P>§ 3 a i rækken af de bestemmelser i ferieloven, der gælder, uanset </P>  \r\n\r\n<P>om der foreligger en godkendt ferieoverenskomst. </P>  \r\n\r\n<P>Til nr. 2 </P>  \r\n\r\n<P>Efter forslaget til § 3 a, stk. 1, skal en overskudsdelingsordning </P>  \r\n\r\n<P>for at blive godkendt i princippet omfatte alle lønmodtagere på </P>  \r\n\r\n<P>virksomheden. Dette er ikke til hinder for at undtage visse løst </P>  \r\n\r\n<P>tilknyttede personalegrupper, at indbygge anciennitetskrav i </P>  \r\n\r\n<P>ordningerne eller i visse tilfælde helt at undtage f.eks. </P>  \r\n\r\n<P>direktører eller løst tilknyttede vikarer. Derimod vil ordninger, </P>  \r\n\r\n<P>der f.eks. alene omfatter funktionærerne på en virksomhed ikke </P>  \r\n\r\n<P>kunne godkendes. </P>  \r\n\r\n<P>Fritaget for feriegodtgørelsesberegning er kun andele af </P>  \r\n\r\n<P>virksomhedens overskud, der ligger ud over aftalt løn, lovmæssige </P>  \r\n\r\n<P>rettigheder og sociale bidrag. Overskudsandele relaterer sig i </P>  \r\n\r\n<P>modsætning til lønnen alene til virksomhedens overskud. </P>  \r\n\r\n<P>Overskudsandele er variable størrelser, der først opgøres, når </P>  \r\n\r\n<P>virksomhedens overskud er opgjort, og overskudsandele fastsættes </P>  \r\n\r\n<P>ofte af virksomhedernes generalforsamlinger. Den aftalte løn, </P>  \r\n\r\n<P>sociale bidrag og lovmæssige rettigheder (f.eks. efter </P>  \r\n\r\n<P>funktionærloven) er derimod fastlagt enten i kollektiv </P>  \r\n\r\n<P>overenskomst, individuel aftale eller i lovgivningen og er faste </P>  \r\n\r\n<P>poster i virksomhedernes drift og regnskaber. I øvrigt henvises </P>  \r\n\r\n<P>der om afgrænsningen af overskudsandele over for f.eks. bonus og </P>  \r\n\r\n<P>tantieme til de overvejelser og kriterier, som er gengivet i den </P>  \r\n\r\n<P>nævnte betænkning fra udvalget om frivillig overskudsdeling. </P>  \r\n\r\n<P>Som betingelse for, at virksomheden kan opnå fritagelse for at skulle </P>  \r\n\r\n<P>beregne feriegodtgørelse af overskudsandele, opstiller stk. 2 den </P>  \r\n\r\n<P>betingelse, at virksomheden har forhandlet </P>  \r\n\r\n<P>overskudsdelingsordningen med lønmodtagerne eller disses </P>  \r\n\r\n<P>repræsentanter. Formålet med bestemmelsen er, at lønmodtagernes </P>  \r\n\r\n<P>synspunkter bliver taget i betragtning ved fastsættelsen af vilkår </P>  \r\n\r\n<P>for udbetaling af overskudsandele. Virksomhederne kan over for </P>  \r\n\r\n<P>godkendelsesmyndigheden dokumentere stedfundne forhandlinger ved </P>  \r\n\r\n<P>at indsende udskrift af forhandlingsprotokol eller lignende. </P>  \r\n\r\n<P>De overskudsdelingsordninger, der er blevet kendt i forbindelse med </P>  \r\n\r\n<P>redegørelsen om frivillig overskudsdeling, er ordninger, der af </P>  \r\n\r\n<P>virksomhederne er blevet tilbudt lønmodtagerne ofte efter </P>  \r\n\r\n<P>forudgående forhandling med de ansatte eller deres repræsentanter. </P>  \r\n\r\n<P>At lovfæste en egentlig forhandlingsret for lønmodtagerne og en </P>  \r\n\r\n<P>tilsvarende forhandlingspligt for virksomhederne i tilfælde, hvor </P>  \r\n\r\n<P>disse ønsker at friholde overskudsandele fra at indgå i beregning </P>  \r\n\r\n<P>af feriegodtgørelse, kan derfor betragtes som en kodificering af </P>  \r\n\r\n<P>et allerede udbredt forhandlingsmønster. Forhandlingspligten vil </P>  \r\n\r\n<P>fra virksomhedernes side være opfyldt, i og med, at virksomheden </P>  \r\n\r\n<P>forelægger og drøfter sit tilbud om overskudsdeling med de </P>  \r\n\r\n<P>ansatte, der herved får lejlighed til at fremkomme med synspunkter </P>  \r\n\r\n<P>omkring ordningens etablering m.v. Forhandlingsretten for </P>  \r\n\r\n<P>medarbejderne indebærer retten til at blive hørt og til at </P>  \r\n\r\n<P>fremkomme med synspunkter om fastsættelsen af de vilkår, der skal </P>  \r\n\r\n<P>gælde for den pågældende overskudsdelingsordning. </P>  \r\n\r\n<P>Det er derimod ikke nogen betingelse, at forhandlingerne fører til </P>  \r\n\r\n<P>enighed eller en aftale mellem virksomheden og de ansatte eller </P>  \r\n\r\n<P>disses repræsentanter. Hvis virksomheden, f.eks. efter at have </P>  \r\n\r\n<P>forhandlet principperne for opgørelsen af overskuddet og </P>  \r\n\r\n<P>overskudsandelens størrelse, fastholder en overskudsandel af en </P>  \r\n\r\n<P>bestemt størrelse, vil også en sådan ordning kunne godkendes. Der </P>  \r\n\r\n<P>kendes i dag vistnok ikke eksempler på egentlig aftale om </P>  \r\n\r\n<P>overskudsdeling. Skulle sådanne aftaler blive indgået, vil der </P>  \r\n\r\n<P>ikke af den grund være tale om &#187;aftalt løn&#171;, jfr. stk. 1. </P>  \r\n\r\n<P>BILAG </P>  \r\n\r\n<P>I DETTE BILAG ER (MARKERET MED --/ OG /-- ) INDSAT GÆLDENDE </P>  \r\n\r\n<P>FORMULERING AF DE BESTEMMELSER, DER BERØRES AF LOVFORSLAGET </P>  \r\n\r\n<P>I lov om ferie, jfr. lovbekendtgørelse nr. 560 af 13. november 1984, </P>  \r\n\r\n<P>som ændret ved lov nr. 204 af 22. maj 1985, indsættes i § 3 foran </P>  \r\n\r\n<P>&#187;22&#171;: &#187;3 a,&#187;. </P>  \r\n\r\n<P>--/ </P>  \r\n\r\n<P>§ 3. Direktøren for Arbejdstilsynet kan bestemme, at loven, bortset fra §§  \r\n\r\n 22, 23, 24 og 27, ikke gælder for lønmodtagere, der er ansat i staten eller  \r\n\r\n kommuner eller inden for fag eller faglige områder, for så vidt der ved  \r\n\r\n regulativ eller overenskomst er sikret dem ferie og feriegodtgørelse eller  \r\n\r\n løn efter regler, der stiller dem lige så godt som denne lov. </P>  \r\n\r\n<P>/-- </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198612K00174"
        },
        {
            "displayName": "Entydig dokumentidentifikation",
            "displayValue": "CL005520"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "174"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}