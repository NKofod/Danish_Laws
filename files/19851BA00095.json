{
    "id": 106055,
    "title": "1985 BSF 95   FORSLAG TIL FOLKETINGSBESLUTNING OM OPRETTELSE AF ET FORHANDLINGSBEREDSKAB   VEDRØRENDE NORDEN SOM ATOMVÅBENFRI ZONE ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 95",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 95 </P>  \r\n\r\n<P></P>  \r\n\r\n<P>Forslag til folketingsbeslutning om oprettelse af et forhandlingsberedskab  \r\n\r\n vedrørende Norden som atomvåbenfri zone </P>  \r\n\r\n<P></P>  \r\n\r\n<P>Fremsat af Stinus (RV) Bilgrav-Nielsen (RV) Estrup (RV) Aase Olesen (RV)  \r\n\r\n</P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til snarest at pålægge </P>  \r\n\r\n<P>udenrigsministeriet at etablere et forhandlingsberedskab </P>  \r\n\r\n<P>vedrørende Norden som atomvåbenfri zone. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Den frihed for atomvåben, som vi allerede har i dag i de nordiske </P>  \r\n\r\n<P>lande, er værdifuld, ikke blot for disse lande selv, men for hele </P>  \r\n\r\n<P>stabiliteten i det nordeuropæiske område. I de sidste 10 år har </P>  \r\n\r\n<P>tankerne om en traktatfæstet nordisk atomvåbenfri zone undergået </P>  \r\n\r\n<P>en bemærkelsesværdig udvikling. Dels er der tale om en meget stor </P>  \r\n\r\n<P>folkelig forståelse for tanken, dels har ledende politikere i alle </P>  \r\n\r\n<P>de berørte lande taget denne tanke meget alvorligt. </P>  \r\n\r\n<P>To store konferencer i København - den 24.-25. november 1984 og den </P>  \r\n\r\n<P>29.-30. november 1985 - for bl.a. nordiske parlamentarikere har </P>  \r\n\r\n<P>rykket det tidspunkt nærmere, hvor man må forvente, at de nordiske </P>  \r\n\r\n<P>lande optager kontakter med hinanden med henblik på nærmere </P>  \r\n\r\n<P>drøftelser vedrørende en realisering af den nordiske atomvåbenfri </P>  \r\n\r\n<P>zone. </P>  \r\n\r\n<P>Dette vil være i overensstemmelse med slutdokumentet fra FNs 10. </P>  \r\n\r\n<P>ekstraordinære generalforsamling vedrørende nedrustning i 1978, </P>  \r\n\r\n<P>hvor det i art. 60-62 hedder: </P>  \r\n\r\n<P>&#187;60. Oprettelse af kernevåbenfri zoner på basis af arrangementer, der  \r\n\r\n</P>  \r\n\r\n<P>frit er indgået blandt staterne i den pågældende region, udgør en </P>  \r\n\r\n<P>betydningsfuld nedrustningsforanstaltning. </P>  \r\n\r\n<P>61. Processen til oprettelse af sådanne zoner i forskellige dele af </P>  \r\n\r\n<P>verden bør opmuntres med det endelige mål at nå frem til en </P>  \r\n\r\n<P>verden, der er fuldstændig fri for nukleare våben. Under processen </P>  \r\n\r\n<P>til oprettelse af sådanne zoner bør hver enkelt regions </P>  \r\n\r\n<P>karakteristiske forhold tages i betragtning. De stater, der </P>  \r\n\r\n<P>deltager i sådanne zoner, bør forpligte sig til fuldt ud at </P>  \r\n\r\n<P>efterleve alle de målsætninger, formål, principper, som opstilles </P>  \r\n\r\n<P>i de aftaler eller arrangementer, hvorved zonerne oprettes, og </P>  \r\n\r\n<P>således sikre, at de er reelt fri for nukleare våben. </P>  \r\n\r\n<P>62. Med hensyn til sådanne zoner opfordres de stater, der besidder </P>  \r\n\r\n<P>nukleare våben, til på deres side at påtage sig forpligtelser, </P>  \r\n\r\n<P>hvis modaliteter skal gøres til genstand for forhandling med den </P>  \r\n\r\n<P>kompetente myndighed i hver zone, i særdeleshed: </P>  \r\n\r\n<P>(a) til nøje at respektere den kernevåbenfri zones status; </P>  \r\n\r\n<P>(b) til at afholde sig fra anvendelsen af nukleare våben eller </P>  \r\n\r\n<P>trussel herom mod staterne i zonen.&#171; </P>  \r\n\r\n<P>Eftersom alle FNs medlemslande stillede sig bag dette slutdokument, </P>  \r\n\r\n<P>kan det siges at udgøre en alment accepteret opfattelse af, hvad </P>  \r\n\r\n<P>en atomvåbenfri zone har som målsætning, og hvad en sådan zone </P>  \r\n\r\n<P>indebærer af forpligtelser for zonestaterne og atommagterne. </P>  \r\n\r\n<P>Den svenske rigsdags udenrigsudvalg anførte allerede i maj 1981, at </P>  \r\n\r\n<P>det for Sveriges vedkommende var af stor betydning, at man </P>  \r\n\r\n<P>opretholdt et forhandlingsberedskab med henblik på løbende at </P>  \r\n\r\n<P>udrede og analysere spørgsmål vedrørende en nordisk zone. Denne </P>  \r\n\r\n<P>opfattelse blev igen understreget i efteråret 1983, og den svenske </P>  \r\n\r\n<P>rigsdag tilsluttede sig udenrigsudvalgets henstilling. </P>  \r\n\r\n<P>Det er forslagsstillernes opfattelse, at det er på høje tid, at også </P>  \r\n\r\n<P>Danmark opretter et forhandlingsberedskab, gerne konkret etableret </P>  \r\n\r\n<P>gennem et særligt kontor i udenrigsministeriet. Behovet for en </P>  \r\n\r\n<P>dansk klarlæggelse af problemer i forbindelse med en nordisk </P>  \r\n\r\n<P>atomvåbenfri zone er på ingen måde mindre end Sveriges, snarere </P>  \r\n\r\n<P>tværtimod. Vor geografiske placering og vort NATO-medlemskab </P>  \r\n\r\n<P>skaber et sæt af problemer, som nøje må undersøges, før vi kan </P>  \r\n\r\n<P>være velforberedte på seriøse forhandlinger med de andre nordiske </P>  \r\n\r\n<P>lande. </P>  \r\n\r\n<P>Siden sundtoldens ophævelse i 1857 har det været klar dansk politik </P>  \r\n\r\n<P>at respektere den frie sejlads på havene og derunder også den frie </P>  \r\n\r\n<P>gennemfart af de danske stræder. Hvordan forenes dette grundsyn </P>  \r\n\r\n<P>f.eks. med krav om, at atommagterne skal respektere en nordisk </P>  \r\n\r\n<P>atomvåbenfri zones status, herunder gennemsejlingen af de </P>  \r\n\r\n<P>internordiske farvande? </P>  \r\n\r\n<P>For den civile skibsfart giver det ikke anledning til anfægtelser af </P>  \r\n\r\n<P>den frie sejlads på havene, at der trods alt er visse </P>  \r\n\r\n<P>begrænsninger. Der er f.eks. visse begrænsninger vedrørende </P>  \r\n\r\n<P>fiskeri og dumpning af giftstoffer, råstofudvinding på havbunden </P>  \r\n\r\n<P>samt de internationale søfartsregler, der pålægger visse </P>  \r\n\r\n<P>begrænsninger, når det drejer sig om særlig farlige ladninger. Det </P>  \r\n\r\n<P>bør heller ikke give anledning til anfægtelser af den </P>  \r\n\r\n<P>internationale havret, at krigsskibe fra atommagterne skal </P>  \r\n\r\n<P>respektere en eventuel nordisk atomvåbenfri zones status ved </P>  \r\n\r\n<P>gennemsejlingen af de internordiske farvande. </P>  \r\n\r\n<P>Et forhandlingsberedskab må nøje klarlægge disse forhold, da en </P>  \r\n\r\n<P>nordisk atomvåbenfri zone uden troværdighed er værre end slet </P>  \r\n\r\n<P>ingen ting, idet den i så fald vil forfladige hele </P>  \r\n\r\n<P>nedrustningsbegrebet. </P>  \r\n\r\n<P>Et andet forhold, som må klarlægges, er den rolle, vort medlemskab af </P>  \r\n\r\n<P>NATO spiller i forbindelse med spørgsmålet om Norden som en </P>  \r\n\r\n<P>atomvåbenfri zone og her i særlig grad forhold vedrørende </P>  \r\n\r\n<P>forstærkningsaftalerne. For Danmarks vedkommende er det aktuelle </P>  \r\n\r\n<P>standpunkt, at der ikke under de nuværende forudsætninger ønskes </P>  \r\n\r\n<P>atomvåben til danske styrker eller på dansk område. Om der under </P>  \r\n\r\n<P>andre forudsætninger ønskes atomvåben til forsvar af dansk </P>  \r\n\r\n<P>territorium, afgøres af den danske regering. Det er vigtigt at </P>  \r\n\r\n<P>undersøge, om denne tilsyneladende sikre parlamentariske kontrol </P>  \r\n\r\n<P>med tilførsel af atomvåben i en given situation også er sikret </P>  \r\n\r\n<P>fuldt ud. Man kan f.eks. tænke sig, at der simpelt hen ikke er tid </P>  \r\n\r\n<P>til at gennemføre de forudsatte konsultationer, eller den </P>  \r\n\r\n<P>situation, at regeringen ikke er i stand til at tilkendegive et </P>  \r\n\r\n<P>standpunkt. </P>  \r\n\r\n<P>Selv om det almindelige kommandosystem ikke umiddelbart finder </P>  \r\n\r\n<P>anvendelse på brugen af atomvåben, er det dog heller ikke uden </P>  \r\n\r\n<P>betydning. Chefen for enhedskommandoen har under sig styrker, som </P>  \r\n\r\n<P>ikke er underlagt noget forbehold om forberedelse i anvendelse af </P>  \r\n\r\n<P>atomvåben også i fredstid. Integrationen af sådanne styrker med </P>  \r\n\r\n<P>danske styrker kan vanskeliggøre opretholdelsen af regeringens </P>  \r\n\r\n<P>kontrol med de våben, som disse styrker er i besiddelse af. </P>  \r\n\r\n<P>En særlig analyse kræver den bilaterale aftale mellem Danmark og USA </P>  \r\n\r\n<P>vedrørende brug af fire jyske flyvepladser. De samme </P>  \r\n\r\n<P>betænkeligheder som oven for anført vedrørende NATO-forstærkninger </P>  \r\n\r\n<P>med atomvåben vil her være endnu mere aktuelle. </P>  \r\n\r\n<P>Forslagsstillerne kunne forestille sig, at denne aftale med USA burde </P>  \r\n\r\n<P>genforhandles på samme måde, som Finland må genforhandle sin </P>  \r\n\r\n<P>venskabs- og bistandspagt med Sovjetunionen, såfremt </P>  \r\n\r\n<P>atomvåbenfriheden skal være sikret fuldt ud. </P>  \r\n\r\n<P>Endelig skal nævnes problemer vedrørende en eventuel udtyndingszone. </P>  \r\n\r\n<P>I hvilket omfang og i hvilket tempo kan og skal vi forlange </P>  \r\n\r\n<P>mindre, kortrækkende atomvåben, som er placeret uden for den </P>  \r\n\r\n<P>nordiske zone, men rettet mod mål i zonen, fjernet? Et godt </P>  \r\n\r\n<P>arbejdsgrundlag vil her være den rapport, som det sikkerheds- og </P>  \r\n\r\n<P>nedrustningspolitiske udvalg har offentliggjort om netop dette </P>  \r\n\r\n<P>emne. </P>  \r\n\r\n<P>En nordisk atomvåbenfri zone kræver et grundigt forarbejde med klare </P>  \r\n\r\n<P>analyser af muligheder og begrænsninger, hvis en sådan zone skal </P>  \r\n\r\n<P>tjene sit formål: at bidrage til at mindske spændingerne og dermed </P>  \r\n\r\n<P>nedsætte faren for en atomkrig i vor del af verden. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00095"
        },
        {
            "displayName": "Entydig dokumentidentifikation",
            "displayValue": "CL005694"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "95"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}