{
    "id": 105820,
    "title": "1987 BSF 7   FORSLAG TIL FOLKETINGSBESLUTNING OM GARANTI MOD ATOMVÅBEN PÅ   ORLOGSFARTØJER I DANSKE HAVNE ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 7",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 7 </P>  \r\n\r\n<P></P>  \r\n\r\n<P>Forslag til folketingsbeslutning om garanti mod atomvåben på  \r\n\r\n orlogsfartøjer i danske havne </P>  \r\n\r\n<P></P>  \r\n\r\n<P>Fremsat af Jens Thoft (SF) Margrete Auken (SF) Hanne Thanning Jacobsen  \r\n\r\n (SF) Jørn Jespersen (SF) Ebba Strange (SF) Pelle Voigt (SF) </P>  \r\n\r\n<P></P>  \r\n\r\n<P>den 15. oktober 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen i fredstid at betinge udenlandske </P>  \r\n\r\n<P>orlogsfartøjers tilladelse til anløb i danske havne af, at de </P>  \r\n\r\n<P>pågældende fartøjers chef eller dennes regering i hvert enkelt </P>  \r\n\r\n<P>tilfælde forsikrer, at fartøjerne ikke medfører atomvåben. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Almindelige bemærkninger </P>  \r\n\r\n<P>Den offentlige debat i forbindelse med udenlandske orlogsfartøjers </P>  \r\n\r\n<P>besøg i danske havne er accelereret i de senere år, fordi der </P>  \r\n\r\n<P>hersker endog meget stor usikkerhed om, hvorvidt den danske </P>  \r\n\r\n<P>regerings forudsætning om, at disse skibe er atomvåbenfri, faktisk </P>  \r\n\r\n<P>overholdes. </P>  \r\n\r\n<P>Såfremt orlogsfartøjer under besøg i danske havne faktisk medfører </P>  \r\n\r\n<P>atomvåben, vil dette indebære helt uoverskuelige risici for vore </P>  \r\n\r\n<P>byer og disses befolkning i tilfælde af fejlaffyring, brand, </P>  \r\n\r\n<P>terroristangreb eller andre ulykker, der skaber radioaktivt </P>  \r\n\r\n<P>udslip. </P>  \r\n\r\n<P>Der gøres formentlig, hvad der er muligt og økonomisk forsvarligt for </P>  \r\n\r\n<P>at nedbringe sådanne risici, men muligheden eksisterer rent </P>  \r\n\r\n<P>faktisk. Det erkender forsvarsministeren således i et svar til </P>  \r\n\r\n<P>Forsvarsudvalget af 30. januar 1985 i sagen om det fejlaffyrede </P>  \r\n\r\n<P>harpoonmissil, hvor det udtrykkeligt anføres, at &#187;det ikke, uanset  \r\n\r\n</P>  \r\n\r\n<P>alle bestræbelser og trufne foranstaltninger, er muligt at tale om </P>  \r\n\r\n<P>begreber som 100 pct. sikkerhed eller nul-pct. risiko for </P>  \r\n\r\n<P>utilsigtede hændelser&#171;. Samme sted hedder det, &#187;at risikoen for  \r\n\r\n en </P>  \r\n\r\n<P>utilsigtet affyring er på et absolut minimum&#171;. Men altså ikke nul.  \r\n\r\n</P>  \r\n\r\n<P>Under besøg i Danmark lægger udenlandske fartøjer normalt til i vore </P>  \r\n\r\n<P>store havnebyer, f.eks. Århus, Ålborg og København, hvor et </P>  \r\n\r\n<P>flertal i henholdsvis byråd og borgerrepræsentation ligeledes har </P>  \r\n\r\n<P>givet udtryk for usikkerhed om, hvorvidt atomvåbenfriheden </P>  \r\n\r\n<P>overholdes, og derfor har anmodet regeringen om, at der afkræves </P>  \r\n\r\n<P>de pågældende skibe en erklæring om, at de ikke medbringer </P>  \r\n\r\n<P>atomvåben. </P>  \r\n\r\n<P>Forslagsstillerne så helst gennemført en regulær dansk inspektion af </P>  \r\n\r\n<P>de pågældende skibe, før der gives tilladelse til anløb af danske </P>  \r\n\r\n<P>havne. Folketinget har imidlertid drøftet dette spørgsmål flere </P>  \r\n\r\n<P>gange, og vi ser desværre ingen mulighed for at skabe et flertal </P>  \r\n\r\n<P>for denne holdning. </P>  \r\n\r\n<P>En af atomvåbenmagterne, Sovjet, har ved gentagne lejligheder </P>  \r\n\r\n<P>erklæret sig villig til at afgive erklæring om, at landets skibe </P>  \r\n\r\n<P>er atomvåbenfrie under besøg i fremmede havne. Men endnu er disse </P>  \r\n\r\n<P>erklæringer ikke kommet en på en praktisk prøve, da Danmark ikke </P>  \r\n\r\n<P>har haft sovjetisk flådebesøg i flere år. </P>  \r\n\r\n<P>I det nordiske område står Danmark stadig mere ensomt med sin </P>  \r\n\r\n<P>atompolitik. Island har indskærpet over for den amerikanske </P>  \r\n\r\n<P>regering, at man ikke ønsker besøg af atomvåbenegnede </P>  \r\n\r\n<P>orlogsfartøjer. Det svenske regeringsparti, Socialdemokratiet, har </P>  \r\n\r\n<P>på sin nyligt afholdte kongres i 1987 besluttet at arbejde for, at </P>  \r\n\r\n<P>atomvåbenmagterne opgiver deres politik om hverken at ville </P>  \r\n\r\n<P>benægte eller bekræfte, at orlogsfartøjer medfører atomvåben. </P>  \r\n\r\n<P>Såfremt dette ikke lykkes, skal Sverige kræve garantier af </P>  \r\n\r\n<P>besøgende krigsskibe. </P>  \r\n\r\n<P>I Norge har forsvarsminister Johan Jørgen Holst i Stortinget den 9. </P>  \r\n\r\n<P>april 1987 udtalt, at &#187;Norge bygger på den forudsætning at </P>  \r\n\r\n<P>utenlandske orlogsfartøyer ikke medbringer atomvåpen under besøk i </P>  \r\n\r\n<P>norsk havn. Denne forutsætning er kjent av atomvåbenstatene, og </P>  \r\n\r\n<P>det henvises til de norske forutsætninger hver gang det gis </P>  \r\n\r\n<P>klarering for besøk av orlogsfartøyer til norsk havn&#171;. </P>  \r\n\r\n<P>En sådan præcisering af kravet om atomvåbenfrihed er ikke sket i </P>  \r\n\r\n<P>Danmark. Forsvarsudvalget har ikke under behandlingen af tidligere </P>  \r\n\r\n<P>beslutningsforslag om dansk atomvåbenfrihed kunnet få oplyst </P>  \r\n\r\n<P>præcist, i hvilken form og hvornår den danske regering har meddelt </P>  \r\n\r\n<P>atomvåbenmagterne, at det er en klar dansk forudsætning for </P>  \r\n\r\n<P>tilladelse til flådebesøg i danske havne, at skibene ikke medfører </P>  \r\n\r\n<P>atomvåben. </P>  \r\n\r\n<P>I disse år besøger en række fartøjer, der er udrustet med </P>  \r\n\r\n<P>våbensystemer, som kan anvende atomvåben, Danmark. Om disse </P>  \r\n\r\n<P>fartøjer rent faktisk medfører atomvåben, kan vi ikke vide noget </P>  \r\n\r\n<P>om, da USAs holdning om hverken at ville bekræfte eller benægte, </P>  \r\n\r\n<P>at der er atomvåben om bord, accepteres af Danmark. Den danske </P>  \r\n\r\n<P>regering har således i praksis stukket hovedet i busken og </P>  \r\n\r\n<P>foretrukket at lade, som om der ikke er noget problem. </P>  \r\n\r\n<P>Men enten respekterer atommagterne rent faktisk det danske synspunkt </P>  \r\n\r\n<P>systematisk, og så kunne befolkningen lige så godt blive </P>  \r\n\r\n<P>beroliget, eller også respekterer de det ikke, og så rokkes der </P>  \r\n\r\n<P>grundlæggende ved troværdigheden af det danske forbehold over for </P>  \r\n\r\n<P>tilstedeværelsen af atomvåben i fredstid. Er det sidste tilfældet, </P>  \r\n\r\n<P>opstår samtidig de uoverskuelige risici for civilbefolkningen, der </P>  \r\n\r\n<P>tidligere er omtalt. </P>  \r\n\r\n<P>Denne stikken hovedet i busken har samtidig den katastrofale </P>  \r\n\r\n<P>virkning, at der ikke tages et særligt beredskabsmæssigt hensyn </P>  \r\n\r\n<P>til fremmede orlogsfartøjer. De forankres normalt ved meget </P>  \r\n\r\n<P>centralt beliggende havnekajer, mange besøgende får lov til at gå </P>  \r\n\r\n<P>om bord, og der findes kun et aldeles utilstrækkeligt civilt </P>  \r\n\r\n<P>beredskab, hvis fejlaffyring, brand, terroristangreb eller andre </P>  \r\n\r\n<P>ulykker skulle indtræffe. </P>  \r\n\r\n<P>Og sådanne ulykker indtræffer rent faktisk. Listen over atomare uheld </P>  \r\n\r\n<P>hos stormagterne er ganske lang. I slutningen af 1985 lykkedes det </P>  \r\n\r\n<P>således American Friend Service Committee via en afgørelse i US </P>  \r\n\r\n<P>District Court Hawaii at få udleveret Navy Weapons Evaluation </P>  \r\n\r\n<P>Facility Report nr. 1070 dækkende perioden 1965-72, nr. 1070-1 </P>  \r\n\r\n<P>dækkende perioden 1973-74, og nr. 1070-2 dækkende perioden </P>  \r\n\r\n<P>1975-77, i censureret form. Rapporterne på i alt 98 sider </P>  \r\n\r\n<P>gennemgår den amerikanske flådes atomvåbenuheld for den omtalte </P>  \r\n\r\n<P>periode, 1965-77. Rapporterne viser i alt 381 atomvåbenulykker og </P>  \r\n\r\n<P>-uheld i perioden eller i alt 29 ulykker/ uheld pr. år. Rapporten </P>  \r\n\r\n<P>nævner specielt ASROC-antiubådsvåbenet som uheldsramt. Det bør i </P>  \r\n\r\n<P>denne forbindelse nævnes, at flere af de orlogsfartøjer, der netop </P>  \r\n\r\n<P>har besøgt Danmark, f.eks. den amerikanske destroyer &#187;Hayler&#171; er  \r\n\r\n</P>  \r\n\r\n<P>udstyret med dette våben. Det anførte alarmerende antal ulykker og </P>  \r\n\r\n<P>uheld omfatter kun den amerikanske flåde. Den sovjetiske, engelske </P>  \r\n\r\n<P>og franske flåde må antages at have præcis de samme problemer. </P>  \r\n\r\n<P>De manglende sikkerhedsbestemmelser </P>  \r\n\r\n<P>I svar fra forsvarsministeren af 11. februar 1986 i forbindelse med </P>  \r\n\r\n<P>behandling af forslag til folketingsbeslutning om kommuners </P>  \r\n\r\n<P>mulighed for at afvise anløb af visse militære fartøjer fremgår </P>  \r\n\r\n<P>det, at &#187;ifølge bestemmelserne i det for havne gældende </P>  \r\n\r\n<P>standardordensreglement må intet skib med brandfarlig eller </P>  \r\n\r\n<P>eksplosiv ladning indgå til havnen, forinden der til havneopsynet </P>  \r\n\r\n<P>er sket anmeldelse om ladningens indhold og mængde samt måden, </P>  \r\n\r\n<P>hvorpå den er emballeret. Havnemyndigheden anviser skibene plads i </P>  \r\n\r\n<P>havnen, for skibe med farligt gods eventuelt i et særligt afsnit </P>  \r\n\r\n<P>af havnen. Der kan af havnemyndigheden og den stedlige </P>  \r\n\r\n<P>brandmyndighed fastsættes særlige sikkerhedsforanstaltninger, </P>  \r\n\r\n<P>herunder afspærring og etablering af brandvagt.&#171; Det fremgår af </P>  \r\n\r\n<P>samme svar, at ifølge ordensreglementet &#187;gælder bl.a. pligten til  \r\n\r\n</P>  \r\n\r\n<P>at afgive oplysning om skib og ladning ikke for orlogsfartøjer&#171;. </P>  \r\n\r\n<P>Af samme svar fremgår det, at &#187;ifølge § 9 i den gældende lov om </P>  \r\n\r\n<P>nukleare anlæg (atomanlæg) kan der fastsættes bestemmelser om </P>  \r\n\r\n<P>nukleart drevne skibes besejling af danske farvande og adgang til </P>  \r\n\r\n<P>danske havne.&#171; Ovennævnte svar fra forsvarsministeren er optrykt </P>  \r\n\r\n<P>som bilag. </P>  \r\n\r\n<P>Det er fastsat i § 5 i bekendtgørelsen om </P>  \r\n\r\n<P>beskyttelsesforanstaltninger mod uheld i nukleare anlæg </P>  \r\n\r\n<P>(atomanlæg) m.m., at nukleare skibes anløb af dansk havn kræver </P>  \r\n\r\n<P>forudgående tilladelse fra miljøministeren. Endvidere er det i </P>  \r\n\r\n<P>bekendtgørelsens § 7 bestemt, at der for hver dansk havn, i </P>  \r\n\r\n<P>hvilken nukleare skibe (atomskibe) modtages, skal udarbejdes en </P>  \r\n\r\n<P>beredskabsplan på foranledning af Miljøstyrelsen, og at </P>  \r\n\r\n<P>beredskabsplanen kræves godkendt af miljøministeren. </P>  \r\n\r\n<P>Når det drejer sig om civile skibe, er der således klare </P>  \r\n\r\n<P>sikkerhedsbestemmelser, der imidlertid groft tilsidesættes, når </P>  \r\n\r\n<P>der er tale om orlogsfartøjer, skønt disse må forventes at rumme </P>  \r\n\r\n<P>store mængder eksplosiver, kemiske våben og måske endog atomvåben. </P>  \r\n\r\n<P>I bogen &#187;Hvem behersker Havene?&#187; udgivet af Nej til Atomvåben i  \r\n\r\n 1987 </P>  \r\n\r\n<P>fremgår det af side 23 ff., at de amerikanske myndigheder hvert </P>  \r\n\r\n<P>andet år afholder de såkaldte NUWAX-øvelser (Nuclear Weapons </P>  \r\n\r\n<P>Accident Exercises). Selv i forbindelse med en atomulykke - </P>  \r\n\r\n<P>fremgår det af samme publikation - vil USA holde sig til sin </P>  \r\n\r\n<P>&#187;hverken bekræfte eller afkræfte-politik&#171;. Amerikanske  \r\n\r\n embedsmænd </P>  \r\n\r\n<P>kan faktisk bevidst give urigtige oplysninger til offentligheden </P>  \r\n\r\n<P>for at bortlede opmærksomheden fra indskibningen af ødelagte </P>  \r\n\r\n<P>atomvåben. Dette er en praksis, som deltagerne i NUWAX-øvelsen i </P>  \r\n\r\n<P>1983 blev kritiseret for. </P>  \r\n\r\n<P>I rapporten &#187;Nuclear Weapons: Emergency Preparedness Planning for  \r\n\r\n</P>  \r\n\r\n<P>Accidents can be better coordinated&#171; udgivet i US General </P>  \r\n\r\n<P>Accounting Offices Report to Congressional Requesters, februar </P>  \r\n\r\n<P>1987, anbefales det at give såvel enkeltstatslige som lokale </P>  \r\n\r\n<P>myndigheder mulighed for at koordinere katastrofeplaner til brug </P>  \r\n\r\n<P>for atomvåbenuheld ved at fremlægge uklassificerede </P>  \r\n\r\n<P>beredskabsplaner og lignende oplysninger til myndighederne samt </P>  \r\n\r\n<P>give disse mulighed for at deltage i øvelser i overensstemmelse </P>  \r\n\r\n<P>med disse planer. </P>  \r\n\r\n<P>Den nævnte rapport antager, at den største uheldsrisiko er, at der </P>  \r\n\r\n<P>sker en konventionel eksplosion eller forbrænding af de </P>  \r\n\r\n<P>ikkeatomare sprængstoffer, som et våben rummer, og at dette </P>  \r\n\r\n<P>medfører plutoniumudslip fra sprænghovedet. Men rapporten nævner </P>  \r\n\r\n<P>også risici ved tyveri, kapring eller simpel forsvinden af et </P>  \r\n\r\n<P>våben eller dets komponenter. Også en utilsigtet atomeksplosion </P>  \r\n\r\n<P>nævnes om end muligheden herfor angives at være &#187;på det nærmeste </P>  \r\n\r\n<P>ikkeeksisterende&#171;. </P>  \r\n\r\n<P>I en tilsvarende rapport om risiciene ved atomvåbenuheld under </P>  \r\n\r\n<P>flådebesøg i australske havne, &#187;Nuclear Accident on Military </P>  \r\n\r\n<P>Vessels in Australian Ports: Site-Specific Analysis for Sydney and </P>  \r\n\r\n<P>Fremantle/Perth&#171;, udgivet af W. Jackson Davis, University of </P>  \r\n\r\n<P>California, 1986', fremhæves også nødvendigheden af et særligt </P>  \r\n\r\n<P>civilt beredskab under flådebesøg med skibe, der må antages at </P>  \r\n\r\n<P>medføre atomvåben. </P>  \r\n\r\n<P>I de senere år er der sket en voldsom udbygning af supermagternes </P>  \r\n\r\n<P>skibsbaserede atomvåben, en udvikling, der desværre må antages at </P>  \r\n\r\n<P>fortsætte, selv om - eller måske netop fordi - supermagterne er </P>  \r\n\r\n<P>kommet overens om at fjerne en væsentlig del af de atomvåben, der </P>  \r\n\r\n<P>er stationerede i Europa. Udbygningen af atombevæbningen på skibe </P>  \r\n\r\n<P>vil i de kommende år øge sandsynligheden for, at orlogsfartøjer </P>  \r\n\r\n<P>vil medføre atomvåben, og da det er for farligt at omlaste disse i </P>  \r\n\r\n<P>rum sø forud for besøg i danske havne, vil den danske befolknings </P>  \r\n\r\n<P>usikkerhed vokse i årene, der kommer. </P>  \r\n\r\n<P>Der er således tre afgørende grunde til at vedtage dette </P>  \r\n\r\n<P>beslutningsforslag: </P>  \r\n\r\n<P>1. Antallet af atombevæbnede skibe er stærkt voksende. </P>  \r\n\r\n<P>2. Den danske strudsepolitik rokker afgørende ved vores troværdighed </P>  \r\n\r\n<P>som atomvåbenfrit område i fredstid. </P>  \r\n\r\n<P>3. Orlogsfartøjer lægger normalt altid til midt i vore bykerner, men </P>  \r\n\r\n<P>vi mangler fuldstændig enhver form for brugbart </P>  \r\n\r\n<P>katastrofeberedskab, hvis et alvorligt uheld skulle indtræffe. </P>  \r\n\r\n<P>(Beslutningsforslag nr. B 7). </P>  \r\n\r\n<P>Bilag </P>  \r\n\r\n<P>Forsvarsudvalgets spørgsmål af 11. februar 1986 til </P>  \r\n\r\n<P>forsvarsministeren </P>  \r\n\r\n<P>og dennes svar herpå </P>  \r\n\r\n<P>Spørgsmål: </P>  \r\n\r\n<P>&#187;Hvilken kompetence har havnemyndighederne til at afvise skibe med  \r\n\r\n</P>  \r\n\r\n<P>særlig farlige laster? Herunder ønskes oplyst, om </P>  \r\n\r\n<P>havnemyndighederne eller andre nogen sinde har afvist atomdrevne </P>  \r\n\r\n<P>skibe, om havnemyndigheder nogen sinde har påbudt skibe med særlig </P>  \r\n\r\n<P>farlige laster at opholde sig i særlige havneafsnit, og om man </P>  \r\n\r\n<P>nogen sinde har påbudt skærpede sikkerhedsforanstaltninger for </P>  \r\n\r\n<P>sådanne skibe, og hvem der i givet fald har skullet betale </P>  \r\n\r\n<P>herfor.&#171; </P>  \r\n\r\n<P>Svar: </P>  \r\n\r\n<P>Spørgsmålet er i den udstrækning, det angår havnemyndighederne, </P>  \r\n\r\n<P>forelagt Ministeriet for Offentlige Arbejder, der til brug for </P>  \r\n\r\n<P>besvarelsen har oplyst følgende: </P>  \r\n\r\n<P>&#187;Ifølge bestemmelserne i det for havne gældende </P>  \r\n\r\n<P>standardordensreglement må intet skib med brandfarlig eller </P>  \r\n\r\n<P>eksplosiv ladning indgå til havnen, forinden der til havneopsynet </P>  \r\n\r\n<P>er sket anmeldelse om ladningens indhold og mængde samt måden, </P>  \r\n\r\n<P>hvorpå den er emballeret. </P>  \r\n\r\n<P>Havnemyndigheden anviser skibe plads i havnen, for skibe med farligt </P>  \r\n\r\n<P>gods eventuelt i et særligt afsnit af havnen. </P>  \r\n\r\n<P>Der kan af havnemyndigheden og den stedlige brandmyndighed fastsættes </P>  \r\n\r\n<P>særlige sikkerhedsforanstaltninger, herunder afspærring og </P>  \r\n\r\n<P>etablering af brandvagt. Udgiften hertil påhviler skibet/ </P>  \r\n\r\n<P>ladningsmodtager. </P>  \r\n\r\n<P>Ifølge ordensreglementet gælder bl.a. pligten til at afgive oplysning </P>  \r\n\r\n<P>om skib og ladning ikke for orlogsfartøjer. </P>  \r\n\r\n<P>Efter det over for ministeriet af de store havne oplyste har der ikke </P>  \r\n\r\n<P>været tilfælde, hvor havnemyndigheder har afvist atomdrevne </P>  \r\n\r\n<P>fartøjer.&#171; </P>  \r\n\r\n<P>I den udstrækning, spørgsmålet angår atomdrevne skibe, er dette </P>  \r\n\r\n<P>forelagt Miljøministeriet, der til brug for besvarelsen har oplyst </P>  \r\n\r\n<P>følgende: </P>  \r\n\r\n<P>&#187;Ifølge § 9 i den gældende lov om nukleare anlæg (atomanlæg) kan der  \r\n\r\n</P>  \r\n\r\n<P>fastsættes bestemmelser om nukleart drevne skibes besejling af </P>  \r\n\r\n<P>danske farvande og adgang til danske havne. Det er fastsat i § 5 i </P>  \r\n\r\n<P>bekendtgørelsen om beskyttelsesforanstaltninger mod uheld i </P>  \r\n\r\n<P>nukleare anlæg (atomanlæg) m.m., at nukleare skibes anløb af dansk </P>  \r\n\r\n<P>havn kræver forudgående tilladelse fra miljøministeren. Endvidere </P>  \r\n\r\n<P>er det i bekendtgørelsens § 7 bestemt, at der for hver dansk havn, </P>  \r\n\r\n<P>i hvilken nukleare skibe (atomskibe) modtages, skal udarbejdes en </P>  \r\n\r\n<P>beredskabsplan på foranledning af Miljøstyrelsen, og at </P>  \r\n\r\n<P>beredskabsplanen kræves godkendt af miljøministeren. Både </P>  \r\n\r\n<P>tilladelsen til anløb og beredskabsplanlægningen vil forudsætte, </P>  \r\n\r\n<P>at myndighederne får tilfredsstillende tekniske oplysninger om </P>  \r\n\r\n<P>relevante sikkerhedsmæssige forhold ved skibets atomreaktor. Hvis </P>  \r\n\r\n<P>miljøministeren giver tilladelse til anløb og godkender en </P>  \r\n\r\n<P>beredskabsplan i henhold til de nævnte bestemmelser, kan lokale </P>  \r\n\r\n<P>havnemyndigheder, der naturligt inddrages i sagens behandling, </P>  \r\n\r\n<P>ikke antages at kunne afvise anløb af skibet på grund af, at det </P>  \r\n\r\n<P>er atomdrevet. </P>  \r\n\r\n<P>I august 1958 aflyste den danske regering et præsentationsbesøg i </P>  \r\n\r\n<P>Københavns Havn af den amerikanske flådes atomdrevne ubåd  \r\n\r\n &#187;Skate&#171;. </P>  \r\n\r\n<P>Miljøstyrelsen er ikke bekendt med, at regeringen eller andre </P>  \r\n\r\n<P>myndigheder i andre tilfælde har afvist anløb af nukleart drevne </P>  \r\n\r\n<P>skibe i danske havne. </P>  \r\n\r\n<P>Senere aflagde et amerikansk atomdrevet civilt handelsskib, </P>  \r\n\r\n<P>&#187;Savannah&#171;, besøg i Københavns Havn og lå ved Langelinie i tiden  \r\n\r\n</P>  \r\n\r\n<P>25. august -1. september 1964. På foranledning dengang af </P>  \r\n\r\n<P>Sundhedsstyrelsen blev der i den forbindelse udarbejdet en </P>  \r\n\r\n<P>beredskabsplan blandt andet på grundlag af oplysninger om </P>  \r\n\r\n<P>sikkerhedsmæssige forhold ved skibets atomreaktor og af en </P>  \r\n\r\n<P>vurdering af konsekvenserne i skibets omegn af udslip af </P>  \r\n\r\n<P>radioaktive stoffer til atmosfæren i uheldstilfælde. </P>  \r\n\r\n<P>Omkostningerne hermed blev, så vidt det er Miljøstyrelsen bekendt, </P>  \r\n\r\n<P>båret af hver af de involverede statslige danske myndigheder.' </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00007"
        },
        {
            "displayName": "Entydig dokumentidentifikation",
            "displayValue": "CL004387"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "7"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}