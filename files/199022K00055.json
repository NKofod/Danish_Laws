{
    "id": 110546,
    "title": "1990 LSF 55   FORSLAG TIL LOV OM ÆNDRING AF LOV OM KØBENHAVNS FONDSBØRS   (SKATKAMMERBEVISER) ",
    "documentTypeId": "400",
    "isSagsforlobPeriodValid": false,
    "shortName": "1990/2 LSF 55",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 55 </P>  \r\n\r\n<P></P>  \r\n\r\n<P>Forslag til Lov om ændring af lov om Københavns Fondsbørs  \r\n\r\n (Skatkammerbeviser) </P>  \r\n\r\n<P></P>  \r\n\r\n<P>Fremsat af industriministeren (Anne Birgitte Lundholt) </P>  \r\n\r\n<P></P>  \r\n\r\n<P>den 16. januar 1991 </P>  \r\n\r\n<P></P>  \r\n\r\n<P>Vedtaget ved tredjebehandling den 16. april 1991 </P>  \r\n\r\n<P></P>  \r\n\r\n<P><a href=\"document.aspx?accn=A19910029030\"> Lov nr. 290 af 08/05/1991</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1 </B></P>  \r\n\r\n<P> I lov om Københavns Fondsbørs, jf. lovbekendtgørelse nr. 536 af 8.  \r\n\r\n september 1988, foretages følgende ændring: </P>  \r\n\r\n<P>I <I>§ 3</I> indsættes efter stk. 1 som nye stykker: </P>  \r\n\r\n<P> <I>&#187;Stk. 2.</I> Bestemmelsen i stk. 1 omfatter ikke statens  \r\n\r\n skatkammerbeviser. </P>  \r\n\r\n<P> <I>Stk. 3.</I> For formidlere af handel med statens skatkammerbeviser  \r\n\r\n gælder de i § 34 anførte regler om indberetningspligt, såfremt  \r\n\r\n markedsdeltagerne ikke selv er omfattet af indberetningspligten i § 34.&#171;  \r\n\r\n</P>  \r\n\r\n<P> <B>§ 2 </B></P>  \r\n\r\n<P> Loven træder i kraft dagen efter bekendtgørelsen i Lovtidende. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1 </B></P>  \r\n\r\n<P> I lov om Københavns Fondbørs, jf. lovbekendtgørelse nr. 536 af 8.  \r\n\r\n september 1988, foretages følgende ændring: </P>  \r\n\r\n<P> <B>1.</B> I <I>§ 3</I> indsættes efter stk. 1 som nye stykker: </P>  \r\n\r\n<P>&#187; <I>Stk. 2.</I> Bestemmelsen i stk. 1 omfatter ikke Statens  \r\n\r\n skatkammerbeviser. </P>  \r\n\r\n<P> <I>Stk. 3.</I> For formidlere af handel med Statens skatkammerbeviser  \r\n\r\n gælder de i § 34 anførte regler om indberetningspligt, såfremt  \r\n\r\n markedsdeltagerne ikke selv er omfattet af indberetningspligten i § 34.&#171;  \r\n\r\n</P>  \r\n\r\n<P> <B>§ 2 </B></P>  \r\n\r\n<P> Loven træder i kraft dagen efter bekendtgørelse i Lovtidende. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P> <I>1. Baggrund</I>  </P>  \r\n\r\n<P>Ifølge § 3 i lov om Københavns Fonsbørs, jf. lovbekendtgørelse nr. 536 af  \r\n\r\n 8. september 1988, er Københavns Fondsbørs eneberettiget til i Danmark at  \r\n\r\n drive den i § 1, nr. 1, 2 og 3, nævnte virksomhed, det vil sige, at  \r\n\r\n Fondsbørsen er eneberettiget til at sammenføre købs- og salgstilbud i  \r\n\r\n børsnoterede værdipapirer til offentlig handel og kursnotering samt til at  \r\n\r\n offentliggøre officielle oversigter over kurser og omsætning. </P>  \r\n\r\n<P>Det nuværende regelsæt giver således ikke mulighed for at tillade, at  \r\n\r\n visse børsnoterede værdipapirer tillige handles ved sammenføring af købs- og  \r\n\r\n salgstilbud på et andet marked. </P>  \r\n\r\n<P>Formålet med lovforslaget er at give mulighed for en sådan alternativ  \r\n\r\n sammenføring af købere og sælgere af Statens skatkammerbeviser. </P>  \r\n\r\n<P>Forslaget er begrundet i, at det ved introduktionen af Statens  \r\n\r\n skatkammerbeviser i marts 1990 viste sig, at der var behov for, at  \r\n\r\n skatkammerbeviserne noteres og handles over såvel Københavns Fondbørs som  \r\n\r\n gennem sædvanlige mellemhandlere på pengemarkedet (pengemarkedsbrokere) i  \r\n\r\n Danmark. </P>  \r\n\r\n<P>En del af omsætningen med skatkammerbeviser på pengemarkedet foregår i dag  \r\n\r\n gennem mellemhandlere i Helsingsfors og i London, fordi tilsvarende aktivitet  \r\n\r\n i København ikke er tilladt som følge af Københavns Fondsbørs eneret. Det er  \r\n\r\n et mål i sig selv, at handel med og notering af danske indenlandske  \r\n\r\n statspapirer ikke flyttes til udlandet som følge af uhensigtsmæssige  \r\n\r\n institutionelle forhold. </P>  \r\n\r\n<P>Skatkammmerbeviserne er meget korte gældsbeviser med løbetider på indtil  \r\n\r\n videre 3 og 6 måneder. Beviserne bærer ingen nominel rente, idet de er  \r\n\r\n såkaldte nul-kuponpapirer, som sælges under pari og indfries til pari på  \r\n\r\n udløbstidspunktet. Skatkammerbeviserne har en stykstørrelse på 1 mio. kr. og  \r\n\r\n sælges hovedsagelig på auktion hvert kvartal modsat andre statspapirer, der  \r\n\r\n dagligt sælges via Nationalbanken. </P>  \r\n\r\n<P>Skatkammerbevisernes egenskaber gør det muligt at omsætte dem med minimale  \r\n\r\n omkostninger på to ellers ret adskilte markeder, nemlig både det for  \r\n\r\n obligationer og det for pengeinstitutindskud, specielt  \r\n\r\n interbankpengemarkedet. Beviserne har herved mulighed for at blive de mest  \r\n\r\n omsatte på det korte finansielle marked i Danmark. </P>  \r\n\r\n<P>Skatkammerbeviserne vil generelt kunne understøtte det korte finansielle  \r\n\r\n marked i Danmark, der hidtil har været noget tyndt og uigennemsigtigt. </P>  \r\n\r\n<P>Forslaget er en revideret genfremsættelse af L 61, der blev fremsat den 7.  \r\n\r\n november 1990 (FT 1990-91, 1. samling, tillæg A, sp. 1803 samt FT sp. 1582).  \r\n\r\n 1. behandling af L 61 er optrykt i FT 1990-91, 1. samling, sp. 1853 ff. </P>  \r\n\r\n<P>På baggrund af høringssvarene og 1. behandlingen af L 61 er det fundet  \r\n\r\n hensigtsmæssigt at revidere forslaget. </P>  \r\n\r\n<P>I forhold til L 61 er der foretaget følgende ændringer: </P>  \r\n\r\n<P>- dispensationen indskrænkes til Statens skatkammerbeviser og gives som en  \r\n\r\n undtagelse i lovforslaget, </P>  \r\n\r\n<P>- formidlerne af parallelmarkeder pålægges indberetningspligt efter § 34.  \r\n\r\n</P>  \r\n\r\n<P>I øvrigt henvises til bemærkningerne til de enkelte bestemmelser. </P>  \r\n\r\n<P> <I>2. Høring </I></P>  \r\n\r\n<P> Forslaget er udformet efter drøftelser med Finansministeriet,  \r\n\r\n Økonomiministeriet, Danmarks Nationalbank og Københavns Fondsbørs. </P>  \r\n\r\n<P> <I>3. Administrative og statsfinansielle konsekvenser </I></P>  \r\n\r\n<P> Forslaget skønnes ikke at få administrative eller statsfinansielle  \r\n\r\n konsekvenser. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P> Til nr. 1 </P>  \r\n\r\n<P>Det foreslås, at der gives mulighed for, at Statens skatkammerbeviser  \r\n\r\n tillige kan handles ved sammenføring af købs~ og salgstilbud på et andet  \r\n\r\n marked end Københavns Fondsbørs, samt at der kan offentliggøres kurser og  \r\n\r\n omsætninger for dette marked. </P>  \r\n\r\n<P>Af hensyn til Københavns Fondsbørs' rolle som formidler af børsnoterede  \r\n\r\n værdipapirer, er undtagelsen begrænset til Statens skatkammerbeviser. </P>  \r\n\r\n<P>Af hensyn til markedets gennemsigtighed foreslås det i stk. 3, at  \r\n\r\n indberetningspligten i lovens § 34 udvides til at omfatte alle formidlere af  \r\n\r\n handel med Statens skatkammerbeviser, såfremt markedsdeltagerne ikke selv er  \r\n\r\n indberetningspligtige. </P>  \r\n\r\n<P> <I>Til § 2 </I></P>  \r\n\r\n<P> Det foreslås, at loven træder i kraft dagen efter bekendtgørelse i  \r\n\r\n Lovtidende, da det er ønskeligt, at ikraftsættelsen sker så hurtigt som  \r\n\r\n muligt. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "08/05/1991"
        },
        {
            "displayName": "Accession",
            "displayValue": "199022K00055"
        },
        {
            "displayName": "Entydig dokumentidentifikation",
            "displayValue": "CL003111"
        },
        {
            "displayName": "Dato for førstegangsindlæggelse",
            "displayValue": "08/05/1991"
        },
        {
            "displayName": "Dato for indlæggelse",
            "displayValue": "08/05/1991"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "55"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}