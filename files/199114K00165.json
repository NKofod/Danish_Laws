{
    "id": 109426,
    "title": "1991 BTL 165   BETÆNKNING OVER FORSLAG TIL LOV OM ÆNDRING AF LOV OM RADIO- OG   FJERNSYNSVIRKSOMHED (TV 2'S BESTYRELSE OG REKLAMEREGLER FOR TV 2)    NR L 165 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 165",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 165 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om radio- og  \r\n\r\n fjernsynsvirksomhed (TV 2's bestyrelse og reklameregler for TV 2) <BR>  \r\n\r\n Nr L 165 1991-92, 1. samling </P>  \r\n\r\n<P></P>  \r\n\r\n<P>Afgivet af Kulturudvalget </P>  \r\n\r\n<P></P>  \r\n\r\n<P>Afgivet: 19920123 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til kommunikationsministeren, som denne har </P>  \r\n\r\n<P>besvaret skriftligt. </P>  \r\n\r\n<P>Der er af kommunikationsministeren og af et mindretal stillet  \r\n\r\n ændringsforslag, hvorom henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse</I> med de af  \r\n\r\n kommunikationsministeren stillede ændringsforslag. Flertallet vil stemme imod  \r\n\r\n det under nr. 2 stillede ændringsforslag. </P>  \r\n\r\n<P>Et mindretal inden for flertallet (Socialistisk Folkepartis og Kristeligt  \r\n\r\n Folkepartis medlemmer af udvalget) vedkender sig TV 2-forliget, men finder  \r\n\r\n det yderst uheldigt, at TV 2 har bragt sig i en økonomisk situation, der gør  \r\n\r\n det nødvendigt for staten at fritage TV 2 for betaling af renter og at give  \r\n\r\n henstand med hensyn til betaling af afdrag af de optagne lån for årene 1991,  \r\n\r\n 1992 og 1993. Mindretallet forventer, at der snarest indledes seriøse  \r\n\r\n forhandlinger om TV 2's fremtidige økonomi og struktur - herunder om en  \r\n\r\n sammensætning af bestyrelsen efter de samme principper, som gælder for  \r\n\r\n Danmarks Radio. </P>  \r\n\r\n<P>Mindretallet stiller sig tvivlende over for, om de lempede reklameregler  \r\n\r\n overhovedet vil kunne give TV 2 de nødvendige indtægter. Hvis det ikke lykkes  \r\n\r\n TV 2's ledelse at få styr på økonomien inden licensperiodens udløb, må  \r\n\r\n mindretallet konstatere, at modellen ikke er bæredygtig. Mindretallet kan  \r\n\r\n ikke anbefale mere end 10 pct. reklamer og kan ikke støtte yderligere  \r\n\r\n lempelser i reklamereglerne. </P>  \r\n\r\n<P>Mindretallet vil ikke kunne acceptere, hvis TV 2 i forsøget på at løse de  \r\n\r\n økonomiske problemer forringer regionernes muligheder for at eksistere. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>vedtagelse</I> med de stillede ændringsforslag og udtaler  \r\n\r\n følgende: </P>  \r\n\r\n<P>Fremskridtspartiet ønsker størst mulig reklamefrihed for TV 2, således at  \r\n\r\n flest mulige af TV 2's udgifter kan dækkes af reklameindtægter. Denne lille  \r\n\r\n liberalisering af reklamereglerne støttes derfor af Fremskridtspartiet. Netop  \r\n\r\n fordi Fremskridtspartiet traditionelt er tilhænger af flere reklamer,  \r\n\r\n forekommer det uforklarligt, at regeringen ikke har rettet henvendelse til os  \r\n\r\n i denne sag. Folketinget må hurtigst muligt sikre, at TV 2 får den totale  \r\n\r\n reklamefrihed og ret til at sende reklamer efter samme regler som i det  \r\n\r\n øvrige EF. Det betyder, at nuværende forbud mod reklamer for f.eks. alkohol,  \r\n\r\n tobak, medicin osv. skal ophæves. Det er skørt, at annoncørerne skal gå til  \r\n\r\n de udenlandske konkurrenter med de pågældende reklamer, hvorefter danske  \r\n\r\n tv-seere i øvrigt via kabel-tv eller parabolanlæg kan se de  \r\n\r\n &#187;forbudte&#171; reklamer. </P>  \r\n\r\n<P>Fremskridtspartiet ønsker desuden langt større frihed for lokalradio og  \r\n\r\n -tv til at sende mere reklame. Der henvises i den forbindelse til lovforslag  \r\n\r\n nr. L 71 om ændring af lov om radio- og fjernsynsvirksomhed. (Større  \r\n\r\n reklamefrihed for lokalradio og -tv) fra indeværende folketingsår. De i L 71  \r\n\r\n fremførte synspunkter vil Fremskridtspartiet søge indarbejdet i regeringens  \r\n\r\n lovforslag nr. L 164 om radio- og fjernsynsvirksomhed i form af  \r\n\r\n fornuftsbetonede og realitetsbevidste ændringsforslag. </P>  \r\n\r\n<P>Den anden halvdel af nærværende lovforslag, spørgsmålet om TV 2's  \r\n\r\n bestyrelse, har Fremskridtspartiet ingen andel i. Vi mener, at TV 2's  \r\n\r\n bestyrelse er alt rigelig stor, og ser ingen grund til at oprette endnu et  \r\n\r\n ben for en politisk udpeget person på aftægt. Derfor stiller  \r\n\r\n Fremskridtspartiet ændringsforslag om, at denne bestemmelse udgår. </P>  \r\n\r\n<P>Ændringsforslag </P>  \r\n\r\n<P>Af <I>kommunikationsministeren,</I> tiltrådt af <I>udvalget: </I></P>  \r\n\r\n<P> Til titlen </P>  \r\n\r\n<P> <B>1)</B> I undertitlen ændres &#187;for TV 2&#171; til: &#187;for  \r\n\r\n tv&#171;. </P>  \r\n\r\n<P>Til § 1 </P>  \r\n\r\n<P>Af et <I>mindretal</I> (FP): </P>  \r\n\r\n<P> <B>2)</B>  <I>Nr. 1</I> udgår. </P>  \r\n\r\n<P>Af <I>kommunikationsministeren,</I> tiltrådt af <I>udvalget: </I></P>  \r\n\r\n<P>  <B>3)</B>  <I>Nr. 2</I> affattes således: </P>  \r\n\r\n<P> <B>&#187;2.</B>  <I>§ 19 b, stk. 4, nr. 1</I> og <I>2,</I> affattes  \r\n\r\n således: </P>  \r\n\r\n<P>&#187;1) I TV 2 10 pct. af den daglige sendetid. </P>  \r\n\r\n<P>2) Inden for lokal fjernsynsvirksomhed 10 pct. af hver tilladelseshavers  \r\n\r\n daglige sendetid.&#171;&#187; </P>  \r\n\r\n<P>Til § 2 </P>  \r\n\r\n<P> <B>4)</B> Paragraffen affattes således: </P>  \r\n\r\n<P> <B>&#187;§ 2 </B></P>  \r\n\r\n<P> Loven træder i kraft ved bekendtgørelsen i Lovtidende.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Da lovforslaget som en konsekvens af ændringsforslag nr. 3 omhandler  \r\n\r\n reklameregler for såvel TV 2 som lokaltv, er det fundet mest hensigtsmæssigt  \r\n\r\n at ændre undertitlen. </P>  \r\n\r\n<P>Til nr. 2 </P>  \r\n\r\n<P>Det er Fremskridtspartiets opfattelse, at der i forvejen er alt for mange  \r\n\r\n politiske poster og ben i det danske samfund. Derfor er der ingen grund til  \r\n\r\n at oprette endnu et ben. Det er nok muligt, at det var en politisk  \r\n\r\n nødvendighed for regeringen at &#187;betale&#171; med dette ben. I den  \r\n\r\n forbindelse burde regeringen søge at få en anden flertalsmulighed for resten  \r\n\r\n af lovforslaget, før man afgav usaglige indrømmelser, som den ekstra  \r\n\r\n bestyrelsespost er udtryk for. </P>  \r\n\r\n<P>Til nr. 3 </P>  \r\n\r\n<P>Det er fundet mest hensigtsmæssigt at ændre reklamereglerne for lokaltv,  \r\n\r\n således at de kommer til at svare til reglerne for TV 2, og således at de  \r\n\r\n træder i kraft samtidig med TV 2's. </P>  \r\n\r\n<P>Til nr. 4 </P>  \r\n\r\n<P>Det i lovforslaget anførte ikrafttrædelsestidspunkt, den 1. februar 1992,  \r\n\r\n viser sig ikke at kunne holde, og ikrafttrædelsestidspunktet er derfor  \r\n\r\n foreslået ændret til, at loven træder i kraft ved bekendtgørelsen i  \r\n\r\n Lovtidende. </P>  \r\n\r\n<P> <I>Hanne Andersen (S) Eva Fatum (S) Søren Hansen (S) Qvist Jørgensen (S)  \r\n\r\n Peder Sass (S) Jimmy Stahr (S)</I> fmd. <I>Pernille Frahm (SF) Birthe Hansen  \r\n\r\n (SF) Jette Pors (CD) Agnete Laustsen (KF) Jens Jørgensen (KF) Helge Sander  \r\n\r\n (V)</I> nfmd. <I>Mariann Fischer Boel (V) Erik Larsen (V) Pia Kjærsgaard (FP)  \r\n\r\n Ole Vig Jensen (RV) Lysholm Christensen (KRF) </I>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "28/01/1992"
        },
        {
            "displayName": "Accession",
            "displayValue": "199114K00165"
        },
        {
            "displayName": "Entydig dokumentidentifikation",
            "displayValue": "CL002225"
        },
        {
            "displayName": "Dato for førstegangsindlæggelse",
            "displayValue": "28/01/1992"
        },
        {
            "displayName": "Dato for indlæggelse",
            "displayValue": "28/01/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "165"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}