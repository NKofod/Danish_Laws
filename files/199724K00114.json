{
    "id": 108567,
    "title": "1997 BTL 114   BETÆNKNING OVER FORSLAG TIL LOV OM ÆNDRING AF LOV OM VISSE SPIL, LOTTERIER   OG VÆDDEMÅL (ÆNDRING AF FORDELINGSNØGLER M.V.)    NR L 114 1997-98. 2. SAMLING ",
    "documentTypeId": "420",
    "isSagsforlobPeriodValid": false,
    "shortName": "1997/2 BTL 114",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 114 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om visse spil, lotterier  \r\n\r\n og væddemål (Ændring af fordelingsnøgler m.v.) <BR>  \r\n\r\n Nr L 114 1997-98. 2. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19980619 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til skatteministeren og kulturministeren, som disse har besvaret  \r\n\r\n skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Danmarks Bløderforening, </P>  \r\n\r\n<P>Dansk Cyklistforbund, </P>  \r\n\r\n<P>Dansk Ungdoms Fællesråd, </P>  \r\n\r\n<P>Danske Kvinders Nationalråd, </P>  \r\n\r\n<P>DanToto A/S, </P>  \r\n\r\n<P>De Samvirkende Invalideorganisationer, </P>  \r\n\r\n<P>Folkekirkelige Organisationers Fællesudvalg, </P>  \r\n\r\n<P>Friluftsrådet, </P>  \r\n\r\n<P>Hjerteforeningen, </P>  \r\n\r\n<P>Idrættens Fællesråd, </P>  \r\n\r\n<P>Kræftens Bekæmpelse, </P>  \r\n\r\n<P>Landsforeningen til Bekæmpelse af Cystisk Fibrose og </P>  \r\n\r\n<P>Patient Foreningernes Samvirke. </P>  \r\n\r\n<P>Der er af skatteministeren og to mindretal stillet ændringsforslag, hvorom  \r\n\r\n henvises til de ledsagende bemærkninger. </P>  \r\n\r\n<P>Skatteministeren har under udvalgets arbejde med lovforslaget oplyst  \r\n\r\n følgende: </P>  \r\n\r\n<P>1. Vedrørende spejderhytter og vandrerhjem </P>  \r\n\r\n<P>Der er tale om en uheldig formulering i lovforslagets bemærkninger. Det er  \r\n\r\n ikke hensigtsmæssigt, at Friluftsrådet ikke længere skal have mulighed for at  \r\n\r\n støtte spejderhytter og vandrerhjem. Omvendt bør der ikke på forhånd lægges  \r\n\r\n nogen bindinger på Lokale- og Anlægsfonden med hensyn til, hvilke  \r\n\r\n facilitetstyper den skal støtte. Fonden skal udelukkende anlægge  \r\n\r\n kvalitetskriterier i behandlingen af ansøgninger, og ingen anlægstyper kan på  \r\n\r\n forhånd sikres støtte. Fonden skal i den henseende alene være bundet af sin  \r\n\r\n formålsparagraf, som nedfældes i vedtægterne. Heraf vil det fremgå, at anlæg  \r\n\r\n til friluftsformål også er omfattet af fondens virke på lige fod med andre  \r\n\r\n anlægstyper inden for idræt, fritid og kultur. </P>  \r\n\r\n<P>Det er alene fondens bestyrelse, der fastlægger de detaljerede  \r\n\r\n samarbejdsformer med andre partnere inden for området. Det må formodes, at de  \r\n\r\n organisationer, der vil være repræsenteret i fondens bestyrelse, selv sikrer  \r\n\r\n et tæt og konstruktivt samarbejde. </P>  \r\n\r\n<P>2. Vedrørende Finansministeriets pulje til øvrige almennyttige  \r\n\r\n landsdækkende organisationer </P>  \r\n\r\n<P>I bemærkningerne hertil, side 9, sidste pkt., skulle rettelig have stået:  \r\n\r\n Formålsgruppen er den samme som i dag, bortset fra landsdækkende sociale  \r\n\r\n organisationer, der er flyttet til Socialministeriet. </P>  \r\n\r\n<P>3. Vedrørende kompensation for Tipstjenestens rentetab ved acontoordningen  \r\n\r\n</P>  \r\n\r\n<P>Det foreslås at indføre en kompensation for det rentetab, som modtagerne  \r\n\r\n kan få, når overskuddet i Tipstjenesten (ekskl. renteindtægterne) er under  \r\n\r\n 1.328 mio. kr. (1998-niveau). </P>  \r\n\r\n<P>Det foreslås, at det sker ved at optage en bevilling til rentetab på de  \r\n\r\n årlige finanslove på op til 20 mio. kr., således at den samlede udlodning  \r\n\r\n ikke overstiger loftet på 1.328 mio. kr. (1998-niveau). Kompensationen vil  \r\n\r\n blive optaget på § 7. Finansministeriet, og vil indgå i reguleringen af  \r\n\r\n overskuddet til modtagerne efter regnskabsårets afslutning. </P>  \r\n\r\n<P>Kompensationsordningen vil sikre, at modtagerne er stillet uændret i  \r\n\r\n forhold til i dag. </P>  \r\n\r\n<P>Herefter indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis, Centrum-Demokraternes og Det Radikale Venstres  \r\n\r\n medlemmer af udvalget) lovforslaget til <I>vedtagelse</I> med det af  \r\n\r\n skatteministeren stillede ændringsforslag. </P>  \r\n\r\n<P>Et <I>mindretal</I> (Socialistisk Folkepartis og Enhedslistens medlemmer  \r\n\r\n af udvalget) indstiller lovforslaget til <I>vedtagelse</I> med de af  \r\n\r\n mindretallet og det af skatteministeren stillede ændringsforslag. Vedtagelse  \r\n\r\n af mindretallets ændringsforslag er en forudsætning for, at mindretallet kan  \r\n\r\n stemme for lovforslaget ved 3. behandling. </P>  \r\n\r\n<P>Med den eksisterende lov er der sket et utilsigtet skred i udlodningen til  \r\n\r\n de forskellige grupper af tilskudsmodtagere afhængigt af omsætnings- eller  \r\n\r\n overskudsudlodning. </P>  \r\n\r\n<P>Mindretallet ser gerne en langt mere grundlæggende ændring af hele tips-  \r\n\r\n og lottoområdet. Hele overskuddet burde i virkeligheden køres ind under  \r\n\r\n finansloven og derefter uddeles til de forskellige områder som alle øvrige  \r\n\r\n finanslovmidler. Dette ville medføre en større gennemskuelighed, og  \r\n\r\n lobbyisternes arbejde vil blive mere åbent og tilgængeligt for alle partier.  \r\n\r\n</P>  \r\n\r\n<P>Den tidligere kulturminister, Ebbe Lundgaard, opnåede kort før valget en  \r\n\r\n såkaldt forståelse med idrættens organisationer, hvor der blev fastsat et  \r\n\r\n lidt mindre tilskudsprovenu til idrættens organisationer, samtidig med at  \r\n\r\n Lokale- og Anlægsfonden skulle styrkes, og idrættens udviklingsfond skulle  \r\n\r\n oprettes. Udviklingsfonden var en begyndelse, som mindretallet gav udtryk for  \r\n\r\n godt kunne danne basis for en videre forhandling. Valget stoppede imidlertid  \r\n\r\n sagen, og den nye kulturminister har nu sammen med Venstre, Det Konservative  \r\n\r\n Folkeparti og Centrum-Demokraterne forhandlet sig til et nyt resultat, som  \r\n\r\n går i den gale retning: flere penge til eliteidrætten og dermed reelt færre  \r\n\r\n penge til breddeidrætten. Desuden indebærer regeringens aftale med de  \r\n\r\n borgerlige, at der bliver alt for få midler til de landsdækkende almennyttige  \r\n\r\n og sygdomsbekæmpende sociale organisationer samt til de grønne  \r\n\r\n organisationer. </P>  \r\n\r\n<P>Idrættens lobbyister har gennem en energisk indsats fået forhindret de  \r\n\r\n nødvendige ændringer i den hidtidige fordeling og fik fastholdt det resultat,  \r\n\r\n de har opnået ved, at de fra 1989 til 1996 har fået fordoblet tilskuddet af  \r\n\r\n tipsmidlerne til idrætten og specielt eliteidrætten, samtidig med at de samme  \r\n\r\n idrætsorganisationer vælter sig i sponsorpenge og tv-indtægter. Også efter  \r\n\r\n denne lov er vedtaget, er det eliteidrætten her i landet, der flyder i penge,  \r\n\r\n mens den uorganiserede idræt, de lokale klubber, de sociale og de humanitære  \r\n\r\n organisationer mangler penge. </P>  \r\n\r\n<P>Det overordnede sigte med de af mindretallet stillede ændringsforslag er  \r\n\r\n at bringe lovforslaget i overensstemmelse med den &#187;forståelse&#171;, som  \r\n\r\n den tidligere kulturminister, Ebbe Lundgaard, havde opnået med idrætten. </P>  \r\n\r\n<P>Et <I>andet mindretal</I> (Dansk Folkepartis medlem af udvalget) vil  \r\n\r\n redegøre for sin stilling til lovforslaget ved 2. behandling. Mindretallet  \r\n\r\n vil stemme for det af skatteministeren stillede ændringsforslag og imod de af  \r\n\r\n mindretallene stillede ændringsforslag. </P>  \r\n\r\n<P>Et <I>tredje mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse</I> ved 3. behandling.  \r\n\r\n Mindretallet vil stemme for det af skatteministeren stillede ændringsforslag  \r\n\r\n og imod de af mindretallene stillede ændringsforslag. </P>  \r\n\r\n<P>Det er Fremskridtspartiets opfattelse, at hele Tips- og Lottosystemet skal  \r\n\r\n ændres. Tips og Lotto er blevet en malkemaskine for penge til politisk  \r\n\r\n uddeling til venner og bekendte. Den trafik skal stoppes. Dertil kommer, at  \r\n\r\n Tipstjenestens monopol skal brydes. </P>  \r\n\r\n<P>Fremskridspartiet vil have et system på følgende måde: Tipstjenesten gøres  \r\n\r\n til et privat firma, der opdeles i divisioner med forskellige ejere.  \r\n\r\n Aktieselskabsformen kan være velegnet, således at forskellige firmaer,  \r\n\r\n organisationer og personer kan eje virksomheden. Overskud fra  \r\n\r\n sportsrelaterede spil skal gå udelukkende til idrættens verden. Overskud fra  \r\n\r\n Lotto og lignende ikke-sportsrelaterede spil skal fordeles til  \r\n\r\n sygdomsbekæmpende organisationer, sociale organisationer,  \r\n\r\n friluftsorganisationer samt idrætsorganisationer. </P>  \r\n\r\n<P>Fordelingstal skal ikke afgøres gennem politiske handler, men gennem  \r\n\r\n forholdstal ud fra ejerandel i den nye privatiserede og fraktionerede  \r\n\r\n Tipstjeneste. Alle tilskud til humanitære organisationer, politiske  \r\n\r\n organisationer, kultur, kunstnere og alverdens tendentiøse forhold skal  \r\n\r\n stoppes. </P>  \r\n\r\n<P>Fremskridtspartiet kan derfor ikke tilslutte sig det indgåede forlig om  \r\n\r\n fordelingen eller foreliggende lovforslag. </P>  \r\n\r\n<P>Fremskridtspartiet vil dertil påpege, at udviklingen med Tipstjenestens  \r\n\r\n fortsatte monopolvirksomhed og støvsugning af markedet for spillepenge  \r\n\r\n betyder, at listen over nødlidende organisationer vil vokse yderligere.  \r\n\r\n Derfor er Fremskridtspartiet imod, at Tipstjenesten får monopol på flere  \r\n\r\n spil. Derimod skal der åbnes op for privat, fri konkurrence. </P>  \r\n\r\n<P>Et <I>fjerde mindretal</I> (Kristeligt Folkepartis medlem af udvalget)  \r\n\r\n indstiller lovforslaget til <I>forkastelse</I> ved 3. behandling.  \r\n\r\n Mindretallet vil stemme for det af skatteministeren stillede ændringsforslag,  \r\n\r\n de af mindretallet under nr. 2, 3, 5, 6 og 10 stillede ændringsforslag og det  \r\n\r\n under nr. 8 af et andet mindretal stillede ændringsforslag. Mindretallet vil  \r\n\r\n stemme hverken for eller imod de øvrige af et andet mindretal stillede  \r\n\r\n ændringsforslag. </P>  \r\n\r\n<P>Kristeligt Folkeparti beklager meget, at regeringen og dens forligspartier  \r\n\r\n har nedskåret den del af Finansministeriets nuværende pulje i § 6 A, stk. 1,  \r\n\r\n nr. 8, til andre almennyttige formål, der omfatter andre humanitære,  \r\n\r\n velgørende og almennyttige formål fra 37,2 mio. kr. til 11,9 mio. kr. Dermed  \r\n\r\n forringer man situationen voldsomt for en række humanitære, velgørende og  \r\n\r\n almennyttige formål, jf. skatteministerens besvarelse af spørgsmål 15 og 16  \r\n\r\n (bilag 49). </P>  \r\n\r\n<P>Mindretallet kan støtte det af Socialistisk Folkeparti og Enhedslisten  \r\n\r\n stillede ændringsforslag nr. 8 om, at midler under Socialministeriet flyttes  \r\n\r\n til Finansministeriet. </P>  \r\n\r\n<P>Der henvises i den forbindelse til de Samvirkende Invalideorganisationers  \r\n\r\n henvendelse til udvalget (bilag 10), hvori det fremgår, at handicappede i  \r\n\r\n årtier har kæmpet en hård kamp for at blive integreret i det danske samfund  \r\n\r\n og blive betragtet som ligeværdige borgere både i lovgivningen og i det  \r\n\r\n almindelige dagligliv. Det fremgår endvidere, at handicappede altid har været  \r\n\r\n modstandere af, at handicappolitik blev betragtet som Socialministeriets  \r\n\r\n anliggende, idet integrationen af handicappede kræver bred samfundsmæssig  \r\n\r\n indsats fordelt over alle ministerielle ansvarsområder. </P>  \r\n\r\n<P>Mindretallet ønsker lovforslaget henvist til fornyet udvalgsbehandling  \r\n\r\n efter 2. behandling. </P>  \r\n\r\n<P>Æ n d r i n g s f o r s l a g </P>  \r\n\r\n<P>Til § 1 </P>  \r\n\r\n<P>Af et <I>mindretal</I> (SF og EL): </P>  \r\n\r\n<P> <B>1)</B> I den under <I>nr. 2</I> foreslåede <I>§ 6 A</I> affattes  \r\n\r\n<I>stk. 1</I> således: </P>  \r\n\r\n<P>&#187;Af det overskud på indtil 1.250 mio. kr., der fremkommer efter  \r\n\r\n udredelsen af statsafgiften, gevinsterne og udgifterne til administration,  \r\n\r\n afskrivning, henlæggelser m.v. samt dividende, fordeles </P>  \r\n\r\n<P>1) 62,9 pct. til Kulturministeriet, </P>  \r\n\r\n<P>2) 13,1 pct. til Undervisningsministeriet, </P>  \r\n\r\n<P>3) 4,1 pct. til Miljø- og Energiministeriet, </P>  \r\n\r\n<P>4) 5,6 pct. til Socialministeriet, </P>  \r\n\r\n<P>5) 3,0 pct. til Sundhedsministeriet, </P>  \r\n\r\n<P>6) 0,4 pct. til Forskningsministeriet, </P>  \r\n\r\n<P>7) 9,5 pct. til Finansministeriet, </P>  \r\n\r\n<P>8) 0,9 pct. til Grønland og </P>  \r\n\r\n<P>9) 0,5 pct. til Færøerne.&#171; </P>  \r\n\r\n<P>Af et <I>mindretal</I> (KRF): </P>  \r\n\r\n<P> <B>2)</B> I den under <I>nr. 2</I> foreslåede <I>§ 6 A, stk. 1,</I>  \r\n\r\n affattes <I>nr. 1</I>  således: </P>  \r\n\r\n<P>&#187;1) 62,3 pct. til Kulturministeriet,&#187;. </P>  \r\n\r\n<P> <B>3)</B> I den under <I>nr. 2</I> foreslåede <I>§ 6 A, stk. 1,</I>  \r\n\r\n affattes <I>nr. 7</I>  således: </P>  \r\n\r\n<P>&#187;7) 5,5 pct. til Finansministeriet,&#187;. </P>  \r\n\r\n<P>Af et <I>mindretal</I> (SF og EL): </P>  \r\n\r\n<P> <B>4)</B> I den under nr. 2 foreslåede § 6 B affattes stk. 1 således:  \r\n\r\n</P>  \r\n\r\n<P>&#187;Kulturministeriets midler anvendes således: </P>  \r\n\r\n<P>1) 7,1 pct. til Team Danmark. </P>  \r\n\r\n<P>2) 27,2 pct. til Danmarks Idræts-Forbund. </P>  \r\n\r\n<P>3) 25,0 pct. til Danske Gymnastik- og Idrætsforeninger. </P>  \r\n\r\n<P>4) 3,6 pct. til Dansk Firmaidrætsforbund. </P>  \r\n\r\n<P>5) 7,8 pct. til Lokale- og Anlægsfonden. </P>  \r\n\r\n<P>6) 29,3 pct. til kulturelle formål.&#171; </P>  \r\n\r\n<P>Af et <I>mindretal</I> (KRF): </P>  \r\n\r\n<P> <B>5)</B> I den under <I>nr. 2</I> foreslåede <I>§ 6 B, stk. 1,</I>  \r\n\r\n affattes <I>nr. 1</I>  således: </P>  \r\n\r\n<P>&#187;1) 7,1 pct. til Team Danmark.&#171; </P>  \r\n\r\n<P> <B>6)</B> I den under <I>nr. 2</I> foreslåede <I>§ 6 B, stk. 1,</I>  \r\n\r\n affattes <I>nr. 5</I>  således: </P>  \r\n\r\n<P>&#187;5) 6,3 pct. til Lokale- og Anlægsfonden.&#171; </P>  \r\n\r\n<P>Af <I>skatteministeren,</I> tiltrådt af <I>udvalget:</I>  </P>  \r\n\r\n<P> <B>7)</B> I den under <I>nr. 2</I> foreslåede <I>§ 6 C, stk. 2,</I>  \r\n\r\n ændres &#187;nævnets bestyrelse&#171; til: &#187;nævnet&#171; og  \r\n\r\n &#187;bestyrelsesmedlemmer&#171; til: &#187;medlemmer&#171;, og før sidste  \r\n\r\n pkt. indsættes som nyt punktum: &#187;Klage over Dansk Ungdoms Fællesråds  \r\n\r\n sagsbehandling og afgørelser om tildeling af støtte kan indbringes for  \r\n\r\n Tipsungdomsnævnet.&#171; </P>  \r\n\r\n<P>Af et <I>mindretal</I> (SF og EL), tiltrådt af et <I>mindretal</I> (KRF):  \r\n\r\n</P>  \r\n\r\n<P> <B>8)</B> I den under <I>nr. 2</I> foreslåede <I>§ 6 E</I> affattes  \r\n\r\n<I>stk. 1</I> således: </P>  \r\n\r\n<P>&#187;Socialministeriets midler anvendes således: </P>  \r\n\r\n<P>1) 28,4 pct. til ældreorganisationer. </P>  \r\n\r\n<P>2) 56,5 pct. til landsdækkende frivillige sociale organisationer. </P>  \r\n\r\n<P>3) 15,1 pct. til særlige sociale formål.&#171; </P>  \r\n\r\n<P>Af et <I>mindretal</I> (SF og EL): </P>  \r\n\r\n<P> <B>9)</B> I den under <I>nr. 2</I> foreslåede <I>§ 6 H</I> affattes  \r\n\r\n<I>stk. 1</I> således: </P>  \r\n\r\n<P>&#187;Finansministeriets midler anvendes således: </P>  \r\n\r\n<P>1) 58,2 pct. til landsdækkende almennyttige organisationer. </P>  \r\n\r\n<P>2) 9,6 pct. til andre almennyttige formål. </P>  \r\n\r\n<P>3) 30,6 pct. til medlemsforeninger af De Samvirkende  \r\n\r\n Invalideorganisationer og eventuelle andre organisationer, der fungerer som  \r\n\r\n interesseorganisation for handicappede, kronisk syge m.v. </P>  \r\n\r\n<P>4) 1,6 pct. til fremme af ligestilling af kvinder og mænd.&#171; </P>  \r\n\r\n<P>Af et <I>mindretal</I> (KRF): </P>  \r\n\r\n<P> <B>10)</B> I den under <I>nr. 2</I> foreslåede <I>§ 6 H, stk. 1,</I>  \r\n\r\n affattes <I>nr. 1</I> og <I>2</I>  således: </P>  \r\n\r\n<P>&#187;1) 52,0 pct. til landsdækkende almennyttige organisationer. </P>  \r\n\r\n<P>2) 48,0 pct. til andre almennyttige formål.&#171; </P>  \r\n\r\n<P>Af et <I>mindretal</I> (SF og EL): </P>  \r\n\r\n<P> <B>11)</B> I den under <I>nr. 2</I> foreslåede <I>§ 6 H</I> indsættes  \r\n\r\n efter stk. 3 som nyt stykke </P>  \r\n\r\n<P> <I>&#187;Stk. 4.</I> Finansministeriet fordeler de i stk. 1, nr. 3 og 4,  \r\n\r\n nævnte midler efter indstilling fra henholdsvis De Samvirkende  \r\n\r\n Invalideorganisationer og Danske Kvinders Nationalråd.&#171; </P>  \r\n\r\n<P>B e m æ r k n i n g e r </P>  \r\n\r\n<P>Til nr. 1 </P>  \r\n\r\n<P>Fordelingen af overskuddet på ministerområder ændres som konsekvens af de  \r\n\r\n under 4, 8 og 9 foreslåede ændringer. Ændringen indebærer endvidere, at der  \r\n\r\n tilføres ca. 6 mio. kr. yderligere til Miljø- og Energiministeriet, hvis  \r\n\r\n pulje anvendes til støtte af friluftslivet fordelt af Friluftsrådet. </P>  \r\n\r\n<P>Til nr. 2, 3, 5, 6 og 10 </P>  \r\n\r\n<P>Ændringsforslagene indebærer, at Finansministeriets pulje i lovforslaget  \r\n\r\n til andre almennyttige formål m.v., som fordeles af finansministeren med  \r\n\r\n godkendelse af Folketingets Finansudvalg, forhøjes fra ca. 11,9 mio. kr. til  \r\n\r\n ca. 34,8 mio. kr. Der henvises i den forbindelse til, at der for 1997 blev  \r\n\r\n fordelt ca. 33 mio. kr. til &#187;andre humanitære, velgørende og  \r\n\r\n almennyttige formål&#171;, jf. Finansministeriets aktstykke nr. 213 af 25.  \r\n\r\n maj 1998. </P>  \r\n\r\n<P>Forøgelsen af puljen tages fra Team Danmark (ca. 9,4 mio. kr.) og Lokale-  \r\n\r\n og Anlægsfonden (ca. 13,5 mio. kr.), jf. ændringsforslagene 2, 5 og 6,  \r\n\r\n hvilket indebærer, at udlodningen til Team Danmark og Lokale- og Anlægsfonden  \r\n\r\n bliver uændret i forhold til den skønnede udlodning for 1997/98. </P>  \r\n\r\n<P>Til nr. 4 </P>  \r\n\r\n<P>Under Kulturministeriets område foreslås Team Danmark tildelt ca. 9 mio.  \r\n\r\n kr. mindre end foreslået i lovforslaget. Dansk Idræts-Forbund og Danske  \r\n\r\n Gymnastik- og Idrætsforeninger foreslås tildelt hver ca. 3 mio. kr. mindre  \r\n\r\n end foreslået i lovforslaget. Udlodningen til Team Danmark bliver dermed  \r\n\r\n stort set uændret i forhold til den skønnede udlodning for 1997/98. For  \r\n\r\n Danmarks Idræts-Forbund og Danske Gymnastik- og Idrætsforeninger  \r\n\r\n neutraliseres den yderligere tildeling, som er sket i forhold til den aftale,  \r\n\r\n som næsten var på plads med Socialistisk Folkeparti og Enhedslisten. Disse  \r\n\r\n ca. 15 mio. kr. fordeles som nævnt i bemærkningerne til ændringsforslag nr. 1  \r\n\r\n og 9. Beløbene for de øvrige modtagere under Kulturministeriet ændres ikke.  \r\n\r\n</P>  \r\n\r\n<P>Til nr. 7 </P>  \r\n\r\n<P>Ændringerne er af teknisk karakter. Der vil fortsat - som anført i  \r\n\r\n bemærkningerne side 11, under &#187;1. Ungdomsformål&#171; - ikke ske  \r\n\r\n ændringer i forhold til den gældende § 7, stk. 7, 8 og 9. Der er alene tale  \r\n\r\n om, at dele af disse bestemmelser fastsættes af undervisningsministeren i en  \r\n\r\n bekendtgørelse. </P>  \r\n\r\n<P>Til nr. 8 </P>  \r\n\r\n<P>Midlerne under Socialministeriet til handicaporganisationer og -foreninger  \r\n\r\n flyttes til Finansministeriet. Beløbene for de øvrige modtagere under  \r\n\r\n Socialministeriet berøres ikke. </P>  \r\n\r\n<P>Til nr. 9 </P>  \r\n\r\n<P>Midlerne til handicaporganisationerne og -foreningerne, som bliver  \r\n\r\n overført til Finansministeriet fra Socialministeriet, jf. ændringsforslag nr.  \r\n\r\n 8, forøges med 7 mio. kr., og modtagerkredsen omformuleres til den hidtil  \r\n\r\n gældende. </P>  \r\n\r\n<P>Endvidere foreslås det, at der oprettes en ny pulje på ca. 2 mio. kr. til  \r\n\r\n fremme af ligestilling af kvinder og mænd. </P>  \r\n\r\n<P>Til nr. 11 </P>  \r\n\r\n<P>Det foreslås, at De Samvirkende Invalideorganisationer henholdsvis Danske  \r\n\r\n Kvinders Nationalråd som paraplyorganisationer (som hidtil for DSI's  \r\n\r\n vedkommende) indstiller fordelingen af midlerne, jf. ændringsforslag nr. 9,  \r\n\r\n til finansministeren. </P>  \r\n\r\n<P> <I>Per Kaalund (S) Jens Peter Vernersen (S)</I> nfmd. <I>Erik Mortensen  \r\n\r\n (S) Anna-Marie Hansen (S) Hugo Sørensen (S) Aage Frandsen (SF) Sonja Albrink  \r\n\r\n (CD) Morten Helveg Petersen (RV) Frank Aaen (EL) Peter Brixtofte (V)</I> fmd  \r\n\r\n<I>. Mariann Fischer Boel (V) Kristian Jensen (V) Flemming Kofod-Svendsen  \r\n\r\n (KRF) Flemming Hansen (KF) Brian Mikkelsen (KF) Kristian Thulesen Dahl (DF)  \r\n\r\n Kim Behnke (FP)</I>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 1997/2 LF 114",
            "stateLabel": "Vedtaget",
            "references": [
                {
                    "shortName": "1997/2 LSF 114",
                    "title": "1997 LSF 114   FORSLAG TIL LOV OM ÆNDRING AF LOV OM VISSE SPIL, LOTTERIER OG VÆDDEMÅL   (ÆNDRING AF FORDELINGSNØGLER M.V.) ",
                    "presentationName": "Lovforslag som fremsat",
                    "documentTypeId": 400,
                    "documentId": 111214,
                    "eliUri": "/eli/ft/199722K00114",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/19972/lovforslag_oversigtsformat/L114.htm"
                },
                {
                    "shortName": "1997/2 BTL 114",
                    "title": "1997 BTL 114   BETÆNKNING OVER FORSLAG TIL LOV OM ÆNDRING AF LOV OM VISSE SPIL, LOTTERIER   OG VÆDDEMÅL (ÆNDRING AF FORDELINGSNØGLER M.V.)    NR L 114 1997-98. 2. SAMLING ",
                    "presentationName": "Betænkning  over lovforslag",
                    "documentTypeId": 420,
                    "documentId": 108567,
                    "eliUri": "/eli/ft/199724K00114",
                    "externalLink": ""
                },
                {
                    "shortName": "1997/2 TBL 114",
                    "title": "Tillægsbetænkning over Forslag til lov om ændring af lov om visse spil, lotterier og væddemål",
                    "presentationName": "Tillægsbetænkning over lovforslag",
                    "documentTypeId": 430,
                    "documentId": 91721,
                    "eliUri": "/eli/ft/199725L00008",
                    "externalLink": ""
                },
                {
                    "shortName": "LOV nr 438 af 26/06/1998",
                    "title": "Lov om ændring af lov om visse spil, lotterier og væddemål (Ændring af fordelingsnøgler m.v.)",
                    "presentationName": "Ændringslov",
                    "documentTypeId": 20,
                    "documentId": 87554,
                    "eliUri": "/eli/lta/1998/438",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "15/07/1998"
        },
        {
            "displayName": "Accession",
            "displayValue": "199724K00114"
        },
        {
            "displayName": "Entydig dokumentidentifikation",
            "displayValue": "CL008630"
        },
        {
            "displayName": "Dato for førstegangsindlæggelse",
            "displayValue": "15/07/1998"
        },
        {
            "displayName": "Dato for indlæggelse",
            "displayValue": "15/07/1998"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "114"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}