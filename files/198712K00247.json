{
    "id": 113380,
    "title": "1987 LSF 247   FORSLAG TIL LOV OM HOVEDAKTIONÆRERS M.FL.'S FORMUESKAT ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 247",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 247 </P>  \r\n\r\n<P></P>  \r\n\r\n<P>Forslag til Lov om hovedaktionærers m.fl.'s formueskat </P>  \r\n\r\n<P></P>  \r\n\r\n<P>Fremsat af Behnke (FP) Dohrmann (FP) Glistrup (FP) Annette Just (FP) </P>  \r\n\r\n<P></P>  \r\n\r\n<P>den 23. marts 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Anpartshaveres og aktionærers skattepligtige indkomst forhøjes </P>  \r\n\r\n<P>ikke, fordi det pågældende selskab betaler eller refunderer den del </P>  \r\n\r\n<P>af formueskatten, som falder på anparterne eller aktierne. </P>  \r\n\r\n<P>§ 2. Loven gælder formueskat udskrevet for indkomståret 1988 og </P>  \r\n\r\n<P>senere indkomstår. </P>  \r\n\r\n<P>Bemærkninger til lovforslaget </P>  \r\n\r\n<P>Som alle andre skatter er også formueskatten en hæslig skat. </P>  \r\n\r\n<P>Så hæslig, at Fremskridtspartiet fra første folketingsfærd har </P>  \r\n\r\n<P>foreslået den afskaffet (Folketingstidende 1973-74, 2. samling, </P>  \r\n\r\n<P>tillæg A sp. 41 (forslag til lov om afskaffelse af den personlige </P>  \r\n\r\n<P>indkomstskat m.v. L 13 af 8. januar 1974)). Nogle af </P>  \r\n\r\n<P>formueskattens ulemper er nærmere belyst i bilaget. </P>  \r\n\r\n<P>Men de andre partier har i den grad ødelagt Danmarks økonomi, at </P>  \r\n\r\n<P>selv om folketingsflertallet nu kom til fornuft, ville det først </P>  \r\n\r\n<P>være økonomisk holdbart, at staten skulle undvære hele </P>  \r\n\r\n<P>formueskatteprovenuet, fra og med 1993. </P>  \r\n\r\n<P>Og da de andre partier jo stadig alle som en frådser med offentlige </P>  \r\n\r\n<P>udgifter, har det måske endnu længere udsigter for gennemførelsen </P>  \r\n\r\n<P>af fremskridtsbevægelsens skatteafviklingsplan. </P>  \r\n\r\n<P>Men på nogle områder går det særlig skævt med formueskatten. </P>  \r\n\r\n<P>Så skævt, at særredningsordninger er påkrævet. </P>  \r\n\r\n<P>I nærværende lovforslag drejer det sig om at give </P>  \r\n\r\n<P>hovedaktionærproblemet en løsning, som vil være til at leve med, </P>  \r\n\r\n<P>indtil formueskatten i det hele kan smides på møddingen. </P>  \r\n\r\n<P>Da Fremskridtspartiet fremhævede dette i december 1979 (f.eks. i </P>  \r\n\r\n<P>betænkning over forslag til lov om ændring af forskellige </P>  \r\n\r\n<P>skattelove, Folketingstidende 1979-80, tillæg B sp. 280 f), mødte </P>  \r\n\r\n<P>det en mur af uforståenhed. Men livet har nu belært de andre </P>  \r\n\r\n<P>partier om, at også her var det Fremskridtspartiet, der var på </P>  \r\n\r\n<P>realitetens grund - se f.eks. Spm. nr. S 200 til ministeren for </P>  \r\n\r\n<P>skatter og afgifter af Bernhard Baunsgaard (RV), </P>  \r\n\r\n<P>(Folketingstidende 1982-83, forhandlingerne sp. 2143 f). </P>  \r\n\r\n<P>Problemets kerne er, at formueaktiverne og dermed deres umiddelbare </P>  \r\n\r\n<P>likviditetsafkast ligger i selskabet, men at formueskatten skal </P>  \r\n\r\n<P>betales af aktionæren (anpartshaveren). Når midlerne skal </P>  \r\n\r\n<P>overføres fra selskab til aktionær, for at denne kan viderebetale </P>  \r\n\r\n<P>beløbet til skattevæsenet, dukker skattedjævelen op i al sin magt </P>  \r\n\r\n<P>og vælde og forlanger, at så skal aktionæren betale indkomstskat </P>  \r\n\r\n<P>af de penge, for hvilke han i virkeligheden kun er </P>  \r\n\r\n<P>gennemgangsled. Eventuelt nægtes selskabet endda fradragsret for </P>  \r\n\r\n<P>udbetalingen, fordi nidkære myndigheder kvalificerer den som </P>  \r\n\r\n<P>udbytte. </P>  \r\n\r\n<P>Dette dræner erhvervsvirksomheden og øger dermed arbejdsløsheden. </P>  \r\n\r\n<P>Man skal ikke være særlig vaks for af den anførte beskrivelse at </P>  \r\n\r\n<P>indse, at her ikke er tale om et uundgåeligt naturgivet problem, </P>  \r\n\r\n<P>men alene om vanskeligheder, som lovgivningen selv har skabt ved </P>  \r\n\r\n<P>ikke at samordne tankegangen bag de forskellige skatteformer. </P>  \r\n\r\n<P>For den, der ikke lader sig hypnotisere til at tro, at det gældende </P>  \r\n\r\n<P>danske skattesystems principper er noget urokkeligt gudegivent, </P>  \r\n\r\n<P>er der derfor flere løsninger på problemet. </P>  \r\n\r\n<P>Man kunne for eksempel flytte formueskatten til selskabet. </P>  \r\n\r\n<P>Eller være mere liberal med at tillade uforrentede aktionærlån. </P>  \r\n\r\n<P>Eller indføre ændringer i skatteloftsbestemmelserne. </P>  \r\n\r\n<P>Eller mildnelser i de vurderingsregler, der fastlægger, med hvilket </P>  \r\n\r\n<P>beløb anpart (aktier) skal optages i skatteformueopgørelsen. </P>  \r\n\r\n<P>Eller indrømme henstand med formueskattens betaling. </P>  \r\n\r\n<P>Eller - og det er nærværende lovforslags løsning - blot fastslå, at </P>  \r\n\r\n<P>anpartshaveren (aktionæren) ikke er skattepligtig af de beløb, </P>  \r\n\r\n<P>som han jo aldrig selv får nogen fornøjelse af, fordi de - ofte i </P>  \r\n\r\n<P>een bogholderigang - blot debiteres selskabets konto, krediteres </P>  \r\n\r\n<P>ham og derefter straks igen debiteres ham for at blive krediteret </P>  \r\n\r\n<P>skattevæsenet. </P>  \r\n\r\n<P>Det er i virkeligheden barokt, at han skal betale måske 200 pct. i </P>  \r\n\r\n<P>ekstraskat i den anledning (er formueskatten f.eks. 100. 000 kr., </P>  \r\n\r\n<P>skal han have 300.000 kr. udbetalt, fordi de 200.0000 kr. af de </P>  \r\n\r\n<P>300.000 kr. går til indkomstskat). </P>  \r\n\r\n<P>Forslaget vil ikke give beregningsvanskeligeheder. Udgør anparterne </P>  \r\n\r\n<P>for eksempel to tredjedele af hans skattepligtige formue og hans </P>  \r\n\r\n<P>samlede formueskat 150.000 kr., er det maksimalt 100.000 kr., som </P>  \r\n\r\n<P>selskabet kan bidrage med til skattebetalingen. Eventuelle </P>  \r\n\r\n<P>overskydende beløb beskattes efter hidtidige regler. </P>  \r\n\r\n<P>Lovforslaget indlader sig ikke på at sætte nogen grænse for, hvor </P>  \r\n\r\n<P>stor aktieposten skal være, for at ordningen kan benyttes. Enhver </P>  \r\n\r\n<P>grænsedragning vil her føre til vilkårligheder. Derfor bliver det </P>  \r\n\r\n<P>det praktiske liv, som kommer til at sætte grænsen. Beslutter er </P>  \r\n\r\n<P>selskab sig til at betale den pågældende formueskat for en </P>  \r\n\r\n<P>aktionær med en minimal aktiepost, gælder nyordningen altså. </P>  \r\n\r\n<P>Forslagsstillerne mener, at det ikke skal gøre nogen forskel, hvis </P>  \r\n\r\n<P>selskabet senere refunderer anpartshaveren (aktionæren) </P>  \r\n\r\n<P>formueskattebeløbet. Og det er ikke fundet hensigtsmæssigt med </P>  \r\n\r\n<P>nogen tidsgrænse. Hvis derfor for eksempel refusion af </P>  \r\n\r\n<P>formueskattebeløbet for 1988-91 sker i 1992, vil ordningen gælde, </P>  \r\n\r\n<P>men kun for selve de pågældende formueskattebeløb og altså ikke </P>  \r\n\r\n<P>for eventuelle rentetillæg, der sprænger maksimumsgrænsen for </P>  \r\n\r\n<P>skattefri refusion. </P>  \r\n\r\n<P>En konsekvens af den udformning, lovforslaget herefter har fået, </P>  \r\n\r\n<P>bliver altså, at et børsnoteret selskab, som normalt udbetaler 20 </P>  \r\n\r\n<P>pct. i dividende, fra 1990 måske vil skattetænke derhen, at man </P>  \r\n\r\n<P>omdøber beløbet til &#187;refunderet formueskat for perioden efter </P>  \r\n\r\n<P>1987&#171;. Derefter skal det ved ligningen af den enkelte aktionær </P>  \r\n\r\n<P>afgøres, hvor stor andel af beløbet der kan passere skattefrit, </P>  \r\n\r\n<P>fordi han ikke hidtil har fået refunderet den af ham udredede </P>  \r\n\r\n<P>formueskat for årene fra og med 1988. De folketingsmedlemmer, der </P>  \r\n\r\n<P>ikke kan lide den konsekvens, har snesevis af forskellige </P>  \r\n\r\n<P>muligheder for gennem ændringsforslag at søge flertal til at </P>  \r\n\r\n<P>indsnævre nærværende lovforslags udstrækningområde. De stærkeste </P>  \r\n\r\n<P>grunde for forslaget findes jo i hovedanpartshavertilfældet. </P>  \r\n\r\n<P>Forslagsstillerne har imidlertid alt taget i betragtning fundet, </P>  \r\n\r\n<P>at den bedste afgrænsning af forslagets virkeområde er den enkle </P>  \r\n\r\n<P>lovtekst, som med forslagets fremsættelse overgives Folketinget </P>  \r\n\r\n<P>til eventuel viderebearbejdning. </P>  \r\n\r\n<P>Når nærværende lovforslag er vedtaget (ændret eller uændret), vil </P>  \r\n\r\n<P>det være hensigtsmæssigt at foretage nogle mindre ændringer i </P>  \r\n\r\n<P>anparts- og aktieselskabslovene vedrørende følgende spørgsmål: </P>  \r\n\r\n<P>1) Kan en minoritetsaktionær forlange kompensation, hvis selskabet </P>  \r\n\r\n<P>betaler formueskat for nogle aktionærer? </P>  \r\n\r\n<P>2) Hvordan skal selskabets formueskattebetaling posteres? </P>  \r\n\r\n<P>Lovforslaget er en genfremsættelse af et i folketingsåret 1982-83 </P>  \r\n\r\n<P>fremsat forslag, se Folketingstidende, forhandlingerne sp. 5457 </P>  \r\n\r\n<P>og 7856 samt Tillæg A sp. 2917. </P>  \r\n\r\n<P>Bilag </P>  \r\n\r\n<P>Citat fra side 25-26 i Thorkil Kristensen-udvalgets betænkning nr. </P>  \r\n\r\n<P>949 af 20. april 1982 </P>  \r\n\r\n<P>1.9. Formuebeskatning </P>  \r\n\r\n<P>Selv om formueskatten har et lidt andet sigte, må den vurderes i </P>  \r\n\r\n<P>relation til den øvrige kapitalbeskatning. I denne sammenhæng kan </P>  \r\n\r\n<P>følgende bemærkes: </P>  \r\n\r\n<P>1. For de personer, som rammes af formueskat, virker den som en </P>  \r\n\r\n<P>marginalbeskatning af opsparing i formueskattepligtige aktiver, </P>  \r\n\r\n<P>dvs. skatten falder på den sidst opsparede krone. Såfremt </P>  \r\n\r\n<P>opsparingen afhænger positivt af det opnåelige afkast, vil </P>  \r\n\r\n<P>opsparingen derfor påvirkes negativt af formueskatten. </P>  \r\n\r\n<P>2. Formueskatten kan virke som en ret høj marginalbeskatning. Under </P>  \r\n\r\n<P>de nuværende forhold udhules det finansielle afkast kraftigt af </P>  \r\n\r\n<P>inflation og skat og nærmer sig let 0 eller et negativt afkast. </P>  \r\n\r\n<P>Hertil kommer så for formueskattepligtige yderligere de 2,2 pct., </P>  \r\n\r\n<P>der skal betales i formueskat. Situationen er således </P>  \r\n\r\n<P>tilnærmelsesvis den, at det er meget vanskeligt for </P>  \r\n\r\n<P>formueskattepligtige at bevare realværdien af deres formue ved </P>  \r\n\r\n<P>passive placeringer i finansielle fordringer. Ved indekserede </P>  \r\n\r\n<P>fordringers indførelse tilsigtes en placeringsform, hvor formuens </P>  \r\n\r\n<P>værdifasthed kan sikres. Antages det, at afkastet af sådanne </P>  \r\n\r\n<P>fordringer er 3 pct., vil dette være ensbetydende med et afkast </P>  \r\n\r\n<P>på 1,8 pct. efter 40 pct. renteskat. Skal der yderligere betales </P>  \r\n\r\n<P>formueskat, bliver det reale afkast efter 2,2 pct. formueskat </P>  \r\n\r\n<P>-0,4 pct. Formueskattepligtige kan således ikke bevare </P>  \r\n\r\n<P>realværdien af deres formue ved placering i indekserede </P>  \r\n\r\n<P>fordringer. Målt med denne målestok er en formueskat på 2,2 pct. </P>  \r\n\r\n<P>en relativ kraftig beskatning. </P>  \r\n\r\n<P>3. Beskatningsgrundlaget for formueskat er usikkert opgjort, om end </P>  \r\n\r\n<P>indførelse af kontantvurdering af gæld og fast ejendom er en </P>  \r\n\r\n<P>væsentlig forbedring i så henseende. Blandt de væsentligste </P>  \r\n\r\n<P>mangler ved opgørelsesgrundlaget kan nævnes privat indbo, smykker </P>  \r\n\r\n<P>o.lign. samt værdien af pensionsordninger o.lign. Helt generelt </P>  \r\n\r\n<P>sker der ingen inddragning af menneskelig kapital i </P>  \r\n\r\n<P>formueopgørelsen. Personer med udsigt til en stor fremtidig </P>  \r\n\r\n<P>livsindkomst formuebeskattes ikke af den formueværdi, disse </P>  \r\n\r\n<P>indtjeningsudsigter og forbrugsmuligheder udgør. </P>  \r\n\r\n<P>4. Formueskattens størrelse må vurderes i sammenhæng med kapitalens </P>  \r\n\r\n<P>mobilitet. Formueskatten virker som en skærpelse af den øvrige </P>  \r\n\r\n<P>kapitalafkastbeskatning, og et højt niveau for den samlede </P>  \r\n\r\n<P>kapitalafkastbeskatning kan ikke alene have en negativ </P>  \r\n\r\n<P>indvirkning på opsparingstilbøjeligheden. Det kan også medføre, </P>  \r\n\r\n<P>at kapitalen bevæger sig andre steder hen, hvor skattebyrden er </P>  \r\n\r\n<P>lavere. I den forbindelse må det nærmere præciseres, hvad der </P>  \r\n\r\n<P>menes med &#187;kapitalflugt&#171;. En mulighed er, at kapitalejeren (og  \r\n\r\n en </P>  \r\n\r\n<P>væsentlig del af beskatningsretten) flytter ud af landet, medens </P>  \r\n\r\n<P>selve kapitalen (formuen) forbliver i landet1). En anden mulighed </P>  \r\n\r\n<P>er, at kapitalejeren (og beskatningsretten) bliver i landet, mens </P>  \r\n\r\n<P>selve kapitalen flytter ud af landet. Endelig er der den </P>  \r\n\r\n<P>mulighed, at både kapitalejeren og kapitalen flytter ud af landet. </P>  \r\n\r\n<P>Den første situation, at kapitalejeren og en væsentlig del af </P>  \r\n\r\n<P>beskatningsretten flytter ud af landet, medens selve kapitalen i </P>  \r\n\r\n<P>vidt omfang forbliver i landet, er vel en ikke usædvanlig </P>  \r\n\r\n<P>situation. Det sædvanlige argument i den forbindelse er, at så </P>  \r\n\r\n<P>længe eventuelle arbejdspladser bevares, er problemet ikke så </P>  \r\n\r\n<P>stort. I den nuværende situation med stor arbejdskraftledighed </P>  \r\n\r\n<P>kan denne form for argumentation måske have en vis relevans. På </P>  \r\n\r\n<P>længere sigt og under mere normale forhold forekommer dog netop </P>  \r\n\r\n<P>den situation ret uheldig. Det centrale problem må i højere grad </P>  \r\n\r\n<P>end at bevare kapitalen være at bevare beskatningsretten til </P>  \r\n\r\n<P>kapitalens afkast, således at samfundet får del i dette afkast. </P>  \r\n\r\n<P>Hvor selve kapitalen er placeret, er på længere sigt af mere </P>  \r\n\r\n<P>underordnet betydning. Er det muligt at få et større afkast i </P>  \r\n\r\n<P>udlandet end i Danmark, må det alt andet lige være at foretrække, </P>  \r\n\r\n<P>at en større del af kapitalen placeres i udlandet. </P>  \r\n\r\n<P>Når man på længere sigt skal vurdere formueskattens og den øvrige </P>  \r\n\r\n<P>kapitalafkastbeskatnings samfundsmæssige betydning, er der derfor </P>  \r\n\r\n<P>god grund til at lægge betydelig vægt på den indflydelse, </P>  \r\n\r\n<P>beskatningen måtte have på kapitalejernes (og beskatningsrettens) </P>  \r\n\r\n<P>mobilitet. Derimod forekommer det af mere underordnet betydning, </P>  \r\n\r\n<P>hvordan indflydelsen er på selve kapitalens mobilitet. </P>  \r\n\r\n<P>1) Efter kildeskattelovens § 2, navnlig pkt. c og d, </P>  \r\n\r\n<P>indkomstbeskattes dog fra kilder i Danmark uanset ejerens </P>  \r\n\r\n<P>fraflytning til udlandet. Herudover er begrænset skattepligtige </P>  \r\n\r\n<P>formueskattepligtige af formuer, hvorfra disse indtægter hidrører </P>  \r\n\r\n<P>(erhvervsvirksomheder med fast driftssted her i landet og fast </P>  \r\n\r\n<P>ejendom). Derimod omfatter formueskattepligten ikke aktier, </P>  \r\n\r\n<P>obligationer og pantebreve. </P>  \r\n\r\n<P>Skriftlig fremsættelse </P>  \r\n\r\n<P>Behnke (FP): </P>  \r\n\r\n<P>Som ordfører for forslagsstillerne tillader jeg mig herved at </P>  \r\n\r\n<P>fremsætte: </P>  \r\n\r\n<P>Forslag til lov om hovedaktionærers m.fl.s formueskat. </P>  \r\n\r\n<P>(Lovforslag nr. L 247). </P>  \r\n\r\n<P>Jeg skal i øvrigt henvise til lovforslagets tekst og de ledsagende </P>  \r\n\r\n<P>bemærkninger. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00247"
        },
        {
            "displayName": "Entydig dokumentidentifikation",
            "displayValue": "CL004888"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "247"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}