{
    "id": 72406,
    "title": "Cirkulære om jubilæumsgratiale til præster og tjenestemandsansatte kirkebetjente (Til stiftsøvrighederne og overtilsynene for kirkerne i København og Frederiksberg) ",
    "documentTypeId": "140",
    "isSagsforlobPeriodValid": false,
    "shortName": "CIR nr 12000 af 16/04/1957",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om jubilæumsgratiale til præster og  \r\n\r\n tjenestemandsansatte kirkebetjente </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til stiftsøvrighederne og  \r\n\r\n overtilsynene for kirkerne i København og </P>  \r\n\r\n<P CLASS=TITEL-KOMMENTAR ALIGN=CENTER>Frederiksberg) </P>  \r\n\r\n<BR>  \r\n\r\n<P>Ved finansministeriets cirkulære af 2. juni 1956 er der med  \r\n\r\n finansudvalgets tilslutning åbnet adgang til ved 25, 40 og 50 års  \r\n\r\n tjenestejubilæer at yde statens tjenestemænd samt de i statens tjeneste løst  \r\n\r\n ansatte personer et gratiale, ligesom der ved de nævnte jubilæer vil kunne  \r\n\r\n overrækkes de pågældende et diplom som udtryk for vedkommende styrelses  \r\n\r\n påskønnelse og tak. </P>  \r\n\r\n<P>Kirkeministeriet har fundet det naturligt, at en lignende ordning indføres  \r\n\r\n for de i folkekirkens tjeneste ansatte, og har tidligere den 27. august 1956  \r\n\r\n udfærdiget cirkulære herom vedrørende det ved kirkerne (kirkegårdene) ansatte  \r\n\r\n honorarlønnede personale. For så vidt angår jubilæumsgratiale til præster og  \r\n\r\n tjenestemandsansatte kirkebetjente i folkekirkens tjeneste har man forhandlet  \r\n\r\n med folketingets finansudvalg, der herefter i skrivelse af 8. februar 1957  \r\n\r\n har givet sin tilslutning til, at de for statens tjenestemænd gældende regler  \r\n\r\n med hensyn til tjenestejubilæer med virkning fra 1. april 1956 bringes til  \r\n\r\n anvendelse også for præster og tjenestemandsansatte kirkebetjente. </P>  \r\n\r\n<P>I overensstemmelse hermed bestemmer ministeriet herved, at der med  \r\n\r\n virkning fra 1. april 1956 ydes præster og tjenestemandsansatte kirkebetjente  \r\n\r\n i folkekirkens tjeneste jubilæumsgratiale efter regler svarende til de i  \r\n\r\n finansministeriets ovennævnte cirkulære af 2. juni 1956 indeholdte, hvorom  \r\n\r\n henvises til omstående aftryk. </P>  \r\n\r\n<P>Opmærksomheden henledes særlig på, at præster og tjenestemandsansatte  \r\n\r\n kirkebetjente, der ved dette cirkulæres ikrafttræden har holdt 50 års  \r\n\r\n jubilæum, eller som har holdt 25 eller 40 års jubilæum og ikke inden deres  \r\n\r\n afskedigelse opnår at holde nyt jubilæum, ved afskedigelse på grund af alder,  \r\n\r\n svagelighed eller anden dem utilregnelig årsag efter cirkulærets  \r\n\r\n ikrafttræden, har ret til et gratiale af samme størrelse som det, der efter  \r\n\r\n de omhandlede regler ville være ydet dem ved det seneste jubilæum, jfr.  \r\n\r\n herved bestemmelsen i § 4 i finansministeriets ovenomtalte cirkulære af 2.  \r\n\r\n juni 1956. </P>  \r\n\r\n<P>For så vidt angår folkekirkens præster uden for København og Frederiksberg  \r\n\r\n overlader man det herved til stiftsøvrigheden at fastsætte den anciennitet,  \r\n\r\n der skal lægges til grund ved gratialets udbetaling, for de i stiftet ansatte  \r\n\r\n præster, hvorhos man herved bemyndiger stiftsøvrigheden til at give  \r\n\r\n stiftskassereren udgiftsordre i tilfælde af gratialets udbetaling. Udgifterne  \r\n\r\n til disse gratialer udredes af fællesfonden. </P>  \r\n\r\n<P>Med hensyn til præsterne og de tjenestemandsansatte kirkebetjente i  \r\n\r\n København og på Frederiksberg fastsætter overtilsynet ancienniteten, og  \r\n\r\n gratialet anvises ved kirkeministeriets foranstaltning efter overtilsynets  \r\n\r\n indstilling i hvert enkelt tilfælde. Udgifterne til disse gratialer afholdes  \r\n\r\n af lønningsfonden. </P>  \r\n\r\n<P>Ministeriet fastsætter ancienniteten for døvepræsterne og foranlediger, at  \r\n\r\n gratialet anvises de pågældende. </P>  \r\n\r\n<P>Det tilføjes, at Den danske Præsteforening har ønsket, at der ikke  \r\n\r\n udfærdiges diplom eller lignende til folkekirkens præster. </P>  \r\n\r\n<P>Jubilæumsancienniteten for de tjenestemandsansatte kirkebetjente uden for  \r\n\r\n København og Frederiksberg fastsættes af de enkelte menighedsråd, der tillige  \r\n\r\n træffer nærmere bestemmelse om de former, under hvilke et gratiale bør  \r\n\r\n overrækkes. Udgifterne til disse gratialer afholdes af kirkebetjeningskassen  \r\n\r\n - eventuelt kirkens kasse. </P>  \r\n\r\n<P>Udbetaling af gratialer til præster og tjenestemandsansatte kirkebetjente  \r\n\r\n i anledning af jubilæer, der har fundet sted i tiden mellem 1. april 1956 og  \r\n\r\n dette cirkulæres udsendelse finder sted i overensstemmelse med reglerne i  \r\n\r\n nærværende cirkulære, efter at den anciennitet, der her kommer i betragtning,  \r\n\r\n er fastsat. </P>  \r\n\r\n<P>Slutteligt bemærkes, at ministeriet for at lette arbejdet med fastsættelse  \r\n\r\n af ancienniteten må anse det for nødvendigt, at hver enkelt præst og  \r\n\r\n tjenestemandsansat kirkebetjent af egen drift til den myndighed, der skal  \r\n\r\n træffe afgørelse angående ansættelse af ancienniteten eller foretage  \r\n\r\n indstilling herom, indsender de oplysninger, som vedkommende skønner fornødne  \r\n\r\n som grundlag for afgørelsen. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Kirkeministeriet, den 16. april 1957.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Bodil Koch. </P>  \r\n\r\n<P CLASS=MINISTER ALIGN=RIGHT>/A. Detlefsen. </P>  \r\n\r\n<P> Bilag. </P>  \r\n\r\n<P>Cirkulære om jubilæumsgratiale m.v. til personale i statens tjeneste. </P>  \r\n\r\n<P CLASS=PUNKT> <B>1.</B> Til de i staten ansatte tjenestemænd samt til de i  \r\n\r\n statens tjeneste løst antagne personer ydes der ved 25, 40 og 50 års  \r\n\r\n tjenestejubilæer et gratiale i overensstemmelse med de nedenfor under pkt. 2  \r\n\r\n og 3 angivne regler. </P>  \r\n\r\n<P>Endvidere gives der ved de nævnte jubilæer de pågældende et af vedkommende  \r\n\r\n styrelses chef underskrevet diplom med udtryk for styrelsens påskønnelse og  \r\n\r\n tak. Bestemmelse om diplomets udseende og indhold træffes af den enkelte  \r\n\r\n styrelse. </P>  \r\n\r\n<P>Gratiale og diplom gives kun til personer, der har forrettet god tjeneste,  \r\n\r\n og kan ikke tildeles personer, der i de senere år før jubilæet har begået  \r\n\r\n alvorlige tjenesteforseelser. Afgørelse af, om gratiale og diplom skal gives,  \r\n\r\n træffes af vedkommende styrelses chef. </P>  \r\n\r\n<P>Overleveringen af gratiale og diplom bør ske under passende former, der  \r\n\r\n nærmere fastsættes af den enkelte styrelse. </P>  \r\n\r\n<P CLASS=PUNKT> <B>2.</B> Jubilæumsgratialet udgør 250 kr. ved 25 års  \r\n\r\n jubilæum, 400 kr. ved 40 års jubilæum og 500 ved 50 års jubilæum. </P>  \r\n\r\n<P>Til personer, der ikke har været heldagsbeskæftiget i hele det tidsrum,  \r\n\r\n der medtages ved beregningen af jubilæumsancienniteten, jfr. pkt. 3, ydes  \r\n\r\n gratialet med foranstående beløb, såfremt den samlede beskæftigelse  \r\n\r\n overstiger 2/3 af fuld beskæftigelse for hele beskæftigelsesperioden. Har den  \r\n\r\n samlede beskæftigelse oversteget 1/2, men ikke 2/3 af fuld beskæftigelse,  \r\n\r\n udgør gratialet 175 kr., 275 kr. og 350 kr. ved henholdsvis 25, 40 og 50 års  \r\n\r\n jubilæum, og har den oversteget 1/4 men ikke 1/2 af fuld beskæftigelse, udgør  \r\n\r\n gratialet 125 kr., 200 kr. og 250 kr. ved henholdsvis 25, 40 og 50 års  \r\n\r\n jubilæum. </P>  \r\n\r\n<P CLASS=PUNKT> <B>3.</B> Som jubilæumsdag regnes den dag, da den pågældende  \r\n\r\n har gjort henholdsvis 25, 40 og 50 års tjeneste i den danske stat. </P>  \r\n\r\n<P>Ved opgørelse af den jubilæumsgivende tjenestetid (jubilæumsancienniteten)  \r\n\r\n regnes for månedslønnede 12 lønningsmåneder, for ugelønnede 52 lønningsuger  \r\n\r\n og for daglønnede 301 lønningsdage lig med 1 år. </P>  \r\n\r\n<P>Jubilæumsancienniteten regnes fra den første antagelse i den danske stats  \r\n\r\n tjeneste. Er der sket afbrydelse af tjenesten, sammenlægges  \r\n\r\n beskæftigelsesperioderne, medmindre afbrydelsen skyldes afgang på grund af  \r\n\r\n tjenesteforseelse eller strafbart forhold, der har eller ville have medført  \r\n\r\n afskedigelse uden pension. Såfremt den pågældende har været beskæftiget i  \r\n\r\n flere styrelser (herunder også folkeskolen, folkekirken og koncessionerede  \r\n\r\n selskaber, der er overtaget af staten), kan de forskellige  \r\n\r\n beskæftigelsesperioder ligeledes sammenlægges ved anciennitetsopgørelsen  \r\n\r\n under forudsætning af, at varigheden og omfanget af den eller de tidligere  \r\n\r\n beskæftigelser dokumenteres på tilfredsstillende måde. </P>  \r\n\r\n<P>I tilfælde, hvor en person samtidig har beskæftigelse i forskellige  \r\n\r\n styrelser, betragtes de sideløbende beskæftigelser som en helhed i henseende  \r\n\r\n til anvendelsen af reglerne i nærværende cirkulære, idet de sammenlægges ved  \r\n\r\n fastsættelsen af tjenestens omfang. Gratiale og diplom gives i disse tilfælde  \r\n\r\n af den styrelse, hvor beskæftigelsen har haft det største omfang. </P>  \r\n\r\n<P>Ved opgørelsen af jubilæumsancienniteten medtages kun tjeneste, der i  \r\n\r\n omfang udgør mindst 1/4 af normal heldagsbeskæftigelse. Feriedage og sygedage  \r\n\r\n (dokumenteret ved syge- og raskmelding fra læge eller på anden af styrelsen  \r\n\r\n godkendt måde) under beskæftigelsen medtages ved opgørelsen, for sygedages  \r\n\r\n vedkommende dog kun, såfremt der er ydet hel eller delvis løn under  \r\n\r\n sygeperioden, eller - hvis dette ikke har været tilfældet - i et tidsrum af  \r\n\r\n ialt højst 3 måneder inden for et år. Endvidere medtages fraværelse på grund  \r\n\r\n af militærtjeneste, såfremt der er ydet hel eller delvis løn under  \r\n\r\n fraværelsen, eller denne medregnes i den pågældendes tjeneste- eller  \r\n\r\n lønningsanciennitet, ligesom den tid, en tjenestemand står uden for nummer,  \r\n\r\n kan medtages i det omfang, den medregnes i lønningsancienniteten. </P>  \r\n\r\n<P>Jubilæumsancienniteten fastsættes af styrelsen. Såfremt denne ikke måtte  \r\n\r\n være i besiddelse af nøjagtige oplysninger om tidspunktet for første  \r\n\r\n antagelse eller om varigheden af tidligere beskæftigelsesperioder for så vidt  \r\n\r\n angår de ved nærværende cirkulæres ikrafttræden beskæftigede personer,  \r\n\r\n fastsættes ancienniteten på grundlag af de for styrelsen foreliggende  \r\n\r\n oplysninger og eventuelt således, at den regnes fra sidste antagelse til  \r\n\r\n uafbrudt beskæftigelse. Iøvrigt vil den anciennitet, der i andet øjemed måtte  \r\n\r\n være tillagt de pågældende, kunne være vejledende ved fastsættelsen af  \r\n\r\n jubilæumsancienniteten. </P>  \r\n\r\n<P>Personer, der efter de i de enkelte styrelser hidtil gældende regler har  \r\n\r\n fået jubilæumsanciennitet beregnet på anden måde end foran angivet, f. eks.  \r\n\r\n fra ansættelsen som tjenestemand, er berettiget til at få opretholdt den  \r\n\r\n tidtil anvendte beregningsmåde, såfremt de fremsætter ønske herom overfor  \r\n\r\n vedkommende styrelse inden udgangen af året 1956. </P>  \r\n\r\n<P CLASS=PUNKT> <B>4.</B> Til personer, der ved dette cirkulæres ikrafttræden  \r\n\r\n har holdt 50 års jubilæum, eller som har holdt 25 eller 40 års jubilæum og  \r\n\r\n ikke inden deres afskedigelse opnår at holde nyt jubilæum, ydes der ved  \r\n\r\n afskedigelse på grund af alder, svagelighed eller anden dem utilregnelig  \r\n\r\n årsag efter cirkulærets ikrafttræden et gratiale af samme størrelse som det,  \r\n\r\n der efter foranstående regler ville være ydet dem ved det seneste jubilæum.  \r\n\r\n Såfremt der i henhold til en inden for vedkommende styrelse hidtil gældende  \r\n\r\n ordning måtte være ydet dem gratiale eller gave ved det eller de tidligere  \r\n\r\n holdte jubilæer, nedsættes gratialet ved afskedigelsen med et beløb svarende  \r\n\r\n til det gratiale eller værdien af den gave, der er ydet ved det senest holdte  \r\n\r\n jubilæum. </P>  \r\n\r\n<P CLASS=PUNKT> <B>5.</B> Der tilstås jubilaren frihed med løn på  \r\n\r\n jubilæumsdagen, såfremt denne ikke falder i en syge- eller ferieperiode. Hvis  \r\n\r\n jubilæumsdagen i forvejen er ordinær fridag, gives tjenestefrihed den nærmest  \r\n\r\n forudgående eller følgende arbejdsdag. For personer, der ikke er aflønnet med  \r\n\r\n fast måneds- eller ugeløn, udgør lønnen det beløb, som de pågældende ville  \r\n\r\n have oppebåret, såfremt de havde gjort normal tjeneste på jubilæumsdagen.  \r\n\r\n</P>  \r\n\r\n<P CLASS=PUNKT> <B>6.</B> Udgiften til jubilæumsgratiale afholdes for  \r\n\r\n tjenestemændenes vedkommende af lønningskontoen og for det løst antagne  \r\n\r\n personales vedkommende af medhjælpskontoen. </P>  \r\n\r\n<P CLASS=PUNKT> <B>7.</B> Dette cirkulære træder i kraft den 1. april 1956.  \r\n\r\n Samtidig bortfalder de i forskellige styrelser hidtil gældende ordninger  \r\n\r\n vedrørende ydelse af gratiale el. lign. ved tjenestejubilæer. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Finansministeriet, den 2. juni 1956.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Kampmann. </P>  \r\n\r\n<P CLASS=MINISTER ALIGN=RIGHT>/Bodil Andersen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19571200009"
        },
        {
            "displayName": "Entydig dokumentidentifikation",
            "displayValue": "CM031600"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "12000"
        },
        {
            "displayName": "År for udstedelse",
            "displayValue": "1957"
        },
        {
            "displayName": "Dato for underskrift",
            "displayValue": "16/04/1957"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Stiftsøvrighederne"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}