{
    "id": 106153,
    "title": "1986 BSF 39   FORSLAG TIL FOLKETINGSBESLUTNING OM EN NY SKOVLOV ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 39",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 39 </P>  \r\n\r\n<P></P>  \r\n\r\n<P>Forslag til folketingsbeslutning om en ny skovlov </P>  \r\n\r\n<P></P>  \r\n\r\n<P>Fremsat af Margrete Auken (SF) Gade (SF) Anne Grete Holmsgård (SF) Jes  \r\n\r\n Lunde (SF) Ebba Strange (SF) </P>  \r\n\r\n<P></P>  \r\n\r\n<P>den 11. november 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at sikre, at miljøministerens forslag </P>  \r\n\r\n<P>til ny skovlov ud over at inddrage de økonomiske, </P>  \r\n\r\n<P>beskæftigelsesmæssige og produktionsmæssige hensyn OGSÅ tilgodeser </P>  \r\n\r\n<P>de landskabelige, naturhistoriske og rekreative hensyn. </P>  \r\n\r\n<P>Skovloven bør sikre, at de store rekreative, naturhistoriske og </P>  \r\n\r\n<P>landskabelige kvaliteter i vore skove kan bevares, og at der ved </P>  \r\n\r\n<P>hjælp af aktiv naturpleje kan genskabes naturværdier i skovene </P>  \r\n\r\n<P>(naturgenopretning). </P>  \r\n\r\n<P>I de private skove må disse hensyn ikke underordnes de traditionelle </P>  \r\n\r\n<P>produktionsmæssige hensyn. </P>  \r\n\r\n<P>Statsskovvæsenet skal have et formuleret formål med driften, der </P>  \r\n\r\n<P>indebærer, at de fredningsmæssige hensyn får første prioritet. </P>  \r\n\r\n<P>Den nye skovlov bør bl.a. have et indhold, der i forhold til de </P>  \r\n\r\n<P>private skove sikrer: </P>  \r\n\r\n<P>- at løvtræsandelen opretholdes og udvides, </P>  \r\n\r\n<P>- at egeskovsarealet opretholdes og udvides, </P>  \r\n\r\n<P>- at bøgeskovsarealet opretholdes og udvides, </P>  \r\n\r\n<P>- at den skæve aldersfordeling for bøg sikres en successiv afvikling, </P>  \r\n\r\n<P>- at ændring fra højstammet skov til juletræskulturer og lign. kun </P>  \r\n\r\n<P>kan finde sted i nærmere begrænset omfang, </P>  \r\n\r\n<P>- at løvtræsskovbryn opretholdes og udbygges, </P>  \r\n\r\n<P>- at naturgenopretning, hvor dette ikke er i konflikt med </P>  \r\n\r\n<P>naturvidenskabelige hensyn, kan iværksættes bl.a. ved genskabelse </P>  \r\n\r\n<P>af afvandede søer og moser, </P>  \r\n\r\n<P>- at nåletræsbevoksninger konverteres til løvtræsbevoksninger eller </P>  \r\n\r\n<P>udyrkede arealer, hvor fredningsmæssige hensyn tilsiger dette, </P>  \r\n\r\n<P>- at driftsformer, der rummer bred økologisk variation, fremmes. </P>  \r\n\r\n<P>Skovnævnets sammensætning ændres således, at de landskabelige, </P>  \r\n\r\n<P>rekreative og naturhistoriske interesser får særskilt </P>  \r\n\r\n<P>repræsentation. </P>  \r\n\r\n<P>Disse mål søges opnået ved en kombination af incitamenter og </P>  \r\n\r\n<P>restriktioner. </P>  \r\n\r\n<P>Statsskovvæsenet pålægges at tilgodese tilsvarende driftsmæssige </P>  \r\n\r\n<P>hensyn. Eksisterende driftsplaner revideres i overensstemmelse </P>  \r\n\r\n<P>hermed. </P>  \r\n\r\n<P>Herudover pålægges Statsskovvæsenet at eksperimentere med </P>  \r\n\r\n<P>skovdriften. </P>  \r\n\r\n<P>Forskellige skovdyrkningssystemer skal i højere grad afprøves for at </P>  \r\n\r\n<P>øge den økologiske mangfoldighed. </P>  \r\n\r\n<P>Forskellige højskovssystemer, mellemskovsdrift og lavskovsdrift bør </P>  \r\n\r\n<P>systematisk indarbejdes i driftsplanerne, ligesom enkelte arealer </P>  \r\n\r\n<P>bør henligge som naturskove. </P>  \r\n\r\n<P>Desuden bør Statskovvæsenet eksperimentere med flere forskellige </P>  \r\n\r\n<P>kultur- og foryngelsesformer. </P>  \r\n\r\n<P>Selvforyngelse med bl.a. svinedrift - ligesom kvæg- og hestedrift - </P>  \r\n\r\n<P>bør kunne indgå i skovdriften. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Beslutningsforslaget er med enkelte ændringer en genfremsættelse af </P>  \r\n\r\n<P>et i folketingsåret 1985-86 fremsat forslag, se Folketingstidende </P>  \r\n\r\n<P>1985-86 sp. 7047 og sp. 9281 samt tillæg A sp. 4739. </P>  \r\n\r\n<P>Den danske skov har til stadighed været en særdeles påskønnet del af </P>  \r\n\r\n<P>den danske natur. </P>  \r\n\r\n<P>Den danske skov har været afgørende for landets økonomi, samtidig med </P>  \r\n\r\n<P>at den har været en højt værdsat del af det danske landskab. Dette </P>  \r\n\r\n<P>afspejles allerede i Christian Vs kongelige forordning af 1670, </P>  \r\n\r\n<P>hvori det hedder: &#187;at skoven er een af de største herligheder Gud  \r\n\r\n</P>  \r\n\r\n<P>og naturen dette kongerige med begavet haver&#171;. </P>  \r\n\r\n<P>Skoven har igennem hele landets forhistorie og historiske tid haft </P>  \r\n\r\n<P>skiftende udbredelse og har vekslet indholdsmæssigt i takt med </P>  \r\n\r\n<P>klimaforhold og menneskelig påvirkning. Istidens tundravegetation </P>  \r\n\r\n<P>afløstes af en skov, hvor birken dominerede. Klimaet blev varmere, </P>  \r\n\r\n<P>og siden trængte fyrreskoven frem og dækkede landet i dets helhed. </P>  \r\n\r\n<P>Senere blev denne afløst af egeblandingsskoven, som igen fra </P>  \r\n\r\n<P>omkring 400 år før Kristi fødsel i stigende grad blev afløst af </P>  \r\n\r\n<P>bøgeskoven. </P>  \r\n\r\n<P>Med bondekulturen tog skovmishandlingerne imidlertid fart. Op igennem </P>  \r\n\r\n<P>middelalderen tog denne udvikling fart, hvilket de mange krige </P>  \r\n\r\n<P>medvirkede til. Omkring 1700 påbegyndtes bestræbelser for </P>  \r\n\r\n<P>systematisk at ophjælpe og forbedre statens skove. Da den tyske </P>  \r\n\r\n<P>forstmand Johan Georg von Langen blev knyttet til de sjællandske </P>  \r\n\r\n<P>skove i 1763, blev skovgenopretningen sat i system. Omkring 1800 </P>  \r\n\r\n<P>var skovarealet ifølge officielle kilder reduceret til 4 pct. af </P>  \r\n\r\n<P>landets areal, hvilket i realiteten nok snarere svarede til 2 pct. </P>  \r\n\r\n<P>på grund af skovenes sørgelige forfatning. Det var baggrunden for, </P>  \r\n\r\n<P>at fredskovsforordningen af 1805 blev gennemført. Den forbød </P>  \r\n\r\n<P>skovejerne at rydde de arealer, der i 1805 var bevokset med skov, </P>  \r\n\r\n<P>og påbød dem at vedligeholde og indhegne deres skove. </P>  \r\n\r\n<P>Kreaturgræsningen blev forbudt. Fredskovsforordningen fastlagte </P>  \r\n\r\n<P>hermed, hvad der fortsat skulle være skov. </P>  \r\n\r\n<P>Det skovbillede, der var dominerende, da skoven på dette tidspunkt </P>  \r\n\r\n<P>stivnede geografisk, var den forhuggede, men landskabeligt meget </P>  \r\n\r\n<P>varierede skov med mange lysninger, småsøer og mosestrækninger. </P>  \r\n\r\n<P>Det var ren løvtræsskov med en blanding af mange forskellige </P>  \r\n\r\n<P>træarter, blandt hvilke bøgen og undertiden også egen dominerede. </P>  \r\n\r\n<P>Skoven var præget af stor økologisk variation med mange nicher og </P>  \r\n\r\n<P>stor aldersmæssig spredning i de enkelte bevoksninger. Der var </P>  \r\n\r\n<P>mange udgåede træer og sparsom selvsået opvækst. </P>  \r\n\r\n<P>De rationelt drevne skove, som vi kender i dag, med mange forskellige </P>  \r\n\r\n<P>udenlandske træarter, specielt nåletræsarter, er et resultat af </P>  \r\n\r\n<P>fredskovsforordningen fra 1805, hvis principper er stadfæstet i </P>  \r\n\r\n<P>skovloven af 1935, der er det retlige grundlag for de danske </P>  \r\n\r\n<P>skove, som vi kender i dag. </P>  \r\n\r\n<P>Hovedparten af alle de nuværende skove er pålagt en fredskovspligt i </P>  \r\n\r\n<P>henhold til skovloven, hvilket indebærer en slags rammefredning af </P>  \r\n\r\n<P>skovene, som betyder, at skovarealerne fortsat skal drives som </P>  \r\n\r\n<P>skov. Svagheden i den nugældende lovgivning er, at man ikke har </P>  \r\n\r\n<P>sikkerhed for at bevare eller genskabe naturværdierne i skovene. </P>  \r\n\r\n<P>Løvskoven kan konverteres frit, gamle træer kan frit fældes og </P>  \r\n\r\n<P>arealerne tilplantes med nåleskov. Særlig spændende bevoksninger </P>  \r\n\r\n<P>med stor økologisk variation har ingen generel beskyttelse. </P>  \r\n\r\n<P>Skovarealet er blevet udvidet, således at det i dag udgør 12 pct. af </P>  \r\n\r\n<P>landets areal. Store nåletræsplantager med bjergfyr og rødgran er </P>  \r\n\r\n<P>plantet i de tidligere skovløse hedeområder i Midt- og </P>  \r\n\r\n<P>Vestjylland. Tilplantninger er desuden sket omkring eksisterende </P>  \r\n\r\n<P>skove i det østlige Danmark. Efter den seneste skovtælling, </P>  \r\n\r\n<P>foretaget i 1976, udgør det samlede skovareal 493.000 ha; heraf er </P>  \r\n\r\n<P>137.000 ha løvtræ, 269.000 ha nåletræ og 87.000 ha ubevoksede </P>  \r\n\r\n<P>arealer. Det samlede løvtræsareal er formindsket med 7 pct. siden </P>  \r\n\r\n<P>1931, og bøgens areal er faldet fra 104.000 ha til 75.000 ha, </P>  \r\n\r\n<P>hvilket svarer til et fald på 28 pct. Desuden er det værd at </P>  \r\n\r\n<P>bemærke, at bøgens aldersfordeling er meget skæv. 46 pct. er over </P>  \r\n\r\n<P>80 år gammel, hvilket indebærer, at det samlede bøgeareal inden </P>  \r\n\r\n<P>for en relativt kort årrække yderligere vil falde drastisk. </P>  \r\n\r\n<P>Skovenes ejendomsforhold fordeler sig på følgende måde: </P>  \r\n\r\n<PRE>  \r\n\r\n Stat, amtskommuner og kommuner ejer ca.          170.000 ha  \r\n\r\n Private skove, fondsstiftelser,  \r\n\r\n aktieselskaber, interessentskaber mv. ejer ca.   323.000 ha  \r\n\r\n</PRE>  \r\n\r\n<P>således at ca. 1/3 af det danske skovareal er offentligt ejet. </P>  \r\n\r\n<P>Skoven hører til de mest eftertragtede rekreative områder og til de </P>  \r\n\r\n<P>naturhistorisk vigtigste landskabselementer. Derfor er der </P>  \r\n\r\n<P>gennemført en række fredninger af skovområder for at beskytte </P>  \r\n\r\n<P>deres indhold. Af skovfredninger kan nævnes: </P>  \r\n\r\n<P>- Hald Egeskov, som udgør en biotop, der er enestående i Nordeuropa, </P>  \r\n\r\n<P>- Draved Skov i Sønderjylland, som ligeledes er af international </P>  \r\n\r\n<P>betydning, </P>  \r\n\r\n<P>- Suserupskoven ved Tystrup Sø, som er et af de få urskovsarealer i </P>  \r\n\r\n<P>landet, </P>  \r\n\r\n<P>- Allindelille Fredskov i Midtsjælland, som rummer en hel række </P>  \r\n\r\n<P>usædvanlige botaniske forekomster, </P>  \r\n\r\n<P>- Næsbyholm og Holckenhavn. </P>  \r\n\r\n<P>Der er desuden gennemført skovfredninger for: </P>  \r\n\r\n<P>- Frederiksdal ved Furesøen, </P>  \r\n\r\n<P>- Gammel Kjøgegaard ved Køge, </P>  \r\n\r\n<P>- Dele af skovene under Brahetrolleborg på Fyn, </P>  \r\n\r\n<P>- Skovene ved Madum Sø, </P>  \r\n\r\n<P>- Enebærstykket i Rold Skov, </P>  \r\n\r\n<P>- Dele af Jægerspris Nordskov i Hornsherred, </P>  \r\n\r\n<P>- Hvidding Krat ved Randers og </P>  \r\n\r\n<P>- Døndalen på Bornholm. </P>  \r\n\r\n<P>Skovfredninger er i dag den dyreste form for fredninger, der </P>  \r\n\r\n<P>gennemføres i landzone. Erstatningerne varierer fra 4.000-5.000 </P>  \r\n\r\n<P>kr. til 25.000 kr. pr. ha. De relativt få skovfredninger, der er </P>  \r\n\r\n<P>gennemført, kan således ikke på tilfredsstillende vis suppleres, </P>  \r\n\r\n<P>uden at det koster samfundet meget store beløb. Bl.a. derfor bør </P>  \r\n\r\n<P>der gennemføres en ny skovlov med bl.a. ovenstående indhold. </P>  \r\n\r\n<P>Udviklingen på marginaljordsområdet og den nylig ændrede </P>  \r\n\r\n<P>landbrugslovs (lov nr. 327 af 4. juni 1986 om ændring af lov om </P>  \r\n\r\n<P>landbrugsejendomme) udvidede adgang til skovbeplantninger </P>  \r\n\r\n<P>understreger yderligere behovet for en ny skovlov. </P>  \r\n\r\n<P>Betydelige arealer påregnes tilplantet i de kommende år. Det er </P>  \r\n\r\n<P>overordentligt vigtigt, at disse tilplantninger ikke sker i </P>  \r\n\r\n<P>konflikt med FREDNINGSHENSYN. Skovrejsning kan mange steder i </P>  \r\n\r\n<P>landet ske som et værdifuldt komplement til landskabets indhold </P>  \r\n\r\n<P>som en naturgenopretning. Andre steder kan landskabet påføres </P>  \r\n\r\n<P>store ulemper, som undertiden kolliderer fatalt med </P>  \r\n\r\n<P>naturhistoriske og landskabelige hensyn. Dette kan især ske, hvis </P>  \r\n\r\n<P>skovene etableres på grundlag af det nuværende mangelfulde </P>  \r\n\r\n<P>lovgrundlag. </P>  \r\n\r\n<P>Det er derfor af central betydning, at der i de enkelte amter og </P>  \r\n\r\n<P>Hovedstadsrådet udarbejdes særlige sektorplaner for skovbruget, </P>  \r\n\r\n<P>således at de kommende års skovtilplantninger kan styres og </P>  \r\n\r\n<P>stimuleres såvel i omfang som i indhold. </P>  \r\n\r\n<P>Nærværende forslag til folketingsbeslutning skal ses som et </P>  \r\n\r\n<P>komplement til resultatet af arbejdet i det skovpolitiske udvalg, </P>  \r\n\r\n<P>hvis kommissorium savner de nævnte fredningsmæssige aspekter (jf. </P>  \r\n\r\n<P>nedenfor). </P>  \r\n\r\n<P>Det er centralt, at disse hensyn inddrages i en tid, hvor det i </P>  \r\n\r\n<P>stigende grad erkendes, at den immaterielle produktion i vore </P>  \r\n\r\n<P>skove kan sidestilles med og undertiden overgå den materielle. </P>  \r\n\r\n<P>Skovpolitisk udvalgs kommissorium er følgende: </P>  \r\n\r\n<P>På grundlag af en analyse af det private skovbrugserhvervs </P>  \r\n\r\n<P>produktions- og afsætningsforhold skal udvalget inden for rammerne </P>  \r\n\r\n<P>af den gældende skovlov vurdere erhvervsmæssige </P>  \r\n\r\n<P>udviklingsmuligheder og effektiviteten samt faktorer, der øver </P>  \r\n\r\n<P>indflydelse herpå. Udvalget kan fremkomme med forslag til </P>  \r\n\r\n<P>ændringer i lovgivningen til sikring af en hensigtsmæssig </P>  \r\n\r\n<P>erhvervsudvikling. Udvalget kan i det omfang, det finder det </P>  \r\n\r\n<P>nødvendigt, støtte sig til forarbejder i underudvalg, og udvalget </P>  \r\n\r\n<P>kan nedsætte arbejdsudvalg af særlige sagkyndige. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00039"
        },
        {
            "displayName": "Entydig dokumentidentifikation",
            "displayValue": "CL004977"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "39"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}