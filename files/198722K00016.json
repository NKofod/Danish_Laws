{
    "id": 113121,
    "title": "1987 LSF 16   FORSLAG TIL LOV OM ÆNDRING AF FORSKELLIGE SKATTELOVE (FORTRYKT   SELVANGIVELSE) ",
    "documentTypeId": "400",
    "isSagsforlobPeriodValid": false,
    "shortName": "1987/2 LSF 16",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 16 </P>  \r\n\r\n<P></P>  \r\n\r\n<P>Forslag til Lov om ændring af forskellige skattelove (Fortrykt  \r\n\r\n selvangivelse) </P>  \r\n\r\n<P></P>  \r\n\r\n<P>Fremsat af skatteministeren (Fogh Rasmussen) </P>  \r\n\r\n<P></P>  \r\n\r\n<P>den 8. juni 1988 </P>  \r\n\r\n<P></P>  \r\n\r\n<P>Vedtaget ved tredjebehandling den 23. juni 1988 </P>  \r\n\r\n<P></P>  \r\n\r\n<P><a href=\"document.aspx?accn=A19880036030\"> Lov nr. 360 af 01/07/1988</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om påligningen af indkomst- og formueskat til staten  \r\n\r\n (ligningsloven), jf. lovbekendtgørelse nr. 829 af 19. november 1987, som  \r\n\r\n ændret senest ved § 1 i lov nr. 132 af 12. marts 1988, affattes <B>§ 32 A</B>  \r\n\r\n således: </P>  \r\n\r\n<P>&#187;§ 32 A. Skatteministeren træffer efter indhentet udtalelse fra  \r\n\r\n ligningsrådet bestemmelse om udformningen og udsendelsen af skemaer til brug  \r\n\r\n ved selvangivelse. Skattepligtige, der ikke modtager selvangivelsesskema, er  \r\n\r\n ikke fritaget for at indgive selvangivelse. For skattepligtige selskaber og  \r\n\r\n fonde m.v. gælder reglerne i selskabsskatteloven og fondsbeskatningsloven.  \r\n\r\n</P>  \r\n\r\n<P>Stk. 2. Selvangivelsen for et indkomstår skal underskrives og afleveres  \r\n\r\n senest den 15. maj det følgende år. Udløber fristen en fredag eller en  \r\n\r\n lørdag, kan selvangivelsen afleveres den nærmest følgende søndag. </P>  \r\n\r\n<P>Stk. 3. Selvangivelsen skal udfyldes og underskrives. Selvangivelse for en  \r\n\r\n person, der er umyndig, skrives under af værgen. Selvangivelse for en person,  \r\n\r\n der er under lavværgemål, skrives under sammen med lavværgen. </P>  \r\n\r\n<P>Stk. 4. Ligningsrådet kan fastsætte en længere frist for at aflevere  \r\n\r\n selvangivelse for bogførings- eller regnskabspligtige personer og dødsboer.  \r\n\r\n</P>  \r\n\r\n<P>Stk. 5. Når særlige grunde taler derfor, kan ligningsmyndigheden, i  \r\n\r\n Københavns og Frederiksberg Kommuner vedkommende skattedirektorat, give  \r\n\r\n personer og dødsboer udsættelse med at aflevere selvangivelse.&#171; </P>  \r\n\r\n<P>§ 2 </P>  \r\n\r\n<P>I lov om opkrævning af indkomst- og formueskat for personer m.v.  \r\n\r\n (kildeskat), jf. lovbekendtgørelse nr. 892 af 22. december 1987, som ændret  \r\n\r\n ved § 4 i lov nr. 36 af 29. januar 1988, indsættes i <B>§ 81</B> som  \r\n\r\n<B>2.</B> og <B>3. pkt.: </B></P>  \r\n\r\n<P>&#187;Erklæringen kan også gå ud på, at skatteyderen er gjort bekendt med  \r\n\r\n de oplysninger om indkomst- og formueforhold, der lægges til grund for  \r\n\r\n skatteansættelsen og skatteberegningen, og at disse oplysninger efter  \r\n\r\n skatteyderens opfattelse er rigtige. Skatteansættelsen og skatteberegningen  \r\n\r\n sker herefter på dette grundlag.&#171; </P>  \r\n\r\n<P>§ 3 </P>  \r\n\r\n<P>I lov om indskud på etableringskonto, jf. lovbekendtgørelse nr. 568 af 25.  \r\n\r\n august 1987, ændres i § 1, stk. 2, to steder &#187;februar&#171; til:  \r\n\r\n &#187;maj&#171;. </P>  \r\n\r\n<P>§ 4 </P>  \r\n\r\n<P>I lov nr. 149 af 10. april 1922 om indkomst- og formueskat til staten  \r\n\r\n (statsskatteloven), som ændret bl.a. ved lov nr. 479 af 8. november 1972 og  \r\n\r\n senest ved lov nr. 281 af 8. juni 1977, ophæves <B>§ 22. </B></P>  \r\n\r\n<P>§ 5 </P>  \r\n\r\n<P>I lov om afgift af arv og gave, jf. lovbekendtgørelse nr. 62 af 6. februar  \r\n\r\n 1987, ændres i § 45, 2. pkt., &#187;den 1. februar&#171; til: &#187;den 15.  \r\n\r\n maj&#171;. </P>  \r\n\r\n<P>§ 6 </P>  \r\n\r\n<P>Stk. 1. Loven træder i kraft dagen efter bekendtgørelsen i Lovtidende.  \r\n\r\n</P>  \r\n\r\n<P>Stk. 2. §§ 1-4 har virkning fra og med indkomståret 1988. </P>  \r\n\r\n<P>Stk. 3. § 5 har virkning for gaver ydet i 1988 eller senere. </P>  \r\n\r\n<P>Stk. 4. Indskud på etableringskonto, der er foretaget i perioden 16.  \r\n\r\n februar 1988 til og med 15. maj 1988, fradrages i indkomståret 1988. </P>  \r\n\r\n<P>Oprindeligt fremsat forslag </P>  \r\n\r\n<P>§ 1 </P>  \r\n\r\n<P>I lov om påligningen af indkomst- og formueskat til staten  \r\n\r\n (ligningsloven), jf. lovbekendtgørelse nr. 829 af 19. november 1987, som  \r\n\r\n ændret senest ved § 1 i lov nr. 132 af 12. marts 1988, affattes § 32 A  \r\n\r\n således: </P>  \r\n\r\n<P>&#187;§ 32 A. Skatteministeren træffer efter indhentet udtalelse fra  \r\n\r\n ligningsrådet bestemmelse om udformningen og udsendelsen af skemaer til brug  \r\n\r\n ved selvangivelse. Skattepligtige, der ikke modtager selvangivelsesskema, er  \r\n\r\n ikke fritaget for at indgive selvangivelse. For skattepligtige selskaber og  \r\n\r\n fonde m.v. gælder reglerne i selskabsskatteloven og fondsbeskatningsloven.  \r\n\r\n</P>  \r\n\r\n<P>Stk. 2. Selvangivelsen for et indkomstår skal underskrives og afleveres  \r\n\r\n senest den 15. maj det følgende år. Udløber fristen en fredag eller en  \r\n\r\n lørdag, kan selvangivelsen afleveres den nærmest følgende søndag. </P>  \r\n\r\n<P>Stk. 3. Selvangivelsen skal udfyldes og underskrives. Selvangivelse for en  \r\n\r\n person, der er umyndig, skrives under af værgen. Selvangivelse for en person,  \r\n\r\n der er under lavværgemål, skrives under sammen med lavværgen. </P>  \r\n\r\n<P>Stk. 4. Ligningsrådet kan fastsætte en længere frist for at aflevere  \r\n\r\n selvangivelse for bogførings- eller regnskabspligtige personer og dødsboer.  \r\n\r\n</P>  \r\n\r\n<P>Stk. 5. Når særlige grunde taler derfor, kan ligningsmyndigheden, i  \r\n\r\n København og Frederiksberg kommuner vedkommende skattedirektoratet, give  \r\n\r\n personer og dødsboer udsættelse med at aflevere selvangivelse.&#171; </P>  \r\n\r\n<P>§ 2 </P>  \r\n\r\n<P>I lov om opkrævning af indkomst- og formueskat for personer m.v.  \r\n\r\n (kildeskat), jf. lovbekendtgørelse nr. 892 af 22. december 1987, som ændret  \r\n\r\n ved § 4 i lov nr. 36 af 29. januar 1988, indsættes i <B>§81</B> som <B>2. og  \r\n\r\n 3. pkt.: </B></P>  \r\n\r\n<P>&#187;Erklæringen kan også gå ud på, at skatteyderen er gjort bekendt med  \r\n\r\n de oplysninger om indkomst- og formueforhold, der lægges til grund for  \r\n\r\n skatteansættelsen og skatteberegningen, og at disse oplysninger efter  \r\n\r\n skatteyderens opfattelse er rigtige. Skatteansættelsen og skatteberegningen  \r\n\r\n sker herefter på dette grundlag.&#171; </P>  \r\n\r\n<P>§ 3 </P>  \r\n\r\n<P>I lov om indskud på etableringskonto, jf. lovbekendtgørelse nr. 568 af 25.  \r\n\r\n august 1987 ændres i § 1, stk. 2, to steder &#187;februar&#171; til:  \r\n\r\n &#187;maj&#171;. </P>  \r\n\r\n<P>§ 4 </P>  \r\n\r\n<P>I lov nr. 149 af 10. april 1922 om indkomst- og formueskat til staten  \r\n\r\n (statsskatteloven), som ændret bl.a. ved lov nr. 479 af 8. november 1972 og  \r\n\r\n senest ved lov nr. 281 af 8. juni 1977, ophæves § 22. </P>  \r\n\r\n<P>§ 5 </P>  \r\n\r\n<P>I lov om afgift af arv og gave, jf. lovbekendtgørelse nr. 62 af 6. februar  \r\n\r\n 1987, ændres i § 45, 2. pkt., &#187;den 1. februar&#171; til: &#187;den 15.  \r\n\r\n maj&#171;. </P>  \r\n\r\n<P>§ 6 </P>  \r\n\r\n<P>Stk. 1. Loven træder i kraft dagen efter bekendtgørelsen i Lovtidende.  \r\n\r\n</P>  \r\n\r\n<P>Stk. 2. §§ 1-4 har virkning fra og med indkomståret 1988. </P>  \r\n\r\n<P>Stk. 3. § 5 har virkning for gaver ydet i 1988 eller senere. </P>  \r\n\r\n<P>Stk. 4. Indskud på etableringskonto, der er foretaget i perioden 16.  \r\n\r\n februar 1988 til og med 15. maj 1988, fradrages i indkomståret 1988. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>Lovforslaget </P>  \r\n\r\n<P>Formålet med lovforslaget er at gennemføre en administrativ reform af  \r\n\r\n selvangivelsen fra og med indkomståret 1988. Selvangivelsen skal udformes  \r\n\r\n således, at den bliver enklere at udfylde for de fleste borgere. Dette skal  \r\n\r\n ske ved, at der på selvangivelsen fortrykkes de oplysninger, som  \r\n\r\n skattemyndighederne har i forvejen. Selvangivelsesfristen må derfor samtidig  \r\n\r\n forlænges fra 15. februar til 15. maj. </P>  \r\n\r\n<P>Ordningen vil betyde, at det for et stort flertal af de skattepligtige  \r\n\r\n bliver meget enkelt at opfylde selvangivelsespligten. </P>  \r\n\r\n<P>Gældende regler </P>  \r\n\r\n<P>Efter skattekontrolloven skal alle skattepligtige aflevere en  \r\n\r\n selvangivelse. Skatteministeren fastsætter hvilke oplysninger og  \r\n\r\n specifikationer, selvangivelsen skal indeholde. Har den skattepligtige  \r\n\r\n skriftligt afgivet disse oplysninger, er selvangivelsen gyldig. Dette gælder  \r\n\r\n også, selvom selvangivelsesblanketten ikke er anvendt. Selvangivelsen er dog  \r\n\r\n kun gyldig, hvis den er underskrevet. </P>  \r\n\r\n<P>Efter statsskattelovens § 22, stk. 1, skal selvangivelse indgives senest  \r\n\r\n den 15. februar. </P>  \r\n\r\n<P>Hvis skatteyderen af særlige grunde ikke kan overholde tidsfristen, kan  \r\n\r\n vedkommende søge skattevæsenet om udsættelse med at indsende selvangivelsen.  \r\n\r\n</P>  \r\n\r\n<P>Ikke-erhvervsdrivende skatteydere uden indkomst eller med indkomst, som  \r\n\r\n allerede er indberettet til skattevæsenet, kan nøjes med at underskrive på  \r\n\r\n forsiden af den almindelige selvangivelse (benævnt S 13). I øvrigt har  \r\n\r\n hovedparten af de ikke-erhvervsdrivende haft mulighed for at undlade at  \r\n\r\n selvangive de oplysninger, som skattevæsenet allerede har (de gule felter på  \r\n\r\n den almindelige selvangivelse). </P>  \r\n\r\n<P>Siden indførelsen af ordningen med de gule felter er der sket en gradvis  \r\n\r\n udvidelse af antallet af de oplysninger, som skattevæsenet allerede har. </P>  \r\n\r\n<P>Den foreslåede ordning </P>  \r\n\r\n<P>For 1987 blev der gennemført et forsøg med en ny selvangivelse i 3 jyske  \r\n\r\n kommuner - Aalborg, Skørping og Hadsten. Her blev den traditionelle  \r\n\r\n selvangivelse for mange skattepligtiges vedkommende erstattet af et kort. På  \r\n\r\n kortet skulle borgerne kun skrive de ganske få oplysninger, skattevæsenet  \r\n\r\n ikke allerede havde i forvejen. </P>  \r\n\r\n<P>Kortene er blevet meget positivt modtaget i de 3 jyske kommuner. Omkring  \r\n\r\n 85 pct. af de skattepligtige benyttede kortet. En Gallup-undersøgelse har  \r\n\r\n vist, at 84 pct. af dem, der benyttede kortet, synes det er en god ide. Op  \r\n\r\n mod 75 pct. mener, at kortene er nemmere at udfylde end den traditionelle  \r\n\r\n selvangivelse. </P>  \r\n\r\n<P>Samme undersøgelse viste også, at der var en betydelig interesse for, at  \r\n\r\n de gule felter på selvangivelsen udfyldes på forhånd med de oplysninger, som  \r\n\r\n skattevæsenet har modtaget fra arbejdsgivere, pengeinstitutter m.v. Omkring  \r\n\r\n 80 pct. synes, at en sådan fortrykt selvangivelse er en god ide. Den vil give  \r\n\r\n borgerne mulighed for med det samme at sikre sig, om skattevæsenets  \r\n\r\n oplysninger er korrekte. </P>  \r\n\r\n<P>Ved udformningen af den nye selvangivelse vil man forene fordelene ved  \r\n\r\n kortordningen med fordelene ved den fortrykte selvangivelse. Den nye ordning  \r\n\r\n er en videreudvikling af forsøgsordningen, således at den forenkling, der  \r\n\r\n ligger i kortene, fastholdes, samtidig med at borgernes retssikkerhed  \r\n\r\n styrkes. </P>  \r\n\r\n<P>Et vigtigt led i den foreslåede ordning er, at der skal ske den hurtigst  \r\n\r\n mulige betjening af borgerne. Det er derfor nødvendigt, at  \r\n\r\n Statsskattedirektoratet overtager visse rene rutineopgaver fra kommunerne.  \r\n\r\n Det er således tanken, at Statsskattedirektoratet skal stå for udsendelse af  \r\n\r\n oplysningskort, fortrykte selvangivelser, årsopgørelser og kvitteringskort,  \r\n\r\n ligesom Statsskattedirektoratet skal modtage og konvertere oplysningskort og  \r\n\r\n kvitteringskort. Ligningsopgaven skal derimod som hidtil varetages hos  \r\n\r\n kommunerne. Kommunerne befinder sig tættest på borgerne og kan derfor  \r\n\r\n varetage ligningsopgaven mest hensigtmæssigt. Borgerne vil også lettest kunne  \r\n\r\n få råd og vejledning hos den lokale ligningsmyndighed. </P>  \r\n\r\n<P>Den foreslåede ordning, som dog endnu befinder sig på et forberedende  \r\n\r\n stadium, går ud på følgende: </P>  \r\n\r\n<P>I januar får de ikke-erhvervsdrivende skattepligtige tilsendt et  \r\n\r\n oplysningskort. Hvis de skattepligtige ønsker det, kan de benytte kortet til  \r\n\r\n at indsende supplerende oplysninger til skattevæsenet inden den 15. februar.  \r\n\r\n På oplysningskortet skal borgerne kun skrive de oplysninger, skattevæsenet  \r\n\r\n ikke allerede er i besiddelse af gennem indberetnnger fra arbejdsgivere,  \r\n\r\n pengeinstitutter m.v. Oplysningskortet vil blive udformet således, at det vil  \r\n\r\n være meget enkelt at udfylde for borgerne. </P>  \r\n\r\n<P>Oplysningskortet kan ligesom kortet i forsøgsordningen tænkes udarbejdet i  \r\n\r\n to varianter. Den ene type kort kan tænkes anvendt af personer med meget  \r\n\r\n enkle indkomst- og formueforhold. Den anden type kan tænkes anvendt af  \r\n\r\n personer, som har behov for at give flere oplysninger, typisk ejere af fast  \r\n\r\n ejendom. </P>  \r\n\r\n<P>I slutningen af april får de skattepligtige en fortrykt selvangivelse og  \r\n\r\n et forslag til årsopgørelse med forslag til beregning af slutskatten. Det,  \r\n\r\n som fortrykkes på selvangivelsen, er både de oplysninger, som arbejdsgivere,  \r\n\r\n pengeinstittutter m.v. har indberettet, og de oplysnigner, som borgerne har  \r\n\r\n anført på oplysningskortene. Udsendelsen af den fortrykte selvangivelse  \r\n\r\n foretages af Statsskattedirektoratet. </P>  \r\n\r\n<P>Hvis den skattepligtige kan godkende de fortrykte oplysninger på  \r\n\r\n selvangivelsen, skal der kun underskrives og indsendes et kvitteringskort til  \r\n\r\n Statsskattedirektoratet. Kvitteringskortet følger med selvangivelsen. Hvis  \r\n\r\n den skattepligtige ikke mener, at de beløb m.v., der er anført på den  \r\n\r\n fortrykte selvangivelse, er korrekte, skal den pågældende korrigere fejlene  \r\n\r\n på selvangivelsen. Den indsendes herefter senest den 15. maj til  \r\n\r\n skattemyndighederne. Indsendelsen af kvitteringskort skal ligeledes sket  \r\n\r\n senest den 15. maj. </P>  \r\n\r\n<P>Kvitteringskortet skal indeholde en erklæring fra den skattepligtige om,  \r\n\r\n at den skattepligtige har modtaget den fortrykte selvangivelse, samt at de  \r\n\r\n beløb, der er opført på den fortrykte selvangivelse, efter den  \r\n\r\n skattepligtiges opfattelse er korrekte. Denne godkendelse medfører, at  \r\n\r\n skatteansættelse og skatteberegning sker i overensstemmelse med det udsendte  \r\n\r\n forslag til årsopgørelse. Hvis den skattepligtige ikke kan godkende den  \r\n\r\n fortrykte selvangivelse, skal den som nævnt indsendes med de ønskede  \r\n\r\n ændringer eller tilføjelser. </P>  \r\n\r\n<P>Når selvangivelse eller kvitteringskort indsendes i underskrevet stand,  \r\n\r\n foreligger der en behørig selvangivelse. </P>  \r\n\r\n<P>Underskriften afgives ligesom efter de gældende regler under strafansvar  \r\n\r\n efter skattekontrollovens § 13 og straffelovens § 289. </P>  \r\n\r\n<P>Forslaget til årsopgørelse bliver en egentlig årsopgørelse, hvis  \r\n\r\n kvitteringskortet indsendes i underskrevet stand. Indsendes den fortrykte  \r\n\r\n selvangivelse med ændringer eller tilføjelser, udarbejdes en årsopgørelse i  \r\n\r\n stedet for det først udsendte forslag til årsopgørelse. </P>  \r\n\r\n<P>Ordningen vil eventuelt kunne tilrettelægges således, at der i de  \r\n\r\n tilfælde, hvor der fremkommer en restskat, bliver udsendt et  \r\n\r\n giroindbetalingskort til frivillig indbetaling. Skattepligtige, der får  \r\n\r\n beregnet en overskydende skat, kan eventuelt få beløbet udbetalt umiddelbart  \r\n\r\n i forbindelse med udsendelse af selvangivelse og forslag til årsopgørelse.  \r\n\r\n</P>  \r\n\r\n<P>Administrative og provenumæssige virkninger </P>  \r\n\r\n<P>Den foreslåede administrative omlægning af selvangivelsen vil medføre  \r\n\r\n statslige merudgifter, som kan opgøres til følgende: 1989 1990 1991 (mio.  \r\n\r\n kr.) (mio. kr.) (mio. kr.) </P>  \r\n\r\n<P>Konto 02.05.01. Lønninger m.v. 5,0 5,0 5,0 </P>  \r\n\r\n<P>Konto 02.05.10. Kontorhold: </P>  \r\n\r\n<P>- portoudgifter i forbindelse med </P>  \r\n\r\n<P>udsendelse af oplysningskort, </P>  \r\n\r\n<P>selvangivelser, årsopgørelser </P>  \r\n\r\n<P>og kvitteringskort 26,0 26,0 26,0 </P>  \r\n\r\n<P>- papir, kuvertering 2,0 2,0 2,0 </P>  \r\n\r\n<P>- information 2,0 2,0 0,5 </P>  \r\n\r\n<P>Konto 02.05.12. Fremmede </P>  \r\n\r\n<P>tjenesteydelser: </P>  \r\n\r\n<P>- Edb-udvikling 2,0 2,0 2,0 </P>  \r\n\r\n<P>- Edb-drift 6,0 6,0 6,0 </P>  \r\n\r\n<P>Konto 02.05.20. Anskaffelse af </P>  \r\n\r\n<P>materiel m.v. (maskiner til </P>  \r\n\r\n<P>optisk læsning m.v.) 30,0 - - </P>  \r\n\r\n<P>Konto 02.05.25. Husleje 10,0 10,0 10,0 </P>  \r\n\r\n<P>Samlede omkostninger 83,0 53,0 51,5 Det vil være nødvendigt at igangsætte  \r\n\r\n planlægningen allerede i 1988. Det er derfor nødvendigt at disponere og  \r\n\r\n afholde udgifter i 1988. Der bliver tale om følgende udgifter i 1988: </P>  \r\n\r\n<P>- Udgifter til information (konto 10) 1 mill. kr. </P>  \r\n\r\n<P>- Udgifter til papir (konto 10) 0,5 mill. kr. </P>  \r\n\r\n<P>- Udgifter til edb-udvikling (konto 12) 2 mill. kr. </P>  \r\n\r\n<P>- Udgifter til lokaler (konto 25) 2,5 mill. kr. </P>  \r\n\r\n<P>Det er også nødvendigt allerede i 1988 at bestille de omtalte maskiner til  \r\n\r\n optisk læsning. Specielt for så vidt angår leje af lokaler bemærkes, at der  \r\n\r\n knytter sig stor usikkerhed til udgiftens størrelse. De omtalte maskiner til  \r\n\r\n optisk læsning stiller særlige krav til indretningen af lokaler. Det kan  \r\n\r\n derfor være vanskeligt at finde lokaler, som umiddelbart opfylder de optimale  \r\n\r\n krav med hensyn til kombinationen af lokalestandard, areal og geografisk  \r\n\r\n placering. </P>  \r\n\r\n<P>Indførelsen af den fortrykte selvangivelse vil medføre bortfald af  \r\n\r\n kommunale udgifter og af arbejdsopgaver i kommunerne. </P>  \r\n\r\n<P>Kommunerne sparer udgifter til porto i forbindelse med udsendelse af  \r\n\r\n selvangivelser og årsopgørelser. Denne besparelse svarer til den statslige  \r\n\r\n merudgift på de nævnte 26 mill. kr. pr. år. </P>  \r\n\r\n<P>De arbejdsopgaver, som falder væk i kommunerne, er: </P>  \r\n\r\n<P>- Udsendelse og modtagelse af selvangivelser. </P>  \r\n\r\n<P>- Udsendelse af årsopgørelser. </P>  \r\n\r\n<P>- Konvertering af oplysninger på selvangivelsen til edb-medie. </P>  \r\n\r\n<P>- Arkivering af selvangivelser og årsopgørelser. </P>  \r\n\r\n<P>- Efterbehandling og kuvertering af selvangivelses- og  \r\n\r\n årsopgørelsesblanketter. </P>  \r\n\r\n<P>De besparelser, der kan opnås ved bortfald af de nævnte rutineopgaver, kan  \r\n\r\n anslås til 60 mill. kr. i hvert af årene 1989, 1990 og 1991. I alt bliver der  \r\n\r\n således tale om kommunale besparelser på 86 mill. kr. årligt. </P>  \r\n\r\n<P>Set for staten og kommunerne under eet vil der således efter det første år  \r\n\r\n (1989) blive tale om besparelser af størrelsesordenen 30-35 mill. kr. I 1989  \r\n\r\n vil de statslige merudgifter og de kommunale besparelser være nogenlunde lige  \r\n\r\n store. </P>  \r\n\r\n<P>Forslaget har ingen nævneværdige provenumæssige virkninger. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 1 </P>  \r\n\r\n<P>Den foreslåede reform af selvangivelsen medfører, at fristen for at  \r\n\r\n indsende selvangivelsen forlænges. </P>  \r\n\r\n<P>Efter statsskattelovens § 22 er fristen for indgivelse af selvangivelse  \r\n\r\n den 15. februar. Endvidere indeholder bestemmelsen en række kontrolregler.  \r\n\r\n Bestemmelsen er i vid udstrækning blevet erstattet af bestemmelser i  \r\n\r\n skattekontrolloven og selskabsskatteloven. Det foreslås derfor at ophæve  \r\n\r\n statsskattelovens § 22. De bestemmelser i statsskattelovens § 22, der endnu  \r\n\r\n er aktuelle, foreslås overflyttet til ligningslovens § 32 A. </P>  \r\n\r\n<P>Ifølge lovforslaget er det herefter i ligningslovens <B>§ 32 A, stk.  \r\n\r\n 1,</B> bestemt, at skemaer til brug ved selvangivelse som hidtil udarbejdes  \r\n\r\n på skatteministerens foranledning. Efter forslaget skal  \r\n\r\n Statsskattedirektoratet sørge for, at skemaerne sendes til alle  \r\n\r\n skattepligtige. For selskaber og fonde m.v. anvendes selskabsskattelovens og  \r\n\r\n fondsbeskatningslovens regler om selvangivelse. </P>  \r\n\r\n<P>Efter <B>stk. 2</B> er fristen for at aflevere selvangivelse forlænget fra  \r\n\r\n den 15. februar til den 15. maj. Hvis fristen udløber en fredag eller en  \r\n\r\n lørdag, kan selvangivelsen afleveres den nærmest følgende søndag. </P>  \r\n\r\n<P>Reglerne i <B>stk. 3</B> svarer til de hidtil gældende regler i  \r\n\r\n statsskattelovens § 22. </P>  \r\n\r\n<P>Stk. 4 og 5 omhandler en udsættelse af fristen for at aflevere  \r\n\r\n selvangivelse og svarer til stk. 1 og 2 i den gældende § 32 A i  \r\n\r\n ligningsloven. </P>  \r\n\r\n<P>Til § 2 </P>  \r\n\r\n<P>I <B>kildeskattelovens § 81</B> er det bestemt, at skatteministeren kan  \r\n\r\n fastsætte regler om, at selvangivelsen under nærmere angivne betingelser kan  \r\n\r\n erstattes af en erklæring, der kun omfatter visse af skatteyderens indkomst-  \r\n\r\n og formueforhold. </P>  \r\n\r\n<P>Det <B>foreslås,</B> at bestemmelsen udvides til også at omfatte  \r\n\r\n erklæringer, der har karakter af den foreslåede ordnings kvitteringskort. Den  \r\n\r\n skattepligtige kan således afgive erklæring om, at vedkommende er gjort  \r\n\r\n bekendt med de oplysninger om indkomst og formue, der lægges til grund for  \r\n\r\n skatteansættelsen og skatteberegningen, og at disse oplysninger efter  \r\n\r\n skatteyderens opfattelse er rigtige. Den skattepligtige står samtidig inde  \r\n\r\n for, at oplysningerne er fyldestgørende. På samme måde som erklæringen efter  \r\n\r\n de gældende regler afgives under sædvanligt strafansvar, skal dette også  \r\n\r\n gælde kvitteringskort efter de foreslåede regler. </P>  \r\n\r\n<P>Til § 3 </P>  \r\n\r\n<P>Indskud på etableringskonto kan fradrages ved opgørelsen af den  \r\n\r\n skattepligtige indkomst. Efter de gældende regler indrømmes der fradrag for  \r\n\r\n indskud, der er foretaget i tiden fra den 16. februar i indkomståret til og  \r\n\r\n med den nærmest efterfølgende 15. februar (indskudsåret). </P>  \r\n\r\n<P>Fra og med indkomståret 1988 <B>foreslås</B> selvangivelsesfristen ændret  \r\n\r\n fra 15. februar til 15. maj i det år, der følger efter indkomståret. Det  \r\n\r\n<B>foreslås</B> derfor at ændre fristen for indskud på etableringskonto,  \r\n\r\n således at indskudsåret løber fra den 16. maj i indkomståret til og med den  \r\n\r\n nærmest efterfølgende 15. maj. </P>  \r\n\r\n<P>Fradrag for indskud på etableringskonto for indkomståret 1988 gives  \r\n\r\n herefter for indskud, der er foretaget i perioden 16. februar 1988 til og med  \r\n\r\n 15. maj 1989. For indkomståret 1988 er indskudsperioden således 15 måneder,  \r\n\r\n jf. lovforslagets § 3 sammenholdt med § 5, stk. 2. For indkomståret 1989 er  \r\n\r\n der fradrag for indskud, der er foretaget i perioden 16. maj 1989 til og med  \r\n\r\n 15. maj 1990. </P>  \r\n\r\n<P>Til § 4 </P>  \r\n\r\n<P>Det <B>foreslås</B> som nævnt at ophæve statsskattelovens § 22. Forslaget  \r\n\r\n er en konsekvens af, at de bestemmelser, der endnu gælder, foreslås  \r\n\r\n overflyttet til § 32 A i ligningsloven. </P>  \r\n\r\n<P>Til § 5 </P>  \r\n\r\n<P>Forslaget er en konsekvens af den ændrede frist for at aflevere  \r\n\r\n selvangivelse. </P>  \r\n\r\n<P>Til § 6 </P>  \r\n\r\n<P>Forslagets §§ 1-4 har virkning fra og med indkomståret 1988, dvs. for den  \r\n\r\n selvangivelse, som skal indsendes i begyndelsen af 1989. Forslagets § 5 har  \r\n\r\n virkning for gaver ydet i 1988 eller senere. </P>  \r\n\r\n<P>Bilag </P>  \r\n\r\n<P>I dette bilag er (med mindre skrift) </P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P>§ 1 </P>  \r\n\r\n<P>I lov om påligningen af indkomst- og formueskat til staten  \r\n\r\n (ligningsloven), jf. lovbekendtgørelse nr. 829 af 19. november 1987, som  \r\n\r\n ændret senest ved § 1 i lov nr. 132 af 12. marts 1988, affattes § 32 A  \r\n\r\n således: </P>  \r\n\r\n<P>&#187;§ 32 A. Skatteministeren træffer efter indhentet udtalelse fra  \r\n\r\n ligningsrådet bestemmelse om udformningen og udsendelsen af skemaer til brug  \r\n\r\n ved selvangivelse. Skattepligtige, der ikke modtager selvangivelsesskema, er  \r\n\r\n ikke fritaget for at indgive selvangivelse. For skattepligtige selskaber og  \r\n\r\n fonde m.v. gælder reglerne i selskabsskatteloven og fondsbeskatningsloven.  \r\n\r\n</P>  \r\n\r\n<P>Stk. 2. Selvangivelsen for et indkomstår skal underskrives og afleveres  \r\n\r\n senest den 15. maj det følgende år. Udløber fristen en fredag eller en  \r\n\r\n lørdag, kan selvangivelsen afleveres den nærmest følgende søndag. </P>  \r\n\r\n<P>Stk. 3. Selvangivelsen skal udfyldes og underskrives. Selvangivelse for en  \r\n\r\n person, der er umyndig, skrives under af værgen. Selvangivelse for en person,  \r\n\r\n der er under lavværgemål, skrives under sammen med lavværgen. </P>  \r\n\r\n<P>Stk. 4. Ligningsrådet kan fastsætte en længere frist for at aflevere  \r\n\r\n selvangivelse for bogførings- eller regnskabspligtige personer og dødsboer.  \r\n\r\n</P>  \r\n\r\n<P>Stk. 5. Når særlige grunde taler derfor, kan ligningsmyndigheden, i  \r\n\r\n København og Frederiksberg kommuner vedkommende skattedirektoratet, give  \r\n\r\n personer og dødsboer udsættelse med at aflevere selvangivelse.&#171; </P>  \r\n\r\n<P>§ 32 A. Ligningsrådet kan fastsætte regler om, at der for bogførings-  \r\n\r\n eller regnskabspligtige personer og dødsboer, hvis indkomstår udløber den 31.  \r\n\r\n december eller senere, gælder en længere frist for indgivelse af  \r\n\r\n selvangivelse end efter statsskattelovens § 22, stk. 1. </P>  \r\n\r\n<P>Stk. 2. Når særlige grunde taler derfor, kan ligningsmyndigheden, i  \r\n\r\n København og Frederiksberg vedkommende skattedirektorat, give personer og  \r\n\r\n dødsboer udsættelse med indgivelse af selvangivelse. </P>  \r\n\r\n<P>Stk. 3. Hvis fristen for indgivelse af selvangivelse efter § 22, stk. 1, i  \r\n\r\n statsskatteloven udløber en fredag eller lørdag, anses indgivelse senest den  \r\n\r\n søndag, der følger nærmest efter fristens udløb, for rettidig. </P>  \r\n\r\n<P>§ 2 </P>  \r\n\r\n<P>I lov om opkrævning af indkomst- og formueskat for personer m.v.  \r\n\r\n (kildeskat), jf. lovbekendtgørelse nr. 892 af 22. december 1987, som ændret  \r\n\r\n ved § 4 i lov nr. 36 af 29. januar 1988, indsættes i <B>§81</B> som <B>2. og  \r\n\r\n 3. pkt.: </B></P>  \r\n\r\n<P>&#187;Erklæringen kan også gå ud på, at skatteyderen er gjort bekendt med  \r\n\r\n de oplysninger om indkomst- og formueforhold, der lægges til grund for  \r\n\r\n skatteansættelsen og skatteberegningen, og at disse oplysninger efter  \r\n\r\n skatteyderens opfattelse er rigtige. Skatteansættelsen og skatteberegningen  \r\n\r\n sker herefter på dette grundlag.&#171; </P>  \r\n\r\n<P>§ 81. Skatteministeren kan fastsætte regler om, at selvangivelsen under  \r\n\r\n nærmere angivene betingelser kan erstattes af en erklæring, der kun omfatter  \r\n\r\n visse af skatteyderens indkomst- og formueforhold. </P>  \r\n\r\n<P>§ 3 </P>  \r\n\r\n<P>I lov om indskud på etableringskonto, jf. lovbekendtgørelse nr. 568 af 25.  \r\n\r\n august 1987, ændres i <B>§ 1, stk. 2,</B> to steder &#187;februar&#171; til:  \r\n\r\n &#187;maj&#171;. </P>  \r\n\r\n<P>§ 1. Den, der med henblik på etablering af selvstændig erhvervsvirksomhed  \r\n\r\n her i landet foretager indskud på etableringskonto efter reglerne i denne  \r\n\r\n lov, kan fradrage indskuddet ved opgørelsen af den skattepligtige indkomst.  \r\n\r\n</P>  \r\n\r\n<P>Stk. 2. Fradrag for et givet indkomstår indrømmes for indskud, der er  \r\n\r\n foretaget i tiden fra den 16. februar i indkomståret til og med den nærmest  \r\n\r\n efterfølgende 15. februar (indskudsåret). </P>  \r\n\r\n<P>Stk. 3. Fradrag kan ikke opnås for det indkomstår, hvori etablering finder  \r\n\r\n sted, jf. § 5, eller for følgende indkomstår, hvori beløb indskudt før  \r\n\r\n etableringen endnu ikke er hævet fuldt ud. </P>  \r\n\r\n<P>§ 4 </P>  \r\n\r\n<P>I lov nr. 149 af 10. april 1922 om indkomst- og formueskat til staten  \r\n\r\n (statsskatteloven), som ændret bl.a. ved lov nr. 479 af 8. november 1972 og  \r\n\r\n senest ved lov nr. 281 af 8. juni 1977, ophæves § 22. </P>  \r\n\r\n<P>§ 22 </P>  \r\n\r\n<P>Ansættelse af Indkomst og Formue sker hvert Aar og samtidig. Senest den  \r\n\r\n 15. Januar opfordrer Ligningsmyndigheden ved Bekendtgørelse paa den i  \r\n\r\n Kommunen brugelig Maade dem, som skal ansættes til Skat i Kommunen, til selv  \r\n\r\n eller ved en dertil betroet Fuldmægtig, dog i saa Fald under  \r\n\r\n Fuldmagtsgiverens eget Ansvar senest den 15. Februar at angive deres Indkomst  \r\n\r\n og Formue i Overensstemmelse med denne Lovs §§ 4, 5, 6 og 8, jf. § 9, samt §§  \r\n\r\n 12 og 13, jfr. § 16. Det skal i Bekendtgørelsen udtrykkelig tilkendegives, at  \r\n\r\n de Personer, der ikke selv angiver deres Indkomst og Formue paadrager sig de  \r\n\r\n i § 40 nævnte Følger, og at Selvangivelser, der ikke indkommer inden den  \r\n\r\n ovennævnte Frist i behørig underskreven Stand, ikke har Krav paa at komme i  \r\n\r\n Betragtning. </P>  \r\n\r\n<P>I Selvangivelsen skal Indkomsten være angivet særskilt for de forskellige  \r\n\r\n Hovedarter af Indkomster, hvorefter de opgivne Beløb sammenlægges, saa at  \r\n\r\n Selvangivelsen tillige udviser den samlede Indkomst. For Formuens Vedkommende  \r\n\r\n skal Selvangivelsen foruden Nettoformuens samlede Beløb tillige indeholde en  \r\n\r\n nærmere Specifikation over, hvorledes denne udkommer, med særlig Angivelse af  \r\n\r\n Værdien af fast Ejendom, Besætning, Maskiner og Inventar, Værdipapirer og  \r\n\r\n udestaaende Fordringer m.v. samt Størrelsen af den Ejendommen paahvilende  \r\n\r\n Prioritetsgæld og andre Byrder og Gældsforpligtelser. For Indkomsten kan dog  \r\n\r\n ikke forlanges en Specifikation, der gaar ud over, hvad Reglerne om kommunal  \r\n\r\n Kildebeskatning tilsiger. </P>  \r\n\r\n<P>Personer, der er pligtige til at føre autoriserede handelsbøger, samt  \r\n\r\n skattepligtige Dødsboer, Selskaber, Foreninger og andre Institutioner, jfr. §  \r\n\r\n 2, Nr. 5, skal sammen med Angivelse af deres Indkomst indsende Driftsregnskab  \r\n\r\n og Opgørelse over Status ved det paagældende Driftsaars Begyndelse og  \r\n\r\n Slutning. For Selskabers og Foreningers Vedkommende skal Selvangivelsen  \r\n\r\n derhos indeholde Oplysning om, hvor stor en Del af Aktiekapitalen  \r\n\r\n (Garantikapitalen) der hidrører fra direkte Indskud af Aktionærerne, samt  \r\n\r\n hvorledes den muligt øvrige Del af Aktiekapitalen er tilvejebragt. Undladelse  \r\n\r\n af at meddele fornævnte Oplysninger medfører, at den paagældende ifalder en  \r\n\r\n daglig Bøde af 10 Kr. fra den Dag, Paamindelse fra Ligningsmyndigheden er  \r\n\r\n modtaget, ligesom Skatteraadet og Landsoverskatteraadet til enhver Tid kan  \r\n\r\n fremtvinge Indsendelse ved Paalæg af Dagbøde. Bøden, der tilfalder Kommunen,  \r\n\r\n kan inddrives ved Udpantning, og for Selskabers og Foreningers Vedkommende er  \r\n\r\n enhver af Bestyrelsens medlemmer ansvarlig for Betalingen. </P>  \r\n\r\n<P>Personer, der ikke omfattes af Reglerne i foranstaaende Bestemmelse, men  \r\n\r\n desuagtet fører Driftsregnskab eller foretager regelmæssig aarlig  \r\n\r\n Statusopgørelse, kan af skatterådet og Landsoverskatteraadet opfordres til at  \r\n\r\n indsende tilsvarende Oplysninger angaaende deres Indkomst og Status med den  \r\n\r\n Virkning, at Oplysningerne, såfremt de ikke indsendes, kan fremtvinges ved  \r\n\r\n Dagbøde i Overensstemmelse med den foran givne Regel. </P>  \r\n\r\n<P>Paa tilsvarende Maade skal i alle Tilfælde behørig Selvangivelse af  \r\n\r\n Formuen kunne fremtvinges. </P>  \r\n\r\n<P>Skemaer til Brug ved Selvangivelse udarbejdes paa Finansministerens  \r\n\r\n Foranstaltning og tilstilles af Ligningsmyndighederne alle, der kan anses for  \r\n\r\n skattepligtige. Skemaerne skal være saaledes indrettede, at Skattepligtige,  \r\n\r\n der har Bolig i egen Ejendom, fri Bolig eller frit Ophold, eller som  \r\n\r\n forbruger egne Produkter eller Varer, udtagne af egen Varebeholdning, kan faa  \r\n\r\n Lejlighed til at angive Værdien af disse Goder. </P>  \r\n\r\n<P>Selvangivelsen underskrives som udfærdiget efter bedste Overbevisning.  \r\n\r\n</P>  \r\n\r\n<P>For den umyndiges Vedkommende underskrives Skemaet af Værgen; den  \r\n\r\n mindreaarige underskriver i Forening med Kurator; Enke, for hvem der er  \r\n\r\n beskikket Lavværge, underskriver i Forening med denne. </P>  \r\n\r\n<P>Ligningsmyndigheden indhenter derhos saa nøjagtige Oplysninger som muligt  \r\n\r\n om alle de skattepligtiges Indkomster, Formueforhold og hele økonomiske  \r\n\r\n Stilling til Vejledning ved Skatteansættelsen saavel for den selv som for  \r\n\r\n Skatteraadet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "12/10/1988"
        },
        {
            "displayName": "Accession",
            "displayValue": "198722K00016"
        },
        {
            "displayName": "Entydig dokumentidentifikation",
            "displayValue": "CL004915"
        },
        {
            "displayName": "Dato for førstegangsindlæggelse",
            "displayValue": "12/10/1988"
        },
        {
            "displayName": "Dato for indlæggelse",
            "displayValue": "12/10/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "16"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}