{
    "id": 196902,
    "title": "Ændringsforslag til 3. behandling af Forslag til lov om ændring af lov om Arbejdsgivernes Uddannelsesbidrag, lov om godtgørelse og tilskud til befordring ved deltagelse i erhvervsrettet voksen- og efteruddannelse og lov om statens voksenuddannelsesstøtte\n(Nedsættelse af VEU-bidrag, forbedret praktikbonus til arbejdsgivere og forhøjelse af VEU-godtgørelse og Statens Voksenuddannelsesstøtte (SVU) m.v.)",
    "documentTypeId": "460",
    "isSagsforlobPeriodValid": true,
    "shortName": "2017/1 ÆF3 107",
    "documentHtml": "<div class=\"bjelke\">Den fulde tekst</div><p class=\"DokumentHoved\">Ændringsforslag stillet den 19. december 2017</p>\r\n<p class=\"TitelPrefiks1\">Ændringsforslag</p>\r\n<p class=\"TitelPrefiks2\">til 3. behandling af</p>\r\n<p class=\"Titel2\">Forslag til lov om ændring af lov om Arbejdsgivernes Uddannelsesbidrag, lov om godtgørelse og tilskud til befordring ved deltagelse i erhvervsrettet voksen- og efteruddannelse og lov om statens voksenuddannelsesstøtte</p>\r\n<p class=\"UnderTitel2\">(Nedsættelse af VEU-bidrag, forbedret praktikbonus til arbejdsgivere og forhøjelse af VEU-godtgørelse og Statens Voksenuddannelsesstøtte (SVU) m.v.)</p>\r\n<p class=\"Fremsaetter\">[af undervisningsministeren (Merete Riisager)]:</p>\r\n<p class=\"TilParagraf\">Til § 1</p>\r\n<p class=\"Stiller\">Af <span class=\"Italic\">undervisningsministeren:</span></p>\r\n<p class=\"AendringMedNummer\">\r\n   <span class=\"AendringNr\">1)</span> <span class=\"Italic\">Nr. 2 </span>affattes således:</p>\r\n<p class=\"AendringMedNummer\">\r\n   <span class=\"AendringNr\">»2.</span> Efter kapitel 5 c indsættes:</p>\r\n<p class=\"Kapitel\" id=\"idf449dec8-fc23-4882-ade4-63ce04da5c0e\">\r\n   <span>»Kapitel 5 d</span>\r\n</p>\r\n<p class=\"KapitelOverskrift2\">\r\n   <span class=\"Italic\">Bonus for praktikpladser inden for fordelsuddannelserne og</span> <span class=\"Italic\">for merbeskæftigelse i praktikpladser</span></p>\r\n<p class=\"Paragraf\" id=\"id572f4317-c878-486f-b249-3e455efd063c\">\r\n   <span class=\"ParagrafNr\">§ 15 g.</span> Til arbejdsgivere omfattet af § 2 yder Arbejdsgivernes Uddannelsesbidrag i overensstemmelse med stk. 2-5 og regler fastsat i medfør af § 21 f, stk. 3, en bonus pr. praktikårselev, jf. stk. 3, med uddannelsesaftale inden for uddannelser, der er oprettet i medfør af lov om erhvervsuddannelser, og uddannelser, der er godkendt i medfør af § 21 f, stk. 4.</p>\r\n<p class=\"Stk2\">\r\n   <span class=\"StkNr\" id=\"id621d8d40-8ce2-4112-aef9-457b3474b322\">Stk. 2.</span> Der kan alene ydes bonus for uddannelsesaftaler inden for de uddannelser, der er omfattet af stk. 4.</p>\r\n<p class=\"Stk2\">\r\n   <span class=\"StkNr\" id=\"id6b26be84-23dc-415a-b725-a1cbfdf0d351\">Stk. 3.</span> En praktikårselev svarer til en elev i en uddannelsesaftale af 1 kalenderårs varighed. Uddannelsesaftaler i henhold til § 66 f, stk. 1, og § 66 r, stk. 3, i lov om erhvervsuddannelser indgår ikke i beregningen af praktikårselever. Alene kalenderdage i bonusåret indgår i beregningen af praktikårselever, der kan udløse bonus. Bonusåret er perioden fra den 1. januar til og med den 31. december i det kalenderår, hvor der optjenes bonus.</p>\r\n<p class=\"Stk2\">\r\n   <span class=\"StkNr\" id=\"id491009b9-1560-4912-83f9-8f417d9dafa8\">Stk. 4.</span> Der foretages i året efter bonusåret en opgørelse af, hvilke fordelsuddannelser der kan udløse bonus for bonusåret. Det er alene uddannelserne på listen over fordelsuddannelser for bonusåret, som undervisningsministeren godkender og offentliggør, jf. § 15 i, der indgår i opgørelsen. Følgende betingelser skal være opfyldt:</p>\r\n<p class=\"Liste1\">\r\n   <span class=\"Liste1Nr\" id=\"id145a54b5-2eee-4c79-9bb0-3f5819e3e680\">1)</span> Andelen af uddannelsesaktive elever, som har kvalificeret sig til at påbegynde hovedforløbet på fordelsuddannelsen, og som efter 3 måneder ikke har indgået en uddannelsesaftale med en arbejdsgiver, må ikke overstige 10 pct. i bonusåret.</p>\r\n<p class=\"Liste1\">\r\n   <span class=\"Liste1Nr\" id=\"id093c7292-bd3e-4a54-9dd1-9b6eaa7a70e9\">2)</span> Andelen af elever i skolepraktik på fordelsuddannelsen må ikke overstige 15 pct. af omfanget af praktik og skolepraktik for samtlige elever på fordelsuddannelsen i bonusåret.</p>\r\n<p class=\"Stk2\">\r\n   <span class=\"StkNr\" id=\"id35f1093f-e72f-42d6-ab78-fabf9f2de2bd\">Stk. 5. </span> Bonus pr. praktikårselev beregnes forholdsmæssigt af en pulje på 20 mio. kr., som divideres med det samlede antal bonusudløsende praktikårselever i bonusåret. Bonus kan maksimalt udgøre 5.000 kr. pr. praktikårselev.</p>\r\n<p class=\"Paragraf\" id=\"id3be8b598-3078-4b18-900a-326ab8914808\">\r\n   <span class=\"ParagrafNr\">§ 15 h.</span> Til arbejdsgivere omfattet af § 2 yder Arbejdsgivernes Uddannelsesbidrag i overensstemmelse med stk. 2-5 og regler fastsat i medfør af § 21 f, stk. 3, en bonus pr. praktikårselev, jf. § 15 g, stk. 3, med uddannelsesaftale inden for uddannelser, der er oprettet i medfør af lov om erhvervsuddannelser, og uddannelser, der er godkendt i medfør af § 21 f, stk. 4.</p>\r\n<p class=\"Stk2\">\r\n   <span class=\"StkNr\" id=\"id1d7ed7f6-1234-4131-a3c2-9d0907614cb9\">Stk. 2.</span> Det er en betingelse for retten til bonus, at arbejdsgiveren i bonusåret har en måluddannelsesratio i henhold til § 21 a. Det er endvidere en betingelse, at arbejdsgiverens uddannelsesratio i bonusåret er højere end arbejdsgiverens måluddannelsesratio.</p>\r\n<p class=\"Stk2\">\r\n   <span class=\"StkNr\" id=\"id024f2514-e13f-4e3b-84fc-e7192fa14c6a\">Stk. 3.</span> Bonus ydes for merbeskæftigelse målt i praktikårselever, som den pågældende arbejdsgiver har haft i bonusåret i perioden fra den 1. januar til og med den 31. december, der overstiger gennemsnittet af den pågældende arbejdsgivers samlede antal praktikårselever i de foregående 3 år. For en arbejdsgiver, der har oprettet sin virksomhed i et af de 3 foregående år, udregnes gennemsnittet som en forholdsmæssig del af det antal praktikårselever, som arbejdsgiveren har haft i de år, hvor virksomheden har eksisteret.</p>\r\n<p class=\"Stk2\">\r\n   <span class=\"StkNr\" id=\"id9186729f-6ae3-452a-8d72-14ada93efc95\">Stk. 4.</span> Ved erhvervsuddannede årsværk forstås en eller flere medarbejdere, som har en erhvervsuddannelse som den højest fuldførte uddannelse, jf. dog § 21 a, stk. 7 og 8, og som tilsammen har en beskæftigelsesgrad, der svarer til én persons fuldtidsarbejde i 1 helt kalenderår. Erhvervsuddannelse som højest fuldførte uddannelse efter 1. pkt. omfatter ikke skolebaseret uddannelse uden praktik i en virksomhed. Alle erhvervsuddannede medarbejdere, herunder ikkefuldtidsbeskæftigede, indgår med deres respektive beskæftigelsesgrad i beregningen af virksomhedens samlede antal erhvervsuddannede årsværk. Beskæftigelsesgraden udregnes på grundlag af arbejdsgivernes ATP-bidrag.</p>\r\n<p class=\"Stk2\">\r\n   <span class=\"StkNr\" id=\"iddf80dca7-00fd-4cb7-8340-4b350981aaff\">Stk. 5.</span> Bonus udgør 25.000 kr. pr. praktikårselev.</p>\r\n<p class=\"Paragraf\" id=\"id77d20dc5-e435-4e9c-aa04-f3d12989a84c\">\r\n   <span class=\"ParagrafNr\">§ 15 i.</span> Undervisningsministeren godkender, hvilke uddannelser oprettet i medfør af lov om erhvervsuddannelser og hvilke uddannelser godkendt i medfør af § 21 f, stk. 4, der i det kommende kalenderår er fordelsuddannelser, på baggrund af ansøgninger fra arbejdsgivernes brancheorganisationer og på baggrund af forholdet mellem efterspørgslen efter og udbuddet af faglært arbejdskraft. Godkendte fordelsuddannelser forbliver fordelsuddannelser, så længe de opfylder betingelserne i § 15 g, stk. 4, og regler udstedt i medfør af § 21 f, stk. 4, 2. pkt., eller indtil uddannelsen efter høring af arbejdsgivernes brancheorganisationer ophører med at være fordelsuddannelse det førstkommende kalenderår.</p>\r\n<p class=\"Stk2\">\r\n   <span class=\"StkNr\" id=\"id0885b2d6-305f-4be2-a236-8f89b78af454\">Stk. 2.</span> Undervisningsministeren offentliggør årligt en revideret liste over godkendte fordelsuddannelser på Undervisningsministeriets hjemmeside.««</p>\r\n<p class=\"AendringsBeskrivelse\">[Korrektion af betingelserne for og beregningen af praktikbonus i årene 2018-2021]</p>\r\n<p class=\"AendringMedNummer\">\r\n   <span class=\"AendringNr\">2)</span> <span class=\"Italic\">Nr. 3 </span>affattes således:</p>\r\n<p class=\"AendringMedNummer\">\r\n   <span class=\"AendringNr\">»3.</span> <span class=\"Italic\">Kapitel 5 d </span>affattes således:</p>\r\n<p class=\"Kapitel\" id=\"ida8fedd70-a917-40cf-9cc5-b2f5499bf0d8\">\r\n   <span>»Kapitel 5 d</span>\r\n</p>\r\n<p class=\"KapitelOverskrift2\">\r\n   <span class=\"Italic\">Bonus for praktikpladser inden for fordelsuddannelserne og for merbeskæftigelse i praktikpladser</span>\r\n</p>\r\n<p class=\"Paragraf\" id=\"id920228a6-2fe1-427b-bd23-e03e6b1c2167\">\r\n   <span class=\"ParagrafNr\">§ 15 g.</span> Til arbejdsgivere omfattet af § 2 yder Arbejdsgivernes Uddannelsesbidrag i overensstemmelse med stk. 2-5 og regler fastsat i medfør af § 21 f, stk. 3, en bonus pr. praktikårselev, jf. stk. 3, med uddannelsesaftale inden for uddannelser, der er oprettet i medfør af lov om erhvervsuddannelser, og uddannelser, der er godkendt i medfør af § 21 f, stk. 4.</p>\r\n<p class=\"Stk2\">\r\n   <span class=\"StkNr\" id=\"id1cee0b03-7546-4b3f-893d-20ec56935980\">Stk. 2.</span> Der kan alene ydes bonus for uddannelsesaftaler inden for de uddannelser, der er omfattet af stk. 4.</p>\r\n<p class=\"Stk2\">\r\n   <span class=\"StkNr\" id=\"id50fee99f-c7b2-42f4-bab7-bd0535a43005\">Stk. 3.</span> En praktikårselev svarer til en elev i en uddannelsesaftale af 1 kalenderårs varighed. Uddannelsesaftaler i henhold til § 66 f, stk. 1, og § 66 r, stk. 3, i lov om erhvervsuddannelser indgår ikke i beregningen af praktikårselever. Alene kalenderdage i bonusåret indgår i beregningen af praktikårselever, der kan udløse bonus. Bonusåret er perioden fra den 1. januar til og med den 31. december i det kalenderår, hvor der optjenes bonus.</p>\r\n<p class=\"Stk2\">\r\n   <span class=\"StkNr\" id=\"id1bfa5cb3-f888-4024-a7e8-2713d8f90e5f\">Stk. 4.</span> Der foretages i året efter bonusåret en opgørelse af, hvilke fordelsuddannelser der kan udløse bonus for bonusåret. Det er alene uddannelserne på listen over fordelsuddannelser for bonusåret, som undervisningsministeren godkender og offentliggør, jf. § 15 i, der indgår i opgørelsen. Følgende betingelser skal være opfyldt:</p>\r\n<p class=\"Liste1\">\r\n   <span class=\"Liste1Nr\" id=\"id9dcf370d-f54d-40a1-be7e-01564e44b4c6\">1)</span> Andelen af uddannelsesaktive elever, som har kvalificeret sig til at påbegynde hovedforløbet på fordelsuddannelsen, og som efter 3 måneder ikke har indgået en uddannelsesaftale med en arbejdsgiver, må ikke overstige 10 pct. i bonusåret.</p>\r\n<p class=\"Liste1\">\r\n   <span class=\"Liste1Nr\" id=\"id6344d7c8-322d-40e5-ad3a-d66ee4f42f46\">2)</span> Andelen af elever i skolepraktik på fordelsuddannelsen må ikke overstige 15 pct. af omfanget af praktik og skolepraktik for samtlige elever på fordelsuddannelsen i bonusåret.</p>\r\n<p class=\"Stk2\">\r\n   <span class=\"StkNr\" id=\"id012fa639-75ee-4aeb-8944-c642404e8e53\">Stk. 5.</span> Bonus pr. praktikårselev beregnes forholdsmæssigt af en pulje på 20 mio. kr., som divideres med det samlede antal bonusudløsende praktikårselever i bonusåret. Bonus kan maksimalt udgøre 5.000 kr. pr. praktikårselev.</p>\r\n<p class=\"Paragraf\" id=\"id0aea4029-1bd2-4baf-bbbe-b1cca32d7b66\">\r\n   <span class=\"ParagrafNr\">§ 15 h.</span> Til arbejdsgivere omfattet af § 2 yder Arbejdsgivernes Uddannelsesbidrag i overensstemmelse med stk. 2-5 og regler fastsat i medfør af § 21 f, stk. 3, en bonus pr. praktikårselev, jf. § 15 g, stk. 3, med uddannelsesaftale inden for uddannelser, der er oprettet i medfør af lov om erhvervsuddannelser, og uddannelser, der er godkendt i medfør af § 21 f, stk. 4.</p>\r\n<p class=\"Stk2\">\r\n   <span class=\"StkNr\" id=\"ide9ad6bcf-8987-4c1c-b724-a67f07799977\">Stk. 2.</span> Det er en betingelse for retten til bonus, at arbejdsgiveren i bonusåret har en måluddannelsesratio i henhold til § 21 a. Det er endvidere en betingelse, at arbejdsgiverens uddannelsesratio i bonusåret er højere end arbejdsgiverens måluddannelsesratio.</p>\r\n<p class=\"Stk2\">\r\n   <span class=\"StkNr\" id=\"id75d0b739-2b0f-41e9-8481-b9faab08ea05\">Stk. 3.</span> Bonus ydes for merbeskæftigelse målt i praktikårselever, som den pågældende arbejdsgiver har haft i bonusåret i perioden fra den 1. januar til og med den 31. december, der overstiger gennemsnittet af den pågældende arbejdsgivers samlede antal praktikårselever i de foregående 3 år. For en arbejdsgiver, der har oprettet sin virksomhed i et af de 3 foregående år, udregnes gennemsnittet som en forholdsmæssig del af det antal praktikårselever, som arbejdsgiveren har haft i de år, hvor virksomheden har eksisteret.</p>\r\n<p class=\"Stk2\">\r\n   <span class=\"StkNr\" id=\"id236805fa-984d-49b0-a2d7-15477576db57\">Stk. 4.</span> Ved erhvervsuddannede årsværk forstås en eller flere medarbejdere, som har en erhvervsuddannelse som den højest fuldførte uddannelse, jf. dog § 21 a, stk. 7 og 8, og som tilsammen har en beskæftigelsesgrad, der svarer til én persons fuldtidsarbejde i 1 helt kalenderår. Erhvervsuddannelse som højest fuldførte uddannelse efter 1. pkt. omfatter ikke skolebaseret uddannelse uden praktik i en virksomhed. Alle erhvervsuddannede medarbejdere, herunder ikkefuldtidsbeskæftigede, indgår med deres respektive beskæftigelsesgrad i beregningen af virksomhedens samlede antal erhvervsuddannede årsværk. Beskæftigelsesgraden udregnes på grundlag af arbejdsgivernes ATP-bidrag.</p>\r\n<p class=\"Stk2\">\r\n   <span class=\"StkNr\" id=\"ide2cb2b93-dfd5-4727-a679-1bbb4a98503e\">Stk. 5.</span> Bonus pr. praktikårselev beregnes forholdsmæssigt af en pulje på 20 mio. kr., som divideres med det samlede antal bonusudløsende praktikårselever i bonusåret. Bonus kan maksimalt udgøre 15.000 kr. pr. praktikårselev</p>\r\n<p class=\"Paragraf\" id=\"id36fa3570-cc76-44e6-9639-d6e408a76d8a\">\r\n   <span class=\"ParagrafNr\">§ 15 i.</span> Undervisningsministeren godkender, hvilke uddannelser oprettet i medfør af lov om erhvervsuddannelser og hvilke uddannelser godkendt i medfør af § 21 f, stk. 4, der i det kommende kalenderår er fordelsuddannelser, på baggrund af ansøgninger fra arbejdsgivernes brancheorganisationer og på baggrund af forholdet mellem efterspørgslen efter og udbuddet af faglært arbejdskraft. Godkendte fordelsuddannelser forbliver fordelsuddannelser, så længe de opfylder betingelserne i § 15 g, stk. 4, og regler udstedt i medfør af § 21 f, stk. 4, 2. pkt., eller indtil uddannelsen efter høring af arbejdsgivernes brancheorganisationer ophører med at være fordelsuddannelse det førstkommende kalenderår</p>\r\n<p class=\"Stk2\">\r\n   <span class=\"StkNr\" id=\"id3a24e6e4-c536-4eb8-acd3-239218b0e838\">Stk. 2.</span> Undervisningsministeren offentliggør årligt en revideret liste over godkendte fordelsuddannelser på Undervisningsministeriets hjemmeside.««</p>\r\n<p class=\"AendringsBeskrivelse\">[Bonus for praktikpladser inden for fordelsuddannelserne og for merbeskæftigelse i praktikpladser fra og med 2022]</p>\r\n<p class=\"TilParagraf\">Ny paragraf</p>\r\n<p class=\"AendringMedNummer\">\r\n   <span class=\"AendringNr\">3)</span> Efter § 3 indsættes som ny paragraf:</p>\r\n<p class=\"CentreretParagraf\">»§ 01</p>\r\n<p class=\"Paragraf\">I det af Folketinget den 20. december 2017 vedtagne forslag til lov om ændring af lov om Arbejdsgivernes Uddannelsesbidrag og forskellige andre love (Modelparametre for erhvervsuddannelser til brug for beregning af praktikpladsafhængigt arbejdsgiverbidrag, indførelse af modregningsadgang, ændring af klageproces m.v.) foretages følgende ændring:</p>\r\n<p class=\"AendringMedNummer\">\r\n   <span class=\"AendringNr\">1.</span> <span class=\"Italic\">§ 1, nr. 1, </span>ophæves.«</p>\r\n<p class=\"AendringsBeskrivelse\">[Konsekvensændring]</p>\r\n<p class=\"TilParagraf\">Til § 4</p>\r\n<p class=\"AendringMedNummer\">\r\n   <span class=\"AendringNr\">4)</span> I <span class=\"Italic\">stk. 1 </span>udgår »2 og«.</p>\r\n<p class=\"AendringsBeskrivelse\">[Konsekvens som følge af ændringsforslag 5]</p>\r\n<p class=\"AendringMedNummer\">\r\n   <span class=\"AendringNr\">5)</span> <span class=\"Italic\">Stk. 2 </span>udgår.</p>\r\n<p class=\"Rykningsklausul\">Stk. 3-8 bliver herefter stk. 2-7.</p>\r\n<p class=\"AendringsBeskrivelse\">[Ændring af ikrafttrædelsestidspunktet for forhøjelsen af satserne til SVU fra den 1. april 2018 til den  1. januar 2018]</p>\r\n<p class=\"AendringMedNummer\">\r\n   <span class=\"AendringNr\">6)</span> I <span class=\"Italic\">stk. 6,</span> der bliver stk. 5, ændres to steder »1. april 2018« til: »1. januar 2018«.</p>\r\n<p class=\"AendringsBeskrivelse\">[Konsekvensændring af ikrafttrædelsestidspunktet for forhøjelsen af satserne til SVU fra den 1. april 2018 til den 1. januar 2018]</p>\r\n<p class=\"Bemaerkninger\">Bemærkninger</p>\r\n<p class=\"BemaerkningerTilAendringsNummer\">Til nr. 1 og 3</p>\r\n<p class=\"TekstGenerel\">I ændringsforslag nr. 1 foreslås det af lovtekniske årsager, at kapitel 5 d indsættes efter kapitel 5 c i lov om Arbejdsgivernes Uddannelsesbidrag. Kapitlet vil skulle gælde i årene 2018-2021. Hermed udgår § 1, nr. 3, i det fremsatte lovforslag. De materielle ændringer i forhold til det fremsatte lovforslags § 1, nr. 3, findes i de foreslåede § 15 h, stk. 2 og 3, i lov om Arbejdsgivernes Uddannelsesbidrag.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Med det foreslåede er der tale om en korrektion af betingelserne for og beregningen af praktikbonus i årene 2018-2021.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det foreslås med det nye § 15 h, stk. 2, at det er en betingelse for retten til bonus, at arbejdsgiveren i bonusåret har en måluddannelsesratio i henhold til § 21 a. Det foreslås, at det endvidere skal være en betingelse, at arbejdsgiverens uddannelsesratio i bonusåret er højere end arbejdsgiverens måluddannelsesratio.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det foreslås med det nye § 15 h, stk. 3, at bonus ydes for merbeskæftigelse målt i praktikårselever, som den pågældende arbejdsgiver har haft i bonusåret i perioden fra den 1. januar til og med den 31. december, der overstiger gennemsnittet af den pågældende arbejdsgivers samlede antal praktikårselever i de foregående 3 år. Bonus ydes dermed for hele differencen mellem antal praktikårselever i bonusåret og gennemsnittet i de foregående 3 år. Ved beregning af praktikbonussen sker der ikke en vægtning med modelparametre. Det foreslås videre, at for en arbejdsgiver, der har oprettet sin virksomhed i et af de 3 foregående år, udregnes gennemsnittet som en forholdsmæssig del af det antal praktikårselever, som arbejdsgiveren har haft i de år, hvor virksomheden har eksisteret.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det bemærkes, at det foreslåede § 15 h, stk. 4, 2. pkt., svarer til formuleringen af det § 15 h, stk. 4, 2. pkt., der er foreslået ved § 1, nr. 1, i lovforslag nr.  L 84 om ændring af lov om Arbejdsgivernes Uddannelsesbidrag og forskellige andre love (Modelparametre for erhvervsuddannelser til brug for beregning af praktikpladsafhængigt arbejdsgiverbidrag, indførelse af modregningsadgang, ændring af klageproces m.v.). Af lovtekniske grunde foreslås denne ændring løftet over i lovforslag nr.  L 107 ved ændringsforslag  nr. 1, og det endnu ikke ikrafttrådte § 1, nr. 1, i L 84 (indsættelse af kapitel 5 d) foreslås ophævet ved ændringsforslag nr. 3.</p>\r\n<p class=\"BemaerkningerTilAendringsNummer\">Til nr. 2</p>\r\n<p class=\"TekstGenerel\">Det foreslås, at der foretages en parallelaffattelse af kapitel 5 d lov om Arbejdsgivernes Uddannelsesbidrag, således at den foreslåede forhøjelse af praktikbonus i ændringsforslag nr. 1 rulles tilbage fra og med 2022.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Efter det foreslåede § 15 h, stk. 5, vil bonus pr. praktikårselev skulle beregnes forholdsmæssigt af en pulje på 20 mio. kr., som divideres med det samlede antal bonusudløsende praktikårselever i bonusåret. Bonus vil maksimalt kunne udgøre 15.000 kr. pr. praktikårselev.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Den foreslåede parallelaffattelse af kapitel 5 d indebærer bortset fra nedsættelsen af praktikbonussen til maksimalt 15.000 kr. pr. praktikårselev en sammenskrivning af det foreslåede kapitel 5 d i henholdsvis L 84 og ændringsforslag nr.  1.</p>\r\n<p class=\"BemaerkningerTilAendringsNummer\">Til nr. 4-6</p>\r\n<p class=\"TekstGenerel\">I lovforslaget som optrykt efter 2. behandling fremgår det af § 4, stk. 2, at forhøjelsen af satserne for SVU til FVU og OBU skulle træde i kraft den 1. april 2018. Denne bestemmelse kom ind ved ændringsforslag nr. 7 som optaget i betænkningen over L 107.</p>\r\n<p class=\"TekstGenerel\">\r\n</p>\r\n<p class=\"TekstGenerel\">I den efterfølgende dialog med arbejdsmarkedets parter er der udtrykt stærkt ønske fra arbejdsmarkedets parter om en hurtigere implementering af lempelsen af forhøjelsen af satserne for SVU til FVU og OBU end den 1. april 2018. På den baggrund foreslås det, at forhøjelsen af satserne til SVU til FVU og OBU, jf. forslagets § 3, nr. 2, træder i kraft den 1. januar 2018, jf. ændringsforslag nr. 5, hvorved § 4, stk. 2, foreslås at skulle udgå. Herefter vil forhøjelsen af satserne skulle træde i kraft den 1. januar 2018, jf. § 4, stk. 1.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det skal bemærkes, at det ikke vil være muligt allerede pr. 1. januar 2018 at have den nødvendige systemunderstøttelse klar, der muliggør udbetaling af SVU til FVU og OBU med et beløb svarende til dagpengenes højeste beløb. SVU til FVU og OBU vil derfor i en kortere periode blive udbetalt med de hidtil gældende lavere beløb, hvorefter der vil blive foretaget en efterregulering, så snart det systemteknisk er muligt. Systemunderstøttelsen forventes at være klar inden udgangen af første kvartal i 2018. Der vil blive vejledt generelt om dette på www.svu.dk og individuelt i forbindelse med tildeling af SVU.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Fremrykningen af ikrafttrædelsesdatoen for forhøjelse af SVU fra 80 pct. til 100 pct. af den maksimale dagpengesats for ordblindeundervisning og forberedende voksenundervisning fra den 1. april 2018 til den 1. januar 2018 vil medføre en statslig merudgift på 2,5 mio. kr. i 2018. Udgiften er finansieret som led i »Trepartsaftale om styrket og mere fleksibel voksen-, efter- og videreuddannelse (2018-2021)«. Bevillingen for finanslovskonti 20.74.02 og 20.93.11 forhøjes med henholdsvis 1,2 mio. kr. og 1,3 mio. kr. på lov om tillægsbevilling for finansåret 2018. Samlet set medfører forhøjelsen af SVU fra 80 pct. til 100 pct. af den maksimale dagpengesats for ordblindeundervisning og forberedende voksenundervisning en statslig merudgift på 10 mio. kr. i 2018.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Som konsekvens af ændringsforslag nr. 5 foreslås henvisningen i lovforslagets § 4, stk. 1, til stk. 2, at udgå, jf. ændringsforslag nr. 4.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Endelig følger det med den i ændringsforslag nr. 6 foreslåede justering i § 4, stk. 6, der bliver stk. 5, at datoen den 1. april 2018 ændres til den 1. januar 2018. Der er tale om en konsekvens som følge af det foreslåede ændrede ikrafttrædelsestidspunkt for forhøjelsen af satserne til SVU til FVU og OBU, jf. ændringsforslag nr. 5.</p>\r\n<p class=\"TekstGenerel\">\r\n</p>\r\n<p class=\"TekstGenerel\">\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2017/1 LF 107",
            "stateLabel": "Vedtaget",
            "references": [
                {
                    "shortName": "2017/1 SF.L L 107",
                    "title": "Skriftlig fremsættelse (16. november 2017) - L 107",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 194692,
                    "eliUri": "/eli/ft/20171XX00238",
                    "externalLink": ""
                },
                {
                    "shortName": "2017/1 LSF 107",
                    "title": "Forslag til Lov om ændring af lov om Arbejdsgivernes Uddannelsesbidrag, lov om godtgørelse og tilskud til befordring ved deltagelse i erhvervsrettet voksen- og efteruddannelse og lov om statens voksenuddannelsesstøtte (Nedsættelse af VEU-bidrag, fuld arbejdsgiverfinansieret VEU-godtgørelse m.v., forbedret praktikbonus til arbejdsgivere samt forhøjelse af VEU-godtgørelse og Statens Voksenuddannelsesstøtte (SVU) m.v.)",
                    "presentationName": "Lovforslag som fremsat",
                    "documentTypeId": 400,
                    "documentId": 194693,
                    "eliUri": "/eli/ft/201712L00107",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20171/lovforslag/l107/index.htm"
                },
                {
                    "shortName": "2017/1 BTL 107",
                    "title": "Betænkning over Forslag til lov om ændring af lov om Arbejdsgivernes Uddannelsesbidrag, lov om godtgørelse og tilskud til befordring ved deltagelse i erhvervsrettet voksen- og efteruddannelse og lov om statens voksenuddannelsesstøtte\n(Nedsættelse af VEU-bidrag, fuld arbejdsgiverfinansieret VEU-godtgørelse m.v., forbedret praktikbonus til arbejdsgivere samt forhøjelse af VEU-godtgørelse og Statens Voksenuddannelsesstøtte (SVU) m.v.)",
                    "presentationName": "Betænkning  over lovforslag",
                    "documentTypeId": 420,
                    "documentId": 196579,
                    "eliUri": "/eli/ft/201714L00404",
                    "externalLink": ""
                },
                {
                    "shortName": "2017/1 ÆF3 107",
                    "title": "Ændringsforslag til 3. behandling af Forslag til lov om ændring af lov om Arbejdsgivernes Uddannelsesbidrag, lov om godtgørelse og tilskud til befordring ved deltagelse i erhvervsrettet voksen- og efteruddannelse og lov om statens voksenuddannelsesstøtte\n(Nedsættelse af VEU-bidrag, forbedret praktikbonus til arbejdsgivere og forhøjelse af VEU-godtgørelse og Statens Voksenuddannelsesstøtte (SVU) m.v.)",
                    "presentationName": "Ændringsforslag til 3. behandling",
                    "documentTypeId": 460,
                    "documentId": 196902,
                    "eliUri": "/eli/ft/201718L00460",
                    "externalLink": ""
                },
                {
                    "shortName": "2017/1 LSV 107",
                    "title": "Forslag til Lov om ændring af lov om Arbejdsgivernes Uddannelsesbidrag, lov om godtgørelse og tilskud til befordring ved deltagelse i erhvervsrettet voksen- og efteruddannelse og lov om statens voksenuddannelsesstøtte (Nedsættelse af VEU-bidrag, forbedret praktikbonus til arbejdsgivere og forhøjelse af VEU-godtgørelse og Statens Voksenuddannelsesstøtte (SVU) m.v.)",
                    "presentationName": "Lovforslag som vedtaget",
                    "documentTypeId": 410,
                    "documentId": 196916,
                    "eliUri": "/eli/ft/201713L00107",
                    "externalLink": ""
                },
                {
                    "shortName": "LOV nr 1693 af 26/12/2017",
                    "title": "Lov om ændring af lov om Arbejdsgivernes Uddannelsesbidrag, lov om godtgørelse og tilskud til befordring ved deltagelse i erhvervsrettet voksen- og efteruddannelse og lov om statens voksenuddannelsesstøtte (Nedsættelse af VEU-bidrag, forbedret praktikbonus til arbejdsgivere og forhøjelse af VEU-godtgørelse og Statens Voksenuddannelsesstøtte (SVU) m.v.)",
                    "presentationName": "Ændringslov",
                    "documentTypeId": 20,
                    "documentId": 196960,
                    "eliUri": "/eli/lta/2017/1693",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "20/12/2017"
        },
        {
            "displayName": "Accession",
            "displayValue": "201718L00460"
        },
        {
            "displayName": "Entydig dokumentidentifikation",
            "displayValue": "AX020947"
        },
        {
            "displayName": "Dato for førstegangsindlæggelse",
            "displayValue": "20/12/2017"
        },
        {
            "displayName": "Dato for indlæggelse",
            "displayValue": "20/12/2017"
        },
        {
            "displayName": "Dokumenttype",
            "displayValue": "Ændringsforslag til 3. behandling"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "107"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}