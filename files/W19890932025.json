{
    "id": 32823,
    "title": "Kommunal støtte til bevarelse af regnskoven ",
    "documentTypeId": "240",
    "isSagsforlobPeriodValid": false,
    "shortName": "KEN nr 9320 af 26/10/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at en kommunalbestyrelse som udgangspunkt alene kan varetage  \r\n\r\n opgaver inden for den pågældende kommunes grænser. </I> </P>  \r\n\r\n<P> <I>Der er dog praksis for, at en kommune lovligt kan støtte humanitære  \r\n\r\n projekter uden for landets grænser - selv om dette umiddelbart ikke kan anses  \r\n\r\n for en kommunal opgave - under forudsætning af, at bidraget ydes uden nogen  \r\n\r\n form for udenrigspolitisk meningstilkendegivelse. </I> </P>  \r\n\r\n<P> <I>Indenrigsministeriet finder, at kommunal støtte til bevarelse af  \r\n\r\n regnskoven vil kunne sidestilles med humanitær støtte. Under hensyn hertil,  \r\n\r\n samt til at der er tale om helt ubetydelige beløb - ca. 10 øre pr. indbygger  \r\n\r\n - findes kommunalt tilskud til bevarelse af regnskoven ikke at være i strid  \r\n\r\n med kommunalfuldmagtsreglerne. Det er dog en betingelse for beslutningens  \r\n\r\n lovlighed, at støtten ydes uden nogen form for udenrigspolitisk  \r\n\r\n meningstilkendegivelse. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kommunal støtte til bevarelse af regnskoven  \r\n\r\n</H1>  \r\n\r\n<P></P>  \r\n\r\n<P>Frederiksberg Kommune har i skrivelse af 17. oktober 1989 med bilag bedt  \r\n\r\n Indenrigsministeriet tage stilling til, hvorvidt kommunalbestyrelsens  \r\n\r\n beslutning om at bevilge kr. 9.000 til Regnskovsgruppen Nepenthes falder  \r\n\r\n inden for rammerne af kommunalfuldmagtsreglerne. Begrundelsen for forslaget  \r\n\r\n om at bevilge støtten er den store betydning, som regnskoven har for jordens  \r\n\r\n økologiske system og klima. Kommunalbestyrelsens beslutning er truffet under  \r\n\r\n forudsætning af, at bevillingen kan godkendes af Indenrigsministeriet. </P>  \r\n\r\n<P>Det fremgår af Frederiksberg Kommunes henvendelse, at Regnskovsgruppen  \r\n\r\n Nepenthes skal benytte de 9.000 kr. til opkøb af regnskov i Costa Rica. Det  \r\n\r\n er hensigten, at de opkøbte arealer skal videregives til Costa Ricas regering  \r\n\r\n på betingelse af, at arealerne kommer til at indgå i en fredet naturpark.  \r\n\r\n</P>  \r\n\r\n<P>Indenrigsministeriet skal i denne anledning udtale, at en  \r\n\r\n kommunalbestyrelse som udgangspunkt alene kan varetage opgaver inden for den  \r\n\r\n pågældende kommunes grænser. Indenrigsministeriet har dog i sin tidligere  \r\n\r\n praksis fundet det lovligt, at en kommune støtter humanitære projekter uden  \r\n\r\n for landets grænser - selv om dette ikke umiddelbart kan anses for en  \r\n\r\n kommunal opgave - under forudsætning af, at bidraget ydes uden form for  \r\n\r\n udenrigspolitisk meningstilkendegivelse. </P>  \r\n\r\n<P>Indenrigsministeriet finder, at kommunal støtte til bevarelse af  \r\n\r\n regnskoven vil kunne sidestilles med humanitær støtte. </P>  \r\n\r\n<P>Under hensyn hertil, samt at der er tale om et helt ubetydeligt beløb -  \r\n\r\n ca. 10 øre pr. indbygger - finder Indenrigsministeriet således ikke, at  \r\n\r\n Frederiksberg Kommunalbestyrelses beslutning om at bevilge kr. 9.000 til  \r\n\r\n Regnskovsgruppen Nepenthes er i strid med kommunalfuldmagtsreglerne. Det må  \r\n\r\n dog være en betingelse for beslutningens lovlighed, at støtten ydes uden  \r\n\r\n nogen form for udenrigspolitisk meningstilkendegivelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Indenrigsministeriets afgørelser og vedtagelser om kommunale forhold 1989  \r\n\r\n 3.2. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19890932025"
        },
        {
            "displayName": "Entydig dokumentidentifikation",
            "displayValue": "CA000736"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9320"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "26/10/1989"
        },
        {
            "displayName": "Administrerende myndighed",
            "displayValue": "Indenrigsministeriet"
        },
        {
            "displayName": "Ressortministeriets journalnummer",
            "displayValue": "2.k.kt. 1989/1129/0300-2"
        },
        {
            "displayName": "Stikord",
            "displayValue": "KOMMUNALFULDMAGT"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}