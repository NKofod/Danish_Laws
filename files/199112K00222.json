{
    "id": 111022,
    "title": "1991 LSF 222   FORSLAG TIL LOV OM ÆNDRING AF LOV OM ARBEJDSFORMIDLING OG   ARBEJDSLØSHEDSFORSIKRING M.V. (MORATORIEORDNING) ",
    "documentTypeId": "400",
    "isSagsforlobPeriodValid": false,
    "shortName": "1991/1 LSF 222",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 222 </P>  \r\n\r\n<P></P>  \r\n\r\n<P>Forslag til Lov om ændring af lov om arbejdsformidling og  \r\n\r\n arbejdsløshedsforsikring m.v. (Moratorieordning) </P>  \r\n\r\n<P></P>  \r\n\r\n<P>Fremsat af Lilli Gyldenkilde (SF) Tommy Dinesen (SF) Pernille Frahm (SF)  \r\n\r\n Gade (SF) Jes Lunde (SF) </P>  \r\n\r\n<P></P>  \r\n\r\n<P>den 7. februar 1992 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1 </B></P>  \r\n\r\n<P> I lov om arbejdsformidling og arbejdsløshedsforsikring m.v., jf.  \r\n\r\n lovbekendtgørelse nr. 632 af 2. september 1991, som ændret ved lov nr. 927 af  \r\n\r\n 27. december 1991, foretages følgende ændringer: </P>  \r\n\r\n<P> <B>1.</B> I <I>§ 55</I> indsættes efter stk. 3 som nyt stykke: </P>  \r\n\r\n<P>&#187; <I>Stk. 4.</I> Et medlem, der har gennemført et 2. arbejdstilbud,  \r\n\r\n og som ikke senere har afvist et arbejds- eller uddannelsestilbud, har uanset  \r\n\r\n betingelserne i stk. 1 ret til dagpenge.&#171; </P>  \r\n\r\n<P>Stk. 4-5 bliver herefter stk. 5-6. </P>  \r\n\r\n<P> <B>2.</B> I <I>§ 55</I> ændres i <I>stk. 5,</I> der bliver stk. 6,  \r\n\r\n &#187;stk. 1 og 4&#171; til: &#187;stk. 1, 4 og 5&#171;. </P>  \r\n\r\n<P> <B>§ 2 </B></P>  \r\n\r\n<P>  <I>Stk. 1.</I> Loven træder i kraft ved bekendtgørelsen i Lovtidende.  \r\n\r\n</P>  \r\n\r\n<P> <I>Stk. 2.</I> Medlemmer, der har mistet dagpengeretten i 1992, kan  \r\n\r\n genindtræde i denne ret fra lovens ikrafttræden, hvis de opfylder  \r\n\r\n betingelserne i § 1, nr. 1. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>  <I>Almindelige bemærkninger </I></P>  \r\n\r\n<P> I 1988 blev lov om arbejdstilbud til ledige ændret, således at en ledig  \r\n\r\n på et tidspunkt kan miste dagpengeretten på grund af 26 ugers reglen, uanset  \r\n\r\n at vedkommende har modtaget alle tilbudte arbejds- og uddannelsestilbud.  \r\n\r\n Alene i 1992 risikerer ca. 7.000 ledige at miste dagpengeretten af denne  \r\n\r\n grund. </P>  \r\n\r\n<P>Forhåbentlig vil forhandlingerne om aktivering og om dagpengesystemet m.v.  \r\n\r\n føre til løsninger, der giver disse ledige en chance for at komme ind på  \r\n\r\n arbejdsmarkedet. </P>  \r\n\r\n<P>Men forhandlingerne vil formentlig tage nogle måneder, og det er dybt  \r\n\r\n urimeligt, at nogle ledige skal smides ud af dagpengesystemet, bare fordi de  \r\n\r\n tilfældigvis falder for 26-ugers-reglen i de uger og måneder, hvor der  \r\n\r\n forhandles. </P>  \r\n\r\n<P>SF foreslår derfor en moratorieordning, der indebærer, at de nævnte ledige  \r\n\r\n fortsat kan oppebære arbejdsløshedsdagpenge. Det skal opfattes som en  \r\n\r\n midlertidig foranstaltning, men der er ikke fastsat en tidsfrist. Varigheden  \r\n\r\n afhænger nemlig dels af, hvor længe ovennævnte forhandlinger varer, dels af,  \r\n\r\n hvornår nye aktiveringstilbud eller lignende derefter kan fremskaffes til de  \r\n\r\n berørte personer. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P> I dag mister en ledig sin dagpengeret 21/2 år efter udløbet af 2.  \r\n\r\n arbejdstilbud, medmindre vedkommende har skaffet sig andet arbejde i  \r\n\r\n mellemtiden. Bestemmelserne i § 1 sikrer, at vedkommende i denne situation  \r\n\r\n kan bevare dagpengeretten, såfremt de øvrige betingelser herfor er opfyldt.  \r\n\r\n Det forudsættes, at den ledige ikke har sagt nej til et arbejds- eller  \r\n\r\n uddannelsestilbud og således havde haft mulighed for at bevare  \r\n\r\n dagpengeretten. </P>  \r\n\r\n<P> <I>Til § 2 </I></P>  \r\n\r\n<P> Bestemmelsen indebærer, at ledige, der har mistet dagpengeretten, fordi §  \r\n\r\n 1 ikke har været gældende hele 1992, kan genindtræde i dagpengeretten. Den  \r\n\r\n mellemliggende periode kan eventuelt betragtes som en &#187;død periode&#171;  \r\n\r\n i dagpengemæssig forstand. Nærmere regler herom kan fastsættes administrativt  \r\n\r\n i medfør af § 55, stk. 5 (6), i lov om arbejdsformidling og  \r\n\r\n arbejdsløshedsforsikring m.v. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "07/02/1992"
        },
        {
            "displayName": "Accession",
            "displayValue": "199112K00222"
        },
        {
            "displayName": "Entydig dokumentidentifikation",
            "displayValue": "CL002560"
        },
        {
            "displayName": "Dato for førstegangsindlæggelse",
            "displayValue": "07/02/1992"
        },
        {
            "displayName": "Dato for indlæggelse",
            "displayValue": "07/02/1992"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "222"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}