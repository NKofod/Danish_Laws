{
    "id": 126909,
    "title": "Klage over bypassoperation og efterfølgende behandling",
    "documentTypeId": "240",
    "isSagsforlobPeriodValid": true,
    "shortName": "KEN nr 10434 af 30/06/2008",
    "documentHtml": "<div class=\"bjelke\">Den fulde tekst</div><p class=\"Titel2\">Klage over bypassoperation og efterfølgende behandling</p>\r\n      <p class=\"TekstV\">Patientklagenævnet finder ikke grundlag for at kritisere de læger, som var involveret i behandlingen af &lt;****&gt; i perioden fra den 12. september 2003 til den 23. januar 2004 på kirurgisk afdeling, &lt;****&gt;, jf. lægelovens § 6.</p>\r\n      <p class=\"Tekstoverskrift\">Hændelsesforløb</p>\r\n      <p class=\"TekstV\">Den 12. september 2003 fik &lt;****&gt; foretaget en by-pass operation på kirurgisk afdeling, &lt;****&gt;.</p>\r\n      <p class=\"TekstV\">I efterforløbet havde &lt;****&gt; uregelmæssig hjertefunktion og betydelige smerter, men den 18. september 2003 var han velbefindende.</p>\r\n      <p class=\"TekstV\">Den 19. september 2003 blev &lt;****&gt; udskrevet.</p>\r\n      <p class=\"TekstV\">Den 23. januar 2004 var &lt;****&gt; til kontrol, hvor han oplyste, at han havde smerter svarende til brystbenet og ud langs med ribbenene i begge sider. Det blev vurderet, at der var tale om gener fra den ståltråd, som var anvendt ved operationen, men at det var for tidligt at fjerne den.</p>\r\n      <p class=\"TekstV\">Efterfølgende kontaktede &lt;****&gt; kirurgisk afdeling, idet han oplyste, at han ikke ønskede yderligere kontrol.</p>\r\n      <p class=\"Tekstoverskrift\">Klagen</p>\r\n      <p class=\"TekstV\">Der er klaget over følgende:</p>\r\n      <p class=\"TekstV\">At &lt;****&gt; ikke blev korrekt behandlet i forbindelse med, at han fik foretaget en by-pass operation.</p>\r\n      <p class=\"TekstV\">Det er herved blandt andet anført, at det er &lt;****&gt;s opfattelse, at der er sket noget som ikke må ske, når man åbner/lukker brystkassen, og at ingen har taget efterforløbet alvorligt, undtagen lægerne på afdelingen og hans egen læge.</p>\r\n      <p class=\"Tekstoverskrift\">Nævnets afgørelse af klagen</p>\r\n      <p class=\"TekstV\">De læger, som var involveret i behandlingen af &lt;****&gt; i perioden fra den 12. september 2003 til den 23. januar 2004 på kirurgisk afdeling, &lt;****&gt;, har ikke overtrådt lægelovens § 6.</p>\r\n      <p class=\"Tekstoverskrift\">Begrundelse</p>\r\n      <p class=\"TekstV\">Den 2. september 2003 blev &lt;****&gt;, som to gange tidligere havde fået foretaget ballonudvidelse af blodkarrene til hjertet og i flere år havde været i fast behandling med store doser morfin på grund af brystsmerter, under sin indlæggelse på hjertemedicinsk afdeling tilset af overlæge A fra kirurgisk afdeling, &lt;****&gt;, da der var konstateret en betydende lidelse i blodkarrene til hjertemusklen.</p>\r\n      <p class=\"TekstV\">Det fremgår af journalen, at &lt;****&gt; blev tilbudt operation, som han ikke umiddelbart ønskede. Efterfølgende kontaktede han imidlertid overlæge A og meddelte, at han gerne ville opereres.</p>\r\n      <p class=\"TekstV\">Det blev planlagt, at operationen skulle foretages subakut på grund af nedsat blodforsyning til hjertet (ustabilt iskæmisk syndrom).</p>\r\n      <p class=\"TekstV\">Det er nævnets vurdering, at det var lægefagligt relevant at anbefale og motivere &lt;****&gt; for operation, da han havde en livs- og førlighedstruende hjertesygdom (kardiel tilstand) med nedsat blodforsyning til hjertet.</p>\r\n      <p class=\"TekstV\">Den 12. september 2003 fik &lt;****&gt; ifølge journalen foretaget en by-pass operation af overlæge B. Ved operationen blev der foretaget by-pass af tre blodkar, og der blev opnået god blodforsyning til hjertemusklen. Der blev ikke anført specielle forhold ved lukning af såret gennem brystbenet (sternotomien).</p>\r\n      <p class=\"TekstV\">Det er nævnets vurdering, at operationen blev foretaget i overensstemmelse med normen for almindelig anerkendt faglig standard.</p>\r\n      <p class=\"TekstV\">I efterforløbet opstod der ifølge journalen uregelmæssig hjertefunktion (atrieflimmer), og normal hjerterytme blev opnået ved medicinsk behandling (Digoxin). &lt;****&gt; havde endvidere betydelige smerter, som blev behandlet med stærk smertestillende medicin.</p>\r\n      <p class=\"TekstV\">Nævnet kan oplyse, at mellem 25 og 30 % af patienterne udvikler uregelmæssig hjertefunktion efter en by-pass operation.</p>\r\n      <p class=\"TekstV\">Det er nævnets vurdering, at den opståede uregelmæssige hjertefunktion (atrieflimmer) blev behandlet i overensstemmelse med normen for almindelig anerkendt faglig standard.</p>\r\n      <p class=\"TekstV\">Det fremgår af journalen den 13. og 14. september 2003, at opmærksomheden var rettet imod, at &lt;****&gt; havde et særligt behov for smertelindring, idet han inden operationen havde haft et betydeligt og langvarigt forbrug af morfin på grund af brystsmerter.</p>\r\n      <p class=\"TekstV\">Den 16. september 2003 blev &lt;****&gt; ifølge journalen tilset af overlæge A, som øgede den smertestillende behandling under hensyntagen til hans store forbrug af morfin forud for operationen. Overlæge A gav endvidere &lt;****&gt; en hjertetegning med forklaring om, hvad der var lavet, hvorefter han var lidt mere beroliget.</p>\r\n      <p class=\"TekstV\">Den 18. september 2003 blev det noteret i journalen, at &lt;****&gt; var velbefindende med minimale smerter.</p>\r\n      <p class=\"TekstV\">Den 19. september 2003 blev &lt;****&gt; ifølge journalen udskrevet. Ved udskrivelsen var han i behandling med smertestillende medicin (Contalgin, Morfin og Paracetamol). Derudover blev han behandlet med blodfortyndende medicin, hjertemedicin, blodtryksnedsættende medicin og Penicillin for en urinvejsinfektion.</p>\r\n      <p class=\"TekstV\">Den 23. januar 2004 var &lt;****&gt; til kontrol i kirurgisk ambulatorium. Det fremgår af journalen, at han stadig havde smerter svarende til brystbenet og ud langs med ribbenene i begge sider. Overlæge A fandt, at smerterne og den objektive undersøgelse tydede på gener fra ståltråd anvendt ved operationen, som det imidlertid var for tidligt at få fjernet. &lt;****&gt; blev henvist til sin praktiserende læge med henblik på behandling af brystsmerterne med fysioterapi og til fortsat smertestillende behandling.</p>\r\n      <p class=\"TekstV\">Der blev planlagt ny kontrol medio april 2004, men &lt;****&gt; meddelte den 27. januar 2004, at han ikke ønskede yderligere kontrol på kirurgisk afdeling.</p>\r\n      <p class=\"TekstV\">Nævnet kan oplyse, at patienter vil have forskellige oplevelser i forbindelse med et stort kirurgisk indgreb såsom en by-pass operation. Hvis en patient i forvejen er meget bekymret og nervøs for en operation og tillige har et kronisk smerteproblem, kan selv små foreteelser som eksempelvis en mobilisering opleves som en voldsom belastning.</p>\r\n      <p class=\"TekstV\">Det er nævnets vurdering, at de involverede læger på kirurgisk afdeling på relevant vis forsøgte at tilpasse behandlingen til &lt;****&gt;s særlige behov.</p>\r\n      <p class=\"TekstV\">Samlet finder nævnet derfor ikke grundlag for at udtale, at den behandling &lt;****&gt; modtog af de involverede læger i perioden fra den 12. september 2003 til den 23. januar 2004 på kirurgisk afdeling, &lt;****&gt;, var under normen for almindelig anerkendt faglig standard.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/09/2009"
        },
        {
            "displayName": "Accession",
            "displayValue": "W20081043425"
        },
        {
            "displayName": "Entydig dokumentidentifikation",
            "displayValue": "BK000827"
        },
        {
            "displayName": "Dato for indlæggelse",
            "displayValue": "11/09/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10434"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "30/06/2008"
        },
        {
            "displayName": "Administrerende myndighed",
            "displayValue": "Sundhedsvæsenets Patientklagenævn"
        },
        {
            "displayName": "Ressortministeriets journalnummer",
            "displayValue": "Sundhedsvæsenets Patientklagenævn, j. nr. 0655830"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}