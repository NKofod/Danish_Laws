{
    "id": 59467,
    "title": "Lov om pakkerejser ",
    "documentTypeId": "10",
    "isSagsforlobPeriodValid": false,
    "shortName": "LOV nr 472 af 30/06/1993",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<LI><A HREF=\"#K1\">Kapitel 1 Lovens anvendelsesområde og  \r\n\r\n fravigelighed</A></LI>  \r\n\r\n<LI><A HREF=\"#K2\">Kapitel 2 Definitioner</A></LI>  \r\n\r\n<LI><A HREF=\"#K3\">Kapitel 3 Information m.v.</A></LI>  \r\n\r\n<LI><A HREF=\"#K4\">Kapitel 4 Afbestilling, overdragelse, ændringer i prisen og  \r\n\r\n forbehold i</A></LI>  \r\n\r\n<LI><A HREF=\"#K5\">Kapitel 5 Arrangørens misligholdelse m.v. inden  \r\n\r\n pakkerejsens påbegyndelse</A></LI>  \r\n\r\n<LI><A HREF=\"#K6\">Kapitel 6 Arrangørens misligholdelse m.v. efter  \r\n\r\n pakkerejsens påbegyndelse</A></LI>  \r\n\r\n<LI><A HREF=\"#K7\">Kapitel 7 Hæftelse over for kunden</A></LI>  \r\n\r\n<LI><A HREF=\"#K8\">Kapitel 8 Kundens pligter</A></LI>  \r\n\r\n<LI><A HREF=\"#K9\">Kapitel 9 Straf</A></LI>  \r\n\r\n<LI><A HREF=\"#K10\">Kapitel 10 Ikrafttræden m.v.</A></LI>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Lov om pakkerejser </H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<A NAME=\"K1\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Lovens anvendelsesområde og fravigelighed  \r\n\r\n</I> </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Loven gælder for aftaler om køb af pakkerejser,  \r\n\r\n som en kunde indgår med en arrangør eller med en formidler, der handler i  \r\n\r\n arrangørens navn. §§ 2, 3 og 5 gælder endvidere for udbud af pakkerejser.  \r\n\r\n</P>  \r\n\r\n<P CLASS=STK> <I>Stk. 2. </I> Loven og de i medfør af loven fastsatte  \r\n\r\n bestemmelser kan ikke ved forudgående aftale fraviges til skade for kunden  \r\n\r\n eller den, som indtræder i kundens krav, medmindre andet er angivet i loven.  \r\n\r\n</P>  \r\n\r\n</DIV>  \r\n\r\n</DIV>  \r\n\r\n<A NAME=\"K2\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Definitioner </I> </P>  \r\n\r\n<P>Pakkerejse </P>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ved en pakkerejse forstås en kombination af  \r\n\r\n mindst to af følgende elementer, såfremt de af arrangøren udbydes samlet  \r\n\r\n eller har været udbudt på forhånd og sælges samlet, og såfremt den samlede  \r\n\r\n ydelse har en varighed på over 24 timer eller omfatter overnatning: </P>  \r\n\r\n<UL CLASS=PLAIN-LIST>  \r\n\r\n<LI>1) Transport, </LI>  \r\n\r\n<LI>2) indkvartering, </LI>  \r\n\r\n<LI>3) anden turistmæssig ydelse, der ikke er direkte knyttet til transport  \r\n\r\n eller indkvartering, men som udgør en væsentlig del af pakkerejsen. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Særskilt fakturering af de i stk. 1 nævnte  \r\n\r\n elementer medfører ikke, at kombinationen af disse falder uden for loven.  \r\n\r\n</P>  \r\n\r\n<P> <I>Arrangør og formidler</I>  </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Som arrangør anses enhver, der tilrettelægger  \r\n\r\n pakkerejser og udbyder eller sælger disse direkte eller gennem en formidler,  \r\n\r\n medmindre denne virksomhed alene udøves lejlighedsvis. </P>  \r\n\r\n<P CLASS=STK> <I>Stk. 2. </I> Som formidler anses enhver, der udbyder eller  \r\n\r\n sælger en pakkerejse i arrangørens navn. </P>  \r\n\r\n<P> <I>Kunde</I>  </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Som kunde anses enhver, der køber, eller i hvis  \r\n\r\n navn der købes en pakkerejse. Overdrager kunden pakkerejsen, anses tillige  \r\n\r\n den, der får overdraget pakkerejsen, som kunde. </P>  \r\n\r\n</DIV>  \r\n\r\n</DIV>  \r\n\r\n<A NAME=\"K3\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Information m.v. </I> </P>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Prisen for en pakkerejse skal tydeligt og let  \r\n\r\n forståeligt fremgå af brochurer, annoncer og andet markedsføringsmateriale.  \r\n\r\n</P>  \r\n\r\n<P CLASS=STK> <I>Stk. 2. </I> Oplysninger i en brochure, annonce eller andet  \r\n\r\n markedsføringsmateriale anses som en del af aftalen om køb af pakkerejsen,  \r\n\r\n medmindre ændringer er meddelt kunden inden aftalens indgåelse. </P>  \r\n\r\n<P CLASS=STK> <I>Stk. 3. </I> Justitsministeren fastsætter efter forhandling  \r\n\r\n med Forbrugerombudsmanden nærmere regler om oplysninger i brochurer. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Arrangøren skal inden aftalens indgåelse meddele  \r\n\r\n kunden aftalevilkårene samt give oplysning om bestemmelser vedrørende pas,  \r\n\r\n visum, vaccinationer og lignende, som skal overholdes, for at pakkerejsen kan  \r\n\r\n gennemføres. Arrangøren skal bekræfte aftalevilkårene skriftligt eller på  \r\n\r\n anden egnet måde over for kunden, herunder udlevere kopi af aftalen, hvis den  \r\n\r\n er indgået skriftligt. </P>  \r\n\r\n<P CLASS=STK> <I>Stk. 2. </I> Bestemmelserne i stk. 1 kan fraviges i  \r\n\r\n nødvendigt omfang, hvis aftalen indgås kort før pakkerejsens påbegyndelse.  \r\n\r\n</P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Inden pakkerejsen påbegyndes, skal kunden af  \r\n\r\n arrangøren skriftligt eller på anden egnet måde have oplysning om praktiske  \r\n\r\n forhold vedrørende pakkerejsens gennemførelse. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Justitsministeren fastsætter regler om vilkår,  \r\n\r\n som aftalen skal indeholde, og om de oplysninger, der skal meddeles kunden i  \r\n\r\n medfør af §§ 6 og 7. </P>  \r\n\r\n</DIV>  \r\n\r\n</DIV>  \r\n\r\n<A NAME=\"K4\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel 4 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Afbestilling, overdragelse, ændringer i  \r\n\r\n prisen og forbehold i </I> </P>  \r\n\r\n aftalen  \r\n\r\n<P>Afbestilling </P>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Kunden kan afbestille en pakkerejse. Afbestiller  \r\n\r\n kunden pakkerejsen, kan arrangøren alene kræve et passende vederlag, der er  \r\n\r\n fastsat under hensyn til tidspunktet for afbestillingen og pakkerejsens  \r\n\r\n karakter. </P>  \r\n\r\n<P CLASS=STK> <I>Stk. 2. </I> Afbestillingsretten efter stk. 1 kan begrænses  \r\n\r\n eller fraviges i aftalen, hvis arrangørens afbestillingsret over for  \r\n\r\n tredjemand er begrænset. </P>  \r\n\r\n<P CLASS=STK> <I>Stk. 3. </I> Kunden kan endvidere afbestille en pakkerejse,  \r\n\r\n hvis der inden for et tidsrum af 14 dage før pakkerejsens påbegyndelse på  \r\n\r\n rejsemålet eller i umiddelbar nærhed af dette forekommer krigshandlinger,  \r\n\r\n naturkatastrofer, livsfarlige smitsomme sygdomme eller andre hermed  \r\n\r\n ligestillede begivenheder. Kunden har i så fald krav på tilbagebetaling af  \r\n\r\n samtlige beløb, der er betalt i henhold til aftalen. </P>  \r\n\r\n<P CLASS=STK> <I>Stk. 4. </I> Stk. 3 gælder ikke, hvis kunden ved aftalens  \r\n\r\n indgåelse kendte den pågældende begivenhed eller begivenheden var almindelig  \r\n\r\n kendt. </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Arrangøren skal meddele kunden vilkårene for  \r\n\r\n afbestilling inden aftalens indgåelse. § 6, stk. 2, finder tilsvarende  \r\n\r\n anvendelse. </P>  \r\n\r\n<P CLASS=STK> <I>Stk. 2. </I> Justitsministeren kan fastsætte nærmere regler  \r\n\r\n om afbestillingsvilkår. </P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Arrangøren skal inden aftalens indgåelse give  \r\n\r\n kunden oplysning om mulighederne og vilkårene for at tegne forsikring til  \r\n\r\n dækning af, at kunden på grund af sygdom eller lignende ikke kan deltage i  \r\n\r\n pakkerejsen. § 6, stk. 2, finder tilsvarende anvendelse. </P>  \r\n\r\n<P CLASS=STK> <I>Stk. 2. </I> Justitsministeren kan fastsætte regler om  \r\n\r\n minimumsdækning. </P>  \r\n\r\n<P> <I>Overdragelse af pakkerejsen</I>  </P>  \r\n\r\n</DIV>  \r\n\r\n<A NAME=\"P12\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Kunden kan overdrage pakkerejsen til enhver,  \r\n\r\n der opfylder alle nødvendige betingelser for at deltage i pakkerejsen,  \r\n\r\n såfremt arrangøren eller formidleren underrettes om overdragelsen i rimelig  \r\n\r\n tid inden pakkerejsens påbegyndelse. </P>  \r\n\r\n<P CLASS=STK> <I>Stk. 2. </I> Kunderne hæfter solidarisk for betaling af et  \r\n\r\n eventuelt restbeløb og eventuelle omkostninger, der følger af overdragelsen.  \r\n\r\n</P>  \r\n\r\n<P> <I>Prisændring</I>  </P>  \r\n\r\n</DIV>  \r\n\r\n<A NAME=\"P13\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Arrangøren kan kun forhøje den aftalte pris for  \r\n\r\n pakkerejsen som følge af ændringer i </P>  \r\n\r\n<UL CLASS=PLAIN-LIST>  \r\n\r\n<LI>1) transportomkostninger, herunder brændstofpriser, </LI>  \r\n\r\n<LI>2) skatter, afgifter eller gebyrer for visse tjenesteydelser såsom  \r\n\r\n lufthavns-, havne-, landings- eller startafgifter eller </LI>  \r\n\r\n<LI>3) valutakurser, som er anvendt ved beregningen af prisen for den  \r\n\r\n pågældende pakkerejse. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Prisforhøjelse kan kun foretages, hvis  \r\n\r\n arrangøren hurtigst muligt underretter kunden herom og aftalen om køb af  \r\n\r\n pakkerejsen udtrykkeligt giver mulighed for både forhøjelse og nedsættelse af  \r\n\r\n prisen samt angiver den præcise beregningsmetode herfor. </P>  \r\n\r\n<P CLASS=STK> <I>Stk. 3. </I> Den aftalte pris for pakkerejsen kan ikke  \r\n\r\n forhøjes de sidste 20 dage før det aftalte tidspunkt for pakkerejsens  \r\n\r\n påbegyndelse. </P>  \r\n\r\n<P> <I>Forbehold i aftalen</I>  </P>  \r\n\r\n</DIV>  \r\n\r\n<A NAME=\"P14\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Bestemmelser om, at arrangøren forbeholder sig  \r\n\r\n ret til ændringer, og andre almindelige forbehold i aftalen kan ikke gøres  \r\n\r\n gældende over for kunden. </P>  \r\n\r\n</DIV>  \r\n\r\n</DIV>  \r\n\r\n<A NAME=\"K5\"></A>\r\n\r\n<DIV CLASS=KAPITEL ID=\"K5\">  \r\n\r\n<H3 CLASS=KTITLE1 ALIGN=CENTER>Kapitel 5 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Arrangørens misligholdelse m.v. inden  \r\n\r\n pakkerejsens påbegyndelse </I> </P>  \r\n\r\n<A NAME=\"P15\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Viser det sig inden pakkerejsens påbegyndelse,  \r\n\r\n at arrangøren ikke vil kunne opfylde aftalen, uden at et eller flere vilkår  \r\n\r\n ændres, eller aflyses pakkerejsen, skal arrangøren hurtigst muligt underrette  \r\n\r\n kunden herom. </P>  \r\n\r\n<P CLASS=STK> <I>Stk. 2. </I> Samtidig med den i stk. 1 nævnte underretning  \r\n\r\n skal arrangøren give kunden oplysning om dennes beføjelser, om retsvirkningen  \r\n\r\n af at undlade at give meddelelse som nævnt i stk. 3 samt om, hvortil kundens  \r\n\r\n meddelelse kan gives. I modsat fald kan arrangøren ikke påberåbe sig for sen  \r\n\r\n eller mangelfuld reklamation efter stk. 3. </P>  \r\n\r\n<P CLASS=STK> <I>Stk. 3. </I> Vil kunden gøre krav gældende i anledning af,  \r\n\r\n at arrangøren ikke vil kunne opfylde aftalen, eller at pakkerejsen aflyses,  \r\n\r\n skal kunden give arrangøren eller formidleren meddelelse herom. Meddelelsen  \r\n\r\n skal gives inden rimelig tid efter modtagelsen af en underretning som nævnt i  \r\n\r\n stk. 1. I modsat fald mister kunden retten til at gøre krav gældende, jf. dog  \r\n\r\n stk. 2. </P>  \r\n\r\n</DIV>  \r\n\r\n<A NAME=\"P16\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Aflyser arrangøren pakkerejsen, uden at dette  \r\n\r\n skyldes kundens egne forhold, eller kan det med sikkerhed forudses, at  \r\n\r\n aftalen i øvrigt vil blive misligholdt væsentligt af arrangøren, har kunden  \r\n\r\n ret til </P>  \r\n\r\n<UL CLASS=PLAIN-LIST>  \r\n\r\n<LI>1) at hæve aftalen og få tilbagebetalt samtlige beløb, der er betalt i  \r\n\r\n henhold til aftalen, eller </LI>  \r\n\r\n<LI>2) at deltage i en anden pakkerejse efter kundens valg, såfremt  \r\n\r\n arrangøren uden uforholdsmæssige omkostninger eller tab kan tilbyde dette.  \r\n\r\n</LI>  \r\n\r\n</UL>  \r\n\r\n<P CLASS=STK> <I>Stk. 2. </I> Vælger kunden at deltage i en pakkerejse af  \r\n\r\n højere værdi, skal kunden betale prisforskellen, i det omfang denne ikke kan  \r\n\r\n kræves erstattet af arrangøren, jf. § 17. Vælger kunden at deltage i en  \r\n\r\n pakkerejse af ringere værdi, skal arrangøren tilbagebetale prisforskellen.  \r\n\r\n</P>  \r\n\r\n</DIV>  \r\n\r\n<A NAME=\"P17\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Lider kunden tab som følge af, at arrangøren  \r\n\r\n ikke kan opfylde de aftalte vilkår, eller som følge af pakkerejsens  \r\n\r\n aflysning, har kunden krav på erstatning fra arrangøren, medmindre </P>  \r\n\r\n<UL CLASS=PLAIN-LIST>  \r\n\r\n<LI>1) aflysningen skyldes, at antallet af tilmeldte til en pakkerejse er  \r\n\r\n mindre end et i aftalen angivet minimum, og skriftlig meddelelse herom er  \r\n\r\n kommet frem til kunden inden en i aftalen angivet frist, </LI>  \r\n\r\n<LI>2) aflysningen eller den manglende opfyldelse skyldes kundens egne  \r\n\r\n forhold, </LI>  \r\n\r\n<LI>3) aflysningen eller den manglende opfyldelse skyldes en uvedkommende  \r\n\r\n tredjemand og ikke med passende omhyggelighed kunne have været forudset ved  \r\n\r\n aftalens indgåelse eller være undgået eller afbødet af arrangøren eller  \r\n\r\n nogen, arrangøren er ansvarlig for, eller </LI>  \r\n\r\n<LI>4) aflysningen eller den manglende opfyldelse skyldes udefra kommende  \r\n\r\n omstændigheder, som arrangøren eller nogen, arrangøren er ansvarlig for, ikke  \r\n\r\n med passende omhyggelighed kunne have forudset ved aftalens indgåelse eller  \r\n\r\n have undgået eller afbødet. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Kunden har endvidere krav på erstatning, hvis  \r\n\r\n den manglende opfyldelse af aftalen angår egenskaber ved pakkerejsen, som må  \r\n\r\n anses tilsikrede. </P>  \r\n\r\n<P CLASS=STK> <I>Stk. 3. </I> Justitsministeren kan fastsætte regler om  \r\n\r\n frister for aflysning i de i stk. 1, nr. 1, anførte tilfælde. </P>  \r\n\r\n</DIV>  \r\n\r\n</DIV>  \r\n\r\n<A NAME=\"K6\"></A>\r\n\r\n<DIV CLASS=KAPITEL ID=\"K6\">  \r\n\r\n<H3 CLASS=KTITLE1 ALIGN=CENTER>Kapitel 6 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Arrangørens misligholdelse m.v. efter  \r\n\r\n pakkerejsens påbegyndelse </I> </P>  \r\n\r\n<A NAME=\"P18\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Er pakkerejsen mangelfuld, kan kunden kræve, at  \r\n\r\n arrangøren afhjælper mangelen, medmindre dette vil påføre arrangøren  \r\n\r\n uforholdsmæssige omkostninger eller væsentlig ulempe. </P>  \r\n\r\n</DIV>  \r\n\r\n<A NAME=\"P19\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Kan afhjælpning ikke kræves, jf. § 18, eller  \r\n\r\n afhjælper arrangøren efter kundens påkrav ikke mangelen inden rimelig tid,  \r\n\r\n har kunden krav på forholdsmæssigt afslag i pakkerejsens pris. Kunden kan  \r\n\r\n endvidere gøre krav gældende i henhold til § 20. </P>  \r\n\r\n</DIV>  \r\n\r\n<A NAME=\"P20\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Kan en betydelig del af de aftalte ydelser ikke  \r\n\r\n leveres, eller er pakkerejsen i øvrigt behæftet med mangler, som medfører, at  \r\n\r\n formålet med pakkerejsen er væsentligt forfejlet, kan kunden hæve aftalen.  \r\n\r\n</P>  \r\n\r\n<P CLASS=STK> <I>Stk. 2. </I> Hæver kunden aftalen, skal arrangøren  \r\n\r\n tilbagebetale samtlige beløb, der er betalt i henhold til aftalen. Der kan  \r\n\r\n dog tilkomme arrangøren en godtgørelse, som svarer til den værdi, pakkerejsen  \r\n\r\n må antages at have haft for kunden. </P>  \r\n\r\n<P CLASS=STK> <I>Stk. 3. </I> Hæver kunden aftalen, har kunden endvidere krav  \r\n\r\n på uden udgift at blive transporteret tilbage til afrejsestedet eller et  \r\n\r\n andet sted, som er angivet i aftalen, med et transportmiddel, der svarer til  \r\n\r\n det aftalte. </P>  \r\n\r\n</DIV>  \r\n\r\n<A NAME=\"P21\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Tilbyder arrangøren at afhjælpe en mangel, kan  \r\n\r\n kunden ikke kræve forholdsmæssigt afslag eller hæve aftalen, såfremt  \r\n\r\n afhjælpningen sker inden rimelig tid og uden omkostninger eller væsentlig  \r\n\r\n ulempe for kunden. </P>  \r\n\r\n</DIV>  \r\n\r\n<A NAME=\"P22\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Lider kunden tab som følge af, at pakkerejsen  \r\n\r\n er mangelfuld, har kunden krav på erstatning fra arrangøren, medmindre  \r\n\r\n mangelen skyldes forhold som nævnt i § 17, stk. 1, nr. 3 og 4. Kunden har  \r\n\r\n endvidere krav på erstatning, hvis mangelen angår egenskaber, som må anses  \r\n\r\n tilsikrede. </P>  \r\n\r\n<P CLASS=STK> <I>Stk. 2. </I> Har mangelen forvoldt kunden væsentlig ulempe,  \r\n\r\n kan der desuden tilkomme kunden en godtgørelse. </P>  \r\n\r\n</DIV>  \r\n\r\n<A NAME=\"P23\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Sker der skade på kundens person eller ting som  \r\n\r\n følge af en mangel ved pakkerejsen, finder § 22 tilsvarende anvendelse. </P>  \r\n\r\n<P CLASS=STK> <I>Stk. 2. </I> Sker der skade på kundens person, skal  \r\n\r\n arrangøren hurtigt søge at komme kunden til undsætning. </P>  \r\n\r\n</DIV>  \r\n\r\n<A NAME=\"P24\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> Erstatningen efter §§ 22 og 23 kan i aftalen om  \r\n\r\n køb af pakkerejsen begrænses i overensstemmelse med regler i internationale  \r\n\r\n konventioner, som gælder for den mangelfulde del af pakkerejsen. </P>  \r\n\r\n</DIV>  \r\n\r\n<A NAME=\"P25\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> Fremsætter kunden klager under pakkerejsen,  \r\n\r\n skal arrangøren og den pågældende tjenesteyder bestræbe sig på at finde  \r\n\r\n passende løsninger. </P>  \r\n\r\n</DIV>  \r\n\r\n<A NAME=\"P26\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB> <B>§ 26. </B> Vil kunden påberåbe sig en mangel ved  \r\n\r\n pakkerejsen, skal kunden give arrangøren eller formidleren meddelelse herom  \r\n\r\n inden rimelig tid efter, at kunden har opdaget mangelen. I modsat fald mister  \r\n\r\n kunden retten til at påberåbe sig mangelen, jf. dog stk. 2 og § 27. </P>  \r\n\r\n<P CLASS=STK> <I>Stk. 2. </I> Er kundens pligter efter stk. 1 ikke angivet i  \r\n\r\n aftalen, kan arrangøren ikke påberåbe sig for sen eller mangelfuld  \r\n\r\n reklamation. </P>  \r\n\r\n</DIV>  \r\n\r\n<A NAME=\"P27\"></A>\r\n\r\n<DIV CLASS=PARAGRAPH ID=\"P27\">  \r\n\r\n<P CLASS=PARAB> <B>§ 27. </B> § 26 gælder ikke, hvis arrangøren eller  \r\n\r\n formidleren har handlet i strid med almindelig hæderlighed eller groft  \r\n\r\n uagtsomt. </P>  \r\n\r\n<P CLASS=STK> <I>Stk. 2. </I> § 26 gælder endvidere ikke for kundens krav i  \r\n\r\n anledning af personskade, jf. § 23. </P>  \r\n\r\n</DIV>  \r\n\r\n</DIV>  \r\n\r\n<A NAME=\"K7\"></A>\r\n\r\n<DIV CLASS=KAPITEL ID=\"K7\">  \r\n\r\n<H3 CLASS=KTITLE1 ALIGN=CENTER>Kapitel 7 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Hæftelse over for kunden </I> </P>  \r\n\r\n<A NAME=\"P28\"></A>\r\n\r\n<DIV CLASS=PARAGRAPH ID=\"P28\">  \r\n\r\n<P CLASS=PARAB> <B>§ 28. </B> Formidleren hæfter umiddelbart over for kunden  \r\n\r\n for økonomiske krav, der i medfør af denne lov kan rejses over for  \r\n\r\n arrangøren. </P>  \r\n\r\n<P CLASS=STK> <I>Stk. 2. </I> Formidleren indtræder i kundens krav mod  \r\n\r\n arrangøren. Formidlerens krav kan bortfalde eller nedsættes, hvis kundens  \r\n\r\n krav skyldes formidlerens forhold. </P>  \r\n\r\n</DIV>  \r\n\r\n</DIV>  \r\n\r\n<A NAME=\"K8\"></A>\r\n\r\n<DIV CLASS=KAPITEL ID=\"K8\">  \r\n\r\n<H3 CLASS=KTITLE1 ALIGN=CENTER>Kapitel 8 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Kundens pligter </I> </P>  \r\n\r\n<A NAME=\"P29\"></A>\r\n\r\n<DIV CLASS=PARAGRAPH ID=\"P29\">  \r\n\r\n<P CLASS=PARAB> <B>§ 29. </B> Kunden skal sørge for de til rejsen nødvendige  \r\n\r\n pas, visa og vaccinationer. </P>  \r\n\r\n<P CLASS=STK> <I>Stk. 2. </I> Kunden skal rette sig efter gældende  \r\n\r\n ordensbestemmelser og de anvisninger, der gives af rejseledere, transportører  \r\n\r\n og andre, der har forbindelse med pakkerejsens gennemførelse. </P>  \r\n\r\n</DIV>  \r\n\r\n</DIV>  \r\n\r\n<A NAME=\"K9\"></A>\r\n\r\n<DIV CLASS=KAPITEL ID=\"K9\">  \r\n\r\n<H3 CLASS=KTITLE1 ALIGN=CENTER>Kapitel 9 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Straf </I> </P>  \r\n\r\n<A NAME=\"P30\"></A>\r\n\r\n<DIV CLASS=PARAGRAPH ID=\"P30\">  \r\n\r\n<P CLASS=PARAB> <B>§ 30. </B> Overtrædelse af § 5, stk. 1, straffes med bøde,  \r\n\r\n medmindre strengere straf er forskyldt efter anden lovgivning. Det samme  \r\n\r\n gælder grov eller oftere gentagen overtrædelse af § 6, stk. 1, § 10, stk. 1,  \r\n\r\n § 11, stk. 1, og § 15, stk. 1. </P>  \r\n\r\n<P CLASS=STK> <I>Stk. 2. </I> I forskrifter, der udstedes i medfør af § 5,  \r\n\r\n stk. 3, § 8, § 10, stk. 2, § 11, stk. 2, og § 17, stk. 3, kan der fastsættes  \r\n\r\n bødestraf for overtrædelse af forskrifterne. </P>  \r\n\r\n<P CLASS=STK> <I>Stk. 3. </I> Er overtrædelsen begået af et selskab, en  \r\n\r\n forening, en fond eller lignende, kan der pålægges den juridiske person som  \r\n\r\n sådan bødeansvar. </P>  \r\n\r\n</DIV>  \r\n\r\n</DIV>  \r\n\r\n<A NAME=\"K10\"></A>\r\n\r\n<DIV CLASS=KAPITEL ID=\"K10\">  \r\n\r\n<H3 CLASS=KTITLE1 ALIGN=CENTER>Kapitel 10 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ikrafttræden m.v. </I> </P>  \r\n\r\n<A NAME=\"P31\"></A>\r\n\r\n<DIV CLASS=PARAGRAPH ID=\"P31\">  \r\n\r\n<P CLASS=PARAB> <B>§ 31. </B> Loven træder i kraft den 1. oktober 1993, jf.  \r\n\r\n dog stk. 3, og finder anvendelse på aftaler om køb af pakkerejser, når  \r\n\r\n pakkerejsen ifølge aftalen skal påbegyndes efter lovens ikrafttræden. </P>  \r\n\r\n<P CLASS=STK> <I>Stk. 2. </I> Bestemmelserne i §§ 6 og 7, § 9, stk. 1 og 2,  \r\n\r\n §§ 10-13, § 17, stk. 1, nr. 1, og § 24 finder dog kun anvendelse på aftaler  \r\n\r\n om køb af pakkerejser, der indgås efter lovens ikrafttræden. </P>  \r\n\r\n<P CLASS=STK> <I>Stk. 3. </I> § 5 træder i kraft den 1. januar 1994. </P>  \r\n\r\n</DIV>  \r\n\r\n<A NAME=\"P32\"></A>\r\n\r\n<DIV CLASS=PARAGRAPH ID=\"P32\">  \r\n\r\n<P CLASS=PARAB> <B>§ 32. </B> Loven gælder ikke for Færøerne og Grønland, men  \r\n\r\n kan ved kongelig anordning sættes i kraft for disse landsdele med de  \r\n\r\n afvigelser, som de særlige færøske og grønlandske forhold tilsiger. </P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Christiansborg Slot, den 30.  \r\n\r\n juni 1993 </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R. </P>  \r\n\r\n<P CLASS=MINISTER ALIGN=RIGHT>/Erling Olsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "popularTitle": "Pakkerejseloven",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "01/07/1993"
        },
        {
            "displayName": "Accession",
            "displayValue": "A19930047230"
        },
        {
            "displayName": "Entydig dokumentidentifikation",
            "displayValue": "CM018420"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "27/08/2001"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "472"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "30/06/1993"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Justitsmin. j.nr. L.A. 1992-460002-464"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}