{
    "id": 111019,
    "title": "1991 LSF 219   FORSLAG TIL LOV OM ÆNDRING AF LIGNINGSLOVEN (FRADRAG FOR FAGLIGE   KONTINGENTER) ",
    "documentTypeId": "400",
    "isSagsforlobPeriodValid": false,
    "shortName": "1991/1 LSF 219",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 219 </P>  \r\n\r\n<P></P>  \r\n\r\n<P>Forslag til Lov om ændring af ligningsloven (Fradrag for faglige  \r\n\r\n kontingenter) </P>  \r\n\r\n<P></P>  \r\n\r\n<P>Fremsat af Kofod-Svendsen (KRF) Lysholm Christensen (KRF) Glønborg (KRF)  \r\n\r\n Inger Stilling Pedersen (KRF) </P>  \r\n\r\n<P></P>  \r\n\r\n<P>den 4. februar 1992 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1 </B></P>  \r\n\r\n<P> I lov om påligningen af indkomst- og formueskat til staten  \r\n\r\n (ligningsloven), jf. lovbekendtgørelse nr. 735 af 5. november 1991, som  \r\n\r\n senest ændret ved lov nr. 694 af 21. december 1991, foretages følgende  \r\n\r\n ændring: </P>  \r\n\r\n<P> <I>§ 13</I> affattes således: </P>  \r\n\r\n<P> <B>&#187;§ 13.</B> Ved opgørelsen af den skattepligtige indkomst ved  \r\n\r\n erhvervsmæssig virksomhed kan udgifter til kontingenter til  \r\n\r\n arbejdsgiverforeninger, fagforeninger og andre faglige sammenslutninger, der  \r\n\r\n har til hovedformål at varetage de økonomiske interesser for den  \r\n\r\n erhvervsgruppe, hvortil den skattepligtige hører, ikke fradrages.  \r\n\r\n Erstatninger eller ydelser, der udbetales til medlemmerne af sådanne  \r\n\r\n sammenslutninger, medregnes til modtagernes skattepligtige indkomst. </P>  \r\n\r\n<P> <I>Stk. 2.</I> Ved opgørelsen af skattepligtig indkomst, der ikke er  \r\n\r\n nævnt i stk. 1, kan fradrages udgifter til kontingenter til  \r\n\r\n arbejdsgiverforeninger, fagforeninger og andre faglige sammenslutninger, der  \r\n\r\n har til hovedformål at varetage de økonomiske interesser for den  \r\n\r\n erhvervsgruppe, hvortil den skattepligtige hører. Fradraget kan dog ikke  \r\n\r\n overstige 2.400 kr. Erstatninger eller ydelser, der udbetales til medlemmerne  \r\n\r\n af sådanne sammenslutninger, medregnes til modtagernes skattepligtige  \r\n\r\n indkomst. </P>  \r\n\r\n<P> <I>Stk. 3.</I> Det i stk. 2 nævnte grundbeløb reguleres efter  \r\n\r\n personskattelovens § 20. </P>  \r\n\r\n<P> <B>§ 2 </B></P>  \r\n\r\n<P> Loven træder i kraft dagen efter bekendtgørelsen i Lovtidende og har  \r\n\r\n virkning fra og med indkomståret 1993. </P>  \r\n\r\n<P> <I> </I></P>  \r\n\r\n<P>Bemærkninger til lovforslaget </P>  \r\n\r\n<P>  <I>Almindelige bemærkninger </I></P>  \r\n\r\n<P> Gennem flere år er fradragsmulighederne i skattelovgivningen blevet  \r\n\r\n reduceret. Forslagsstillerne finder, at denne udvikling bør fortsætte. </P>  \r\n\r\n<P>Det foreslås, at fradrag for faglige kontingenter i forbindelse med  \r\n\r\n lønmodtagervirksomhed begrænses til 2.400 kr. pr. år. </P>  \r\n\r\n<P>Lovforslaget indebærer desuden, at fradraget for faglige kontingenter i  \r\n\r\n forbindelse med erhvervsvirksomhed afskaffes. </P>  \r\n\r\n<P>Efter forslagsstillernes opfattelse bør der ikke være fradragsret for  \r\n\r\n faglige kontingenter, der bl.a. bruges til politisk virksomhed i partier med  \r\n\r\n tilknytning til arbejdsgiver- og lønmodtagerorganisationer. Indirekte  \r\n\r\n bidrager statskassen med et anseligt beløb hvert år til finansiering af  \r\n\r\n politiske aktiviteter. Forslagsstillerne mener ikke, at fradragsmulighederne  \r\n\r\n skal tilgodese politiske formål. </P>  \r\n\r\n<P>Desuden må en del af de faglige organisationers aktiviteter betragtes som  \r\n\r\n ikkefagligt relaterede. Mange af disse aktiviteter ligger nok på grænsen af,  \r\n\r\n hvad det er rimeligt at finansiere ved fradragsberettigede kontingenter. Det  \r\n\r\n gælder aktiviteter som meget omfattende ikkefaglige kursustilbud,  \r\n\r\n rådgivningsvirksomhed, rejsetilbud, kulturelle tilbud m.m. </P>  \r\n\r\n<P>De danske regler om fradrag for faglige kontingenter er meget vidtgående.  \r\n\r\n Der er således ingen beløbsmæssige grænser for fradragets størrelse. Desuden  \r\n\r\n er der næsten ingen begrænsninger i, hvilke faglige organisationer der er  \r\n\r\n godkendt til fradrag. </P>  \r\n\r\n<P>Forslagsstillerne finder det meget vigtigt, at indgrebet omfatter såvel  \r\n\r\n arbejdstagere som arbejdsgivere. </P>  \r\n\r\n<P> <I>Historisk redegørelse </I></P>  \r\n\r\n<P> Efter gældende praksis før 1954 var der fradrag for faglige kontingenter  \r\n\r\n for 75 pct.s vedkommende, idet resten af kontingentet ansås anvendt til  \r\n\r\n formål af ikke strengt faglig karakter. Fra 1954 blev indført en direkte  \r\n\r\n hjemmel til fuldt fradrag for kontingent for faglige organisationer til  \r\n\r\n arbejdsgiverforeninger, fagforeninger og andre faglige sammenslutninger.  \r\n\r\n Under Folketingets behandling af lovforslaget tog flere partier afstand fra  \r\n\r\n at indføre en fradragsordning, der indebar, at det var muligt at få fradrag  \r\n\r\n for den del af kontingentet, som blev brugt til politiske formål. Det  \r\n\r\n Radikale Venstre stemte imod forslaget, da partiet ikke kunne gå ind for  \r\n\r\n fradrag for bidrag til politiske formål. </P>  \r\n\r\n<P> <I>Retstilstanden i forskellige lande </I></P>  \r\n\r\n<P>  <I>Sverige </I></P>  \r\n\r\n<P> I Sverige har arbejdstagere ingen fradragsret for faglige kontingenter.  \r\n\r\n Arbejdstagere kan dog opnå en skattereduktion på fagligt kontingent op til 20  \r\n\r\n pct. af afgiftsgrundlaget. Afgiftsgrundlaget består hovedsagelig af  \r\n\r\n medlemskontingenter. </P>  \r\n\r\n<P>For arbejdsgivere gælder, at kontingent til arbejdsgiverorganisationer  \r\n\r\n anses for en omkostning, der kan fradrages i indkomsten. </P>  \r\n\r\n<P> <I>Norge </I></P>  \r\n\r\n<P> I Norge har arbejdstagere begrænset mulighed for at fradrage faglige  \r\n\r\n kontingenter. Det er muligt at få fradrag, når der betales kontingent til  \r\n\r\n landsdækkende arbejdstagerorganisationer, som har forhandlingsret eller har  \r\n\r\n indgået overenskomster på vegne af medlemmer. Det er således kun en del af de  \r\n\r\n faglige organisationer, hvis medlemmer kan opnå fradrag. Fradraget kan  \r\n\r\n maksimalt udgøre 1.800 kr. pr. år. </P>  \r\n\r\n<P>For kontingent til arbejdsgiverforening kan maksimalt gives fradrag  \r\n\r\n svarende til 4 promille af de udbetalte lønninger. </P>  \r\n\r\n<P>Som det fremgår af ovennævnte, er der i flere lande begrænsede muligheder  \r\n\r\n for at opnå fradrag for faglige kontingenter. Andre lande har således diverse  \r\n\r\n modifikationer i fradragsmulighederne, hvorimod de danske regler giver fuld  \r\n\r\n fradragsmulighed. </P>  \r\n\r\n<P> <I>Gældende regler </I></P>  \r\n\r\n<P> Efter de nugældende regler er kontingenter til fagforeninger og  \r\n\r\n arbejdsgiverorganisationer fradragsberettiget ved opgørelsen af den  \r\n\r\n skattepligtige indkomst efter ligningslovens § 13, der gælder både for  \r\n\r\n lønmodtagere og selvstændige. For selvstændige er der imidlertid tillige  \r\n\r\n hjemmel for fradragsret efter statsskattelovens § 6 a, i det omfang  \r\n\r\n kontingentet kan anses for en driftsomkostning. </P>  \r\n\r\n<P>Ekstra strejkekontingenter, der af fagforeningen pålægges medlemmerne, er  \r\n\r\n fradragsberettigede i lighed med det almindelige fagforeningskontingent.  \r\n\r\n Derimod kan eventuelle frivillige bidrag ikke fradrages. </P>  \r\n\r\n<P>Det skal bemærkes, at en lønmodtagers udgifter til  \r\n\r\n fagforeningskontingenter ikke er omfattet af den bundgrænse på 3.000 kr., som  \r\n\r\n gælder for fradrag af en lønmodtagers øvrige udgifter ved  \r\n\r\n indtægtserhvervelsen. </P>  \r\n\r\n<P>Efter hidtidig praksis kan arbejdsgiverforeninger m.fl. foretage en  \r\n\r\n skattemæssig fordeling af kontingentet ved opgørelsen af foreningens  \r\n\r\n skattepligtige indkomst i henholdsvis en del, der medgår til dækning af  \r\n\r\n udgifter af erhvervsmæssig karakter i foreningen, og en del, der vedrører  \r\n\r\n udgifter af ikke erhvervsmæssig karakter (kontingentdelen). Medlemmerne kan  \r\n\r\n fradrage den del af kontingentet, der vedrører udgifter af erhvervsmæssig  \r\n\r\n karakter, som driftsomkostning ved opgørelsen af den personlige indkomst  \r\n\r\n efter personskattelovens § 3, stk. 2, nr. 1, medens den del af kontingentet,  \r\n\r\n der dækker ikke-erhvervsmæssige udgifter, alene er fradragsberettiget ved  \r\n\r\n opgørelsen af den skattepligtige indkomst efter reglerne i ligningslovens §  \r\n\r\n 13. For lønmodtagere kan udgifter af erhvervsmæssig karakter i foreningen dog  \r\n\r\n kun fradrages ved opgørelsen af den skattepligtige indkomst efter reglerne i  \r\n\r\n ligningslovens § 9, stk. 1. </P>  \r\n\r\n<P> <I>Provenumæssige konsekvenser </I></P>  \r\n\r\n<P> Begrænsningen i fradragsretten for faglige kontingenter til 2.400 kr. pr.  \r\n\r\n år for lønmodtagervirksomhed og afskaffelse af fradragsretten for faglige  \r\n\r\n kontingenter i forbindelse med erhvervsvirksomhed skønnes at give et provenu  \r\n\r\n til det offentlige på godt 1,1 mia. kr. </P>  \r\n\r\n<P> <I>Administrative konsekvenser </I></P>  \r\n\r\n<P> Lovforslaget skønnes at give et vist administrativt merarbejde. </P>  \r\n\r\n<P> <I>Bemærkninger til de enkelte bestemmelser </I></P>  \r\n\r\n<P>Til § 1 </P>  \r\n\r\n<P> Lovforslaget indebærer, at fradrag for faglige kontingenter i forbindelse  \r\n\r\n med lønmodtagervirksomhed begrænses til 2.400 kr. pr. år. </P>  \r\n\r\n<P>Lovforslaget indebærer desuden, at fradraget for faglige kontingenter i  \r\n\r\n forbindelse med erhvervsvirksomhed afskaffes. </P>  \r\n\r\n<P>Der sker ingen ændringer i hidtidig praksis med hensyn til, at  \r\n\r\n arbejdsgiverforeninger m.fl. kan foretage en skattemæssig fordeling af  \r\n\r\n kontingentet ved opgørelse af foreningens skattepligtige indkomst i  \r\n\r\n henholdsvis en del, der medgår til dækning af udgifter af erhvervsmæssig  \r\n\r\n karakter i foreningen, og en del, der vedrører udgifter af ikkeerhvervsmæssig  \r\n\r\n karakter (kontingentdelen). </P>  \r\n\r\n<P>For lønmodtagere kan udgifter af erhvervsmæssig karakter i foreningen dog  \r\n\r\n kun fradrages ved opgørelsen af den skattepligtige indkomst efter reglerne i  \r\n\r\n ligningslovens § 9, stk. 1. </P>  \r\n\r\n<P>Den skattemæssige behandling af erstatninger og ydelser, der udbetales fra  \r\n\r\n faglige organisationer til deres medlemmer, ændres ikke. Disse ydelser er  \r\n\r\n således fortsat skattepligtig indkomst. </P>  \r\n\r\n<P> <I>Til § 2 </I></P>  \r\n\r\n<P> Det foreslås, at reglerne har virkning fra og med indkomståret 1993. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "04/02/1992"
        },
        {
            "displayName": "Accession",
            "displayValue": "199112K00219"
        },
        {
            "displayName": "Entydig dokumentidentifikation",
            "displayValue": "CL002557"
        },
        {
            "displayName": "Dato for førstegangsindlæggelse",
            "displayValue": "04/02/1992"
        },
        {
            "displayName": "Dato for indlæggelse",
            "displayValue": "04/02/1992"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "219"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}