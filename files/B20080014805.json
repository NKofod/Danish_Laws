{
    "id": 115060,
    "title": "Bekendtgørelse om afgrænsning af ejendomskategorier og indfrielse af lån ved overgang til anden ejendomskategori",
    "documentTypeId": "60",
    "isSagsforlobPeriodValid": true,
    "shortName": "BEK nr 148 af 29/02/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om afgrænsning af ejendomskategorier og indfrielse af lån ved overgang til anden ejendomskategori</p>\r\n      <p class=\"Indledning2\">I medfør af § 14, stk. 1, og § 39, stk. 3, i lov om realkreditlån og realkreditobligationer m.v., jf. lovbekendtgørelse nr. 1412 af 10. december 2007, fastsættes:</p>\r\n      <p class=\"ParagrafGruppeOverskrift\">Afgrænsning af ejendomskategorier</p>\r\n      <p class=\"ParagrafGruppeOverskrift\">Generelle bestemmelser</p>\r\n      <p class=\"Paragraf\"><span class=\"ParagrafNr\">§ 1.</span> Ved realkreditbelåning af fast ejendom skal instituttet anvende reglerne for værdiansættelse og låneudmåling, herunder lånegrænser og lånetyper, for den ejendomskategori, hvortil ejendommen må henregnes efter bestemmelserne i stk. 2-3 og §§ 2-14. Såfremt pantet efter nævnte bestemmelser består af flere ejendomskategorier, skal instituttet værdiansætte og udmåle lån særskilt for de enkelte ejendomskategorier, jf. dog § 14, stk. 3, i lov om realkreditlån og realkreditobligationer m.v.</p>\r\n      <p class=\"Stk2\"><span class=\"StkNr\">Stk. 2.</span> Ved realkreditbelåning af ideelle anparter af fast ejendom skal instituttet tilsvarende belåne efter reglerne for den ejendomskategori, som brugsretten er knyttet til.</p>\r\n      <p class=\"Stk2\"><span class=\"StkNr\">Stk. 3.</span> Ved bedømmelse af ejendomskategori skal instituttet tage udgangspunkt i den lovlige anvendelse, herunder dispensationer, der dog ikke må være personlige. Hvis der er flere lovlige anvendelsesmuligheder, er det den faktiske anvendelse, der er afgørende, jf. dog § 2, stk. 3, og § 3, stk. 2.</p>\r\n      <p class=\"ParagrafGruppeOverskrift\">Ejerboliger til helårsbrug</p>\r\n      <p class=\"Paragraf\"><span class=\"ParagrafNr\">§ 2.</span> Ved ejerboliger til helårsbrug, jf. § 5, stk. 1, nr. 1, i lov om realkreditlån og realkreditobligationer m.v. forstås ejendomme som parcelhuse, rækkehuse, kædehuse, ejerlejligheder, anpartslejligheder m.m. der lovligt kan benyttes til helårsbeboelse for ejeren.</p>\r\n      <p class=\"Stk2\"><span class=\"StkNr\">Stk. 2.</span> Endvidere er tofamilieshuse omfattet af denne ejendomskategori, når mindst én af lejlighederne benyttes af ejeren.</p>\r\n      <p class=\"Stk2\"><span class=\"StkNr\">Stk. 3.</span> Såfremt en ejendom omfattet af stk. 1, men ikke af stk. 2, er udlejet af ejeren, omfattes den kun af denne ejendomskategori, hvis</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> ejendommen er udlejet i henhold til en lejeaftale, som har en maksimal restløbetid på 3 år, og hvor tidsbegrænsningen må anses for tilstrækkeligt begrundet i ejerens forhold, eller</p>\r\n          <p class=\"Liste1\"><span class=\"Liste1Nr\">2)</span> ejeren efter lejelovgivningen kan opsige lejeren med henblik på selv at benytte det lejede.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 4.</span> Stuehuse til landbrugsejendomme kan ikke belånes som ejerboliger til helårsbrug, jf. dog § 12, stk. 3.</p>\r\n      <p class=\"ParagrafGruppeOverskrift\">Fritidshuse</p>\r\n      <p class=\"Paragraf\"><span class=\"ParagrafNr\">§ 3.</span> Ved fritidshuse, jf. § 5, stk. 3, nr. 1, i lov om realkreditlån og realkreditobligationer m.v., forstås beboelsesejendomme, der er opført på en grund, hvor helårsbeboelse ikke er tilladt, og ejendomme, der kun lovligt kan anvendes til ophold en del af året.</p>\r\n      <p class=\"Stk2\"><span class=\"StkNr\">Stk. 2.</span> En flerhed af fritidshuse, der ejes af samme ejer, og hvortil der hører fælles bygninger, kan belånes som en kontor- og forretningsejendom, jf. § 11.</p>\r\n      <p class=\"ParagrafGruppeOverskrift\">Private andelsboliger</p>\r\n      <p class=\"Paragraf\"><span class=\"ParagrafNr\">§ 4.</span> Ved private andelsboliger, jf. § 5, stk. 1, nr. 2, i lov om realkreditlån og realkreditobligationer m.v., forstås beboelseslejligheder, der ejes af en privat andelsboligforening, et boligaktieselskab eller et boliganpartsselskab, der er omfattet af reglerne i kapitel II eller III i lov om andelsboligforeninger og andre boligfællesskaber.</p>\r\n      <p class=\"Stk2\"><span class=\"StkNr\">Stk. 2.</span> Beboelseslejligheder, der ejes af boligkommanditselskaber, boliginteressentskaber og lignende, som opfylder bestemmelserne i kapitel III i lov om andelsboligforeninger og andre boligfællesskaber, henregnes til denne ejendomskategori.</p>\r\n      <p class=\"Stk2\"><span class=\"StkNr\">Stk. 3.</span> Såfremt ejendommen indeholder mindst 13 beboelseslejligheder, omfattes ejendommens lokaler, der er udlejet til andet end beboelse, af reglerne for denne ejendomskategori.</p>\r\n      <p class=\"ParagrafGruppeOverskrift\">Private beboelsesejendomme til udlejning</p>\r\n      <p class=\"Paragraf\"><span class=\"ParagrafNr\">§ 5.</span> Ved private beboelsesejendomme til udlejning, herunder friplejeboliger, jf. § 5, stk. 1, nr. 3, i lov om realkreditlån og realkreditobligationer m.v., forstås ejendomme, der ikke omfattes af § 2, § 4, eller §§ 6-8, og som udelukkende indeholder beboelseslejligheder eller enkeltværelser, der lovligt kan benyttes til helårsbeboelse, og som er udlejet eller bestemt til udlejning.</p>\r\n      <p class=\"Stk2\"><span class=\"StkNr\">Stk. 2.</span> Ejendomme, der indeholder mindst 3 beboelseslejligheder, henregnes til denne ejendomskategori, uanset om ejeren beboer en lejlighed i ejendommen.</p>\r\n      <p class=\"ParagrafGruppeOverskrift\">Alment boligbyggeri</p>\r\n      <p class=\"Paragraf\"><span class=\"ParagrafNr\">§ 6.</span> Ved alment boligbyggeri, jf. § 5, stk. 1, nr. 4, i lov om realkreditlån og realkreditobligationer m.v., forstås almene familie-, ungdoms- og ældreboliger, der tilhører almene boligorganisationer, som er godkendt til at udøve almen boligvirksomhed, jf. § 1 i lov om almene boliger m.v. Ved alment boligbyggeri forstås endvidere almene ældreboliger, der tilhører kommuner, regioner og selvejende institutioner, samt almene ungdomsboliger, der tilhører selvejende institutioner.</p>\r\n      <p class=\"ParagrafGruppeOverskrift\">Ungdomsboliger</p>\r\n      <p class=\"Paragraf\"><span class=\"ParagrafNr\">§ 7.</span> Ved ungdomsboliger, jf. § 5, stk. 1, nr. 5, i lov om realkreditlån og realkreditobligationer m.v., forstås kollegier og ungdomsboliger tilvejebragt med støtte efter byggestøtte-, kollegium- eller boligbyggerilovene.</p>\r\n      <p class=\"ParagrafGruppeOverskrift\">Ældreboliger m.v.</p>\r\n      <p class=\"Paragraf\"><span class=\"ParagrafNr\">§ 8.</span> Ved ældreboliger, jf. § 5, stk. 1, nr. 6, i lov om realkreditlån og realkreditobligationer m.v., forstås plejehjem og beskyttede boliger nævnt i § 192 i lov om social service, lette kollektivboliger tilvejebragt efter lov om boligbyggeri, samt boliger tilvejebragt efter lov om boliger for ældre og personer med handicap tilhørende selvejende institutioner.</p>\r\n      <p class=\"ParagrafGruppeOverskrift\">Industri- og håndværksejendomme</p>\r\n      <p class=\"Paragraf\"><span class=\"ParagrafNr\">§ 9.</span> Ved industri- og håndværksejendomme, jf. § 5, stk. 3, nr. 3, i lov om realkreditlån og realkreditobligationer m.v., forstås ejendomme, der udlejes til industriel eller håndværksmæssig produktion eller produktbehandling, eller som anvendes af ejeren til sådanne formål. Herunder kan nævnes:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Fabriksanlæg.</p>\r\n          <p class=\"Liste1\"><span class=\"Liste1Nr\">2)</span> Værfter.</p>\r\n          <p class=\"Liste1\"><span class=\"Liste1Nr\">3)</span> Andre industrielle produktionsanlæg.</p>\r\n          <p class=\"Liste1\"><span class=\"Liste1Nr\">4)</span> Vandværker og energiforsyningsanlæg, der ikke er omfattet af § 10.</p>\r\n          <p class=\"Liste1\"><span class=\"Liste1Nr\">5)</span> Rensningsanlæg og andre affaldsbehandlingsanlæg.</p>\r\n          <p class=\"Liste1\"><span class=\"Liste1Nr\">6)</span> Værksteder og andre lokaler, hvori der foregår håndværksmæssig produktion eller produktion af varer.</p>\r\n          <p class=\"Liste1\"><span class=\"Liste1Nr\">7)</span> Butikker, hvor der overvejende foregår produktion eller anden produktbehandling af varer.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Omfattet af reglerne for belåning af ejendomme til industri- og håndværksmæssige formål er endvidere bygnings- og grundarealer, der ikke direkte anvendes til produktion eller produktbehandling, hvis arealerne er en integreret del af en ejendom til industri- eller håndværksmæssige formål og betjener denne eller har en sådan indretning, at de ikke er almindeligt anvendelige. Herunder kan nævnes:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Kontorer.</p>\r\n          <p class=\"Liste1\"><span class=\"Liste1Nr\">2)</span> Lagerlokaler.</p>\r\n          <p class=\"Liste1\"><span class=\"Liste1Nr\">3)</span> Portner- eller funktionærboliger.</p>\r\n          <p class=\"Liste1\"><span class=\"Liste1Nr\">4)</span> Oplagspladser.</p>\r\n          <p class=\"Liste1\"><span class=\"Liste1Nr\">5)</span> Parkeringspladser.</p>\r\n        </div>\r\n      </p>\r\n      <p class=\"ParagrafGruppeOverskrift\">Kollektive energiforsyningsanlæg</p>\r\n      <p class=\"Paragraf\"><span class=\"ParagrafNr\">§ 10.</span> Ved kollektive energiforsyningsanlæg, jf. § 5, stk. 3, nr. 4, i lov om realkreditlån og realkreditobligationer m.v., forstås anlæg til produktion, transmission, distribution eller lagring af varme, elektricitet eller brandbare gasser til en flerhed af ejendomme.</p>\r\n      <p class=\"ParagrafGruppeOverskrift\">Kontor- og forretningsejendomme</p>\r\n      <p class=\"Paragraf\"><span class=\"ParagrafNr\">§ 11.</span> Ved kontor- og forretningsejendomme, jf. § 5, stk. 3, nr. 2, i lov om realkreditlån og realkreditobligationer m.v., forstås ejendomme, der enten udlejes til administration eller servicevirksomheder m.v., eller som anvendes af ejeren til administration eller servicevirksomhed m.v. Herunder kan nævnes:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Kontorarealer, medmindre de er en integreret del af en ejendom til industri- eller håndværksmæssige formål og betjener denne eller har sådan en indretning, at de ikke er almindeligt anvendelige, jf. § 9, stk. 2.</p>\r\n          <p class=\"Liste1\"><span class=\"Liste1Nr\">2)</span> Butikker, hvor der ikke overvejende foregår produktion eller anden produktbehandling af varer.</p>\r\n          <p class=\"Liste1\"><span class=\"Liste1Nr\">3)</span> Lagerlokaler, der er en integreret del af eller benyttes af servicevirksomheder o. lign., samt selvstændige lagerlokaler, der har en sådan indretning, at de er almindeligt anvendelige.</p>\r\n          <p class=\"Liste1\"><span class=\"Liste1Nr\">4)</span> Restauranter, kroer og lignende spisesteder.</p>\r\n          <p class=\"Liste1\"><span class=\"Liste1Nr\">5)</span> Hoteller og ferielande.</p>\r\n          <p class=\"Liste1\"><span class=\"Liste1Nr\">6)</span> Kongres- og kursuscentre.</p>\r\n          <p class=\"Liste1\"><span class=\"Liste1Nr\">7)</span> Campingpladser.</p>\r\n          <p class=\"Liste1\"><span class=\"Liste1Nr\">8)</span> Trafikterminaler, servicestationer, brandstationer, auktionshaller og eksportstalde.</p>\r\n          <p class=\"Liste1\"><span class=\"Liste1Nr\">9)</span> Ejendomme til sociale, kulturelle og undervisningsmæssige formål, som ikke er omfattet af § 13.</p>\r\n        </div>\r\n      </p>\r\n      <p class=\"ParagrafGruppeOverskrift\">Landbrugs- og skovbrugsejendomme, gartnerier m.v.</p>\r\n      <p class=\"Paragraf\"><span class=\"ParagrafNr\">§ 12.</span> Ved landbrugs- og skovbrugsejendomme, gartnerier m.v., jf. § 5, stk. 2, i lov om realkreditlån og realkreditobligationer m.v., forstås</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> ejendomme, der i henhold til landbrugsloven er noteret som og benyttes som landbrugsejendomme, herunder skovbrugs- og gartneriejendomme samt frugtplantager og</p>\r\n          <p class=\"Liste1\"><span class=\"Liste1Nr\">2)</span> ejendomme, der ikke er noteret som landbrugsejendomme, men som benyttes til landbrugsmæssig eller dermed beslægtet erhvervsmæssig produktion, herunder skovbrugs- og gartneriejendomme, frugtplantager, pelsdyr- og ålefarme samt dambrug, og hvor erhvervsudøvelsen er af afgørende betydning for ejerens økonomi.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Ejendomme, der er noteret som landbrug, og hvor bygninger er indrettet til anden erhvervsmæssig udnyttelse, kan enten værdiansættes og belånes efter reglerne for de pågældende ejendomskategorier, jf. § 1, stk. 1, eller værdiansættes til den landbrugsmæssige værdi og belånes efter reg­ler­ne for landbrugsejendomme.</p>\r\n      <p class=\"Stk2\"><span class=\"StkNr\">Stk. 3.</span> Ejendomme med areal under 10 ha, der er noteret som landbrug, men hvor erhvervsudøvelsen ikke er af afgørende betydning for ejerens økonomi, kan belånes efter reglerne for ejerboliger eller fritidshuse, såfremt § 2 eller § 3 giver mulighed herfor.</p>\r\n      <p class=\"Stk2\"><span class=\"StkNr\">Stk. 4.</span> Boliger på ejendomme som nævnt i stk. 1-2 skal belånes som landbrugsejendomme.</p>\r\n      <p class=\"ParagrafGruppeOverskrift\">Ejendomme til sociale, kulturelle og undervisningsmæssige formål</p>\r\n      <p class=\"Paragraf\"><span class=\"ParagrafNr\">§ 13.</span> Ved ejendomme til sociale, kulturelle og undervisningsmæssige formål, jf. § 5, stk. 1, nr. 7, i lov om realkreditlån og realkreditobligationer m.v., forstås ejendomme, der anvendes til sociale institutioner, rekreative formål, underholdningsmæssige formål, forsamling af grupper, idrætsudøvelse og undervisning. Herunder kan nævnes:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Daginstitutioner for børn og unge, daghjem og dagcentre.</p>\r\n          <p class=\"Liste1\"><span class=\"Liste1Nr\">2)</span> Hospitaler.</p>\r\n          <p class=\"Liste1\"><span class=\"Liste1Nr\">3)</span> Behandlingshjem.</p>\r\n          <p class=\"Liste1\"><span class=\"Liste1Nr\">4)</span> Soldater- og sømandshjem.</p>\r\n          <p class=\"Liste1\"><span class=\"Liste1Nr\">5)</span> Museer og lignende udstillingsfaciliteter.</p>\r\n          <p class=\"Liste1\"><span class=\"Liste1Nr\">6)</span> Teatre.</p>\r\n          <p class=\"Liste1\"><span class=\"Liste1Nr\">7)</span> Forsamlingshuse og medborgerhuse.</p>\r\n          <p class=\"Liste1\"><span class=\"Liste1Nr\">8)</span> Spejderhytter.</p>\r\n          <p class=\"Liste1\"><span class=\"Liste1Nr\">9)</span> Kirker, herunder frikirker og folkekirker.</p>\r\n          <p class=\"Liste1\"><span class=\"Liste1Nr\">10)</span> Idrætsejendomme og idrætsanlæg.</p>\r\n          <p class=\"Liste1\"><span class=\"Liste1Nr\">11)</span> Skoler, herunder efterskoler, højskoler, andre skoler til fritidsundervisning, handelsskoler, handelshøjskoler, teknika, tekniske skoler, maskinmester- og maskinistskoler, søfartsskoler, lærerskoler, seminarer, gymnasier og universiteter.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> En ejendom er dog kun omfattet af stk. 1, såfremt offentligheden generelt har adgang til ejendommen, eventuelt mod betaling eller opfyldelse af visse adgangskriterier, og en af følgende betingelser er opfyldt:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Ejendommens ejer modtager en ikke uvæsentlig offentlig støtte, enten i form af offentlig garanti for aktivitetsstøtte eller for lånets tilbagebetaling, eller i form af tilskud til opførelse, drift af ejendommen eller aktivitetsstøtte. Den offentlige støtte skal være gældende i mere end halvdelen af lånets løbetid.</p>\r\n          <p class=\"Liste1\"><span class=\"Liste1Nr\">2)</span> En lejer af hovedparten af bygningens arealer modtager en ikke uvæsentlig offentlig støtte enten i form af offentlig garanti for driftsstøtte eller offentlige tilskud til driften af ejendommen eller til aktiviteten. Den offentlige støtte skal være gældende og lejekontrakten skal være uopsigelig fra lejers side i mere end halvdelen af lånets løbetid.</p>\r\n          <p class=\"Liste1\"><span class=\"Liste1Nr\">3)</span> Ejendommen er udlejet til en kommune eller anden offentlig myndighed på lejekontrakt, der er uopsigelig for lejer i mere end halvdelen af lånets løbetid.</p>\r\n        </div>\r\n      </p>\r\n      <p class=\"ParagrafGruppeOverskrift\">Andre ejendomme</p>\r\n      <p class=\"Paragraf\"><span class=\"ParagrafNr\">§ 14.</span> Ved andre ejendomme, jf. § 5, stk. 4, i lov om realkreditlån og realkreditobligationer m.v., forstås ubebyggede grunde, der ikke er idrætsanlæg, jf. §§ 11 og 13, eller en landbrugsejendom, jf. § 12, samt øvrige ejendomme, der ikke er omfattet af §§ 2-13.</p>\r\n      <p class=\"Stk2\"><span class=\"StkNr\">Stk. 2.</span> En bebygget grund skal belånes som ubebygget, såfremt realkreditinstituttet alene har pant i grunden.</p>\r\n      <p class=\"Stk2\"><span class=\"StkNr\">Stk. 3.</span> Grundarealer med bygninger kan belånes efter reglerne for den ejendomskategori, som bygningerne tilhører, såfremt grundarealets værdi ansættes uden byggeretsværdi. Såfremt der ansættes en byggeretsværdi, jf. § 22, stk. 1, i Finanstilsynets bekendtgørelse om realkreditinstitutters værdiansættelse og låneudmåling og § 21, stk. 1, i Finanstilsynets bekendtgørelse om værdiansættelse af pant og lån i fast ejendom som stilles til sikkerhed for udstedelse af særligt dækkede realkreditobligationer og særligt dækkede obligationer, skal værdiansættelse og låneudmåling ske særskilt for henholdsvis grunden, som byggeretsværdien vedrører, og bygningerne med det resterende areal.</p>\r\n      <p class=\"ParagrafGruppeOverskrift\">Indfrielse af lån ved overgang til anden ejendomskategori</p>\r\n      <p class=\"Paragraf\"><span class=\"ParagrafNr\">§ 15.</span> Overgår en ejendom inden 2 år fra lånets udbetaling til anden anvendelse, således at ejendommen overgår til en anden ejendomskategori, forfalder lånet til indfrielse, såfremt</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> lånet som følge af forskelle i lånegrænse og værdi, herunder pga. forskelle i værdiansættelsesregler, kun kunne have været ydet med et mindre provenu, hvis det var udmålt efter reglerne for den nye ejendomskategori, jf. dog stk. 4,</p>\r\n          <p class=\"Liste1\"><span class=\"Liste1Nr\">2)</span> lånet kun kunne have været ydet med en kortere løbetid eller en hurtigere amortisationstakt, eller</p>\r\n          <p class=\"Liste1\"><span class=\"Liste1Nr\">3)</span> lånetypen ikke kunne have været ydet til den nye ejendomskategori.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> 2-års-perioden i stk. 1 regnes i tilfælde af forhåndsbelåning fra det tidspunkt, hvor forhåndslånet overgik til endeligt lån.</p>\r\n      <p class=\"Stk2\"><span class=\"StkNr\">Stk. 3.</span> Tidspunktet for overgang til anden ejendomskategori regnes fra tidspunktet for lejekontraktens eller handelens indgåelse, dog henholdsvis lejeforholdets påbegyndelse og overtagelsesdagen, hvis dette tidspunkt ligger senere. Hvis lejekontrakt eller handel ikke indgås, regnes overgangstidspunktet fra tidspunktet for ophøret af den hidtidige anvendelse.</p>\r\n      <p class=\"Stk2\"><span class=\"StkNr\">Stk. 4.</span> Lånet indfries fuldt ud. I tilfælde, som nævnt i stk. 1, nr. 1, skal lånet dog kun nedbringes, så det i forhold til den aktuelle værdi fastsat efter de for den nye ejendomskategori gældende værdiansættelsesregler opnår sikkerhed inden for lånegrænsen for denne ejendoms kategori.</p>\r\n      <p class=\"Paragraf\"><span class=\"ParagrafNr\">§ 16.</span> Instituttet skal i pantebrevet optage bestemmelser om lånets forfald til indfrielse i de i § 15 nævnte tilfælde samt om, at låntager skal underrette instituttet om ændret anvendelse, der sker inden 2 år fra lånets udbetaling.</p>\r\n      <p class=\"Stk2\"><span class=\"StkNr\">Stk. 2.</span> Hviler den lovlige anvendelse, jf. § 1, stk. 3, på en ikke personlig dispensation med en restløbetid, der enten er ubestemt eller mindre end det tilbudte låns, skal instituttet optage bestemmelser i pantebrevet om lånets indfrielse i tilfælde som nævnt i § 15, såfremt ejendommen inden lånets udamortisering overgår til anden ejendomskategori. Det påhviler instituttet at kræve lånet indfriet som foreskrevet i § 15, stk. 1 og 4.</p>\r\n      <p class=\"Stk2\"><span class=\"StkNr\">Stk. 3.</span> Det påhviler instituttet at kræve lånet indfriet som foreskrevet i § 15, såfremt instituttet ved låntagers underretning, ved ansøgning om nyt lån eller om godkendelse af gældsovertagelse eller på anden vis får kendskab til den ændrede anvendelse.</p>\r\n      <p class=\"ParagrafGruppeOverskrift\">Straffebestemmelser og ikrafttræden</p>\r\n      <p class=\"Paragraf\"><span class=\"ParagrafNr\">§ 17.</span> Med bøde straffes den, der overtræder § 1, stk. 1 og 2 og § 16.</p>\r\n      <p class=\"Stk2\"><span class=\"StkNr\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n      <p class=\"Paragraf\"><span class=\"ParagrafNr\">§ 18.</span> Bekendtgørelsen træder i kraft den 1. april 2008.</p>\r\n      <p class=\"Stk2\"><span class=\"StkNr\">Stk. 2.</span> Finanstilsynets bekendtgørelse nr. 774 af 1. september 2003 om afgrænsning af ejendomskategorier og indfrielse af lån ved overgang til anden ejendomskategori ophæves.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Finanstilsynet, den 29. februar 2008</I></P><P CLASS=SIGN1 ALIGN=\"CENTER\">Henrik Bjerre-Nielsen</P><P CLASS=SIGN2 ALIGN=\"RIGHT\">/ Jørn Andersen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/03/2008"
        },
        {
            "displayName": "Accession",
            "displayValue": "B20080014805"
        },
        {
            "displayName": "Entydig dokumentidentifikation",
            "displayValue": "AU003172"
        },
        {
            "displayName": "Dato for førstegangsindlæggelse",
            "displayValue": "05/03/2008"
        },
        {
            "displayName": "Dato for indlæggelse",
            "displayValue": "05/03/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "148"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "29/02/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Finanstilsynet, j.nr. 182-0007"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}