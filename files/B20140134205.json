{
    "id": 166831,
    "title": "Bekendtgørelse om lodspåsætning, -afsætning og -afløsning",
    "documentTypeId": "60",
    "isSagsforlobPeriodValid": true,
    "shortName": "BEK nr 1342 af 11/12/2014",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om lodspåsætning, -afsætning og -afløsning</p>\r\n<p class=\"Indledning2\">I medfør af § 7, stk. 2, § 28, stk. 1, nr. 1, § 30, stk. 1, og § 34, stk. 4, i lodsloven, lov nr. 567 af 9. juni 2006, som ændret ved lov nr. 725 af 25. juni 2014, fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Lodspåsætning, -afsætning og -afløsning</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Lodser må kun gå om bord og fra borde, hvor det i den konkrete situation er sejladssikkerhedsmæssigt forsvarligt og uden risiko for lodsens sikkerhed. Der skal ved vurderingen heraf lægges vægt på følgende forhold:</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num1\">1)</span> Lodsen skal være om bord i rimelig tid, inden lodsningen påbegyndes,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num2\">2)</span> ved lodsning af skibe på strækninger eller i områder med lodspligt, jf. bekendtgørelse om anvendelse af lods, skal lodsen være om bord på hele strækningen eller i området, hvor der er lodspligt,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num3\">3)</span> farvandets beskaffenhed, herunder strøm og tidevand,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num4\">4)</span> skibet skal være på sikker kurs og fart,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num5\">5)</span> trafikken i området,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num6\">6)</span> vejrforhold, og</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num7\">7)</span> andre forhold af betydning for sejladssikkerheden og lodsens sikkerhed.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> De anbefalede lodspåsætningssteder, der under normale vejr- og trafikforhold anses for velegnede, fremgår af fortegnelsen nævnt i § 2, stk. 1. Lodsen må dog også gå om bord eller fra borde på andre steder, hvor det er forsvarligt, jf. stk.1.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Lodseriet skal sikre, at skibet får klar information og vejledning om, hvor lodsen går om bord og fra borde.</p>\r\n<p class=\"Stk2\">\r\n   <span class=\"StkNr\" id=\"Par1_Stk4\">Stk. 4.</span> Hvis vejrforhold eller andre omstændigheder forhindrer lodsen i at komme om bord, skal lodsen i videst mulig udstrækning vejlede skibet, indtil lodsen kan komme om bord.</p>\r\n<p class=\"Stk2\">\r\n   <span class=\"StkNr\" id=\"Par1_Stk5\">Stk. 5.</span> Hvis en skibsfører ønsker lodsningen fortsat udover det område, som lodsen er certificeret til at lodse i, skal lodsen meddele skibsføreren, hvor lodsafløsningen kan finde sted.</p>\r\n<p class=\"Stk2\">\r\n   <span class=\"StkNr\" id=\"Par1_Stk6\">Stk. 6.</span> Såfremt der på en lodsning skal ske afløsning mellem to lodser, skal begge lodser sikre, at der sker behørig overlevering.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Fortegnelse over anbefalede lodspåsætningssteder</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Søfartsstyrelsen offentliggør en fortegnelse over anbefalede lodspåsætningssteder, der under normale vejr- og trafikforhold anses for velegnede til lodsaf- og påsætning, i Efterretninger for Søfarende og på Søfartsstyrelsens hjem-meside.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Et lodseri kan anmode om ændring af fortegnelsen, der er nævnt i stk. 1, ved at indsende en begrundet anmodning med redegørelse for forholdene, der er nævnt i § 1, stk.1, til Søfartsstyrelsen. Søfartsstyrelsen foretager høring af berørte interessenter, inden der foretages ændringer i fortegnelsen.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Rettighedsinddragelse og strafbestemmelser</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Et lodscertifikat kan inddrages, og et lodseri kan slettes fra Søfartsstyrelsens register over lodserier, hvis lodsen eller lodseriet groft eller gentagne gange overtræder § 1.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Med bøde straffes den, som overtræder § 1.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Der kan pålægges selskaber (juridiske personer) strafansvar efter reglerne i straffelovens kapitel 5.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Ikrafttræden</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Bekendtgørelsen træder i kraft den 1. januar 2015.</p><div class=\"Givet\" id=\"Givet\"><p class=\"Givet\" align=\"center\">Søfartsstyrelsen, den 11. december 2014</p><p class=\"Sign1\" align=\"center\">Andreas Nordseth</p><p class=\"Sign2\" align=\"right\">/ Michael Skov</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/12/2014"
        },
        {
            "displayName": "Accession",
            "displayValue": "B20140134205"
        },
        {
            "displayName": "Entydig dokumentidentifikation",
            "displayValue": "BP001133"
        },
        {
            "displayName": "Dato for førstegangsindlæggelse",
            "displayValue": "16/12/2014"
        },
        {
            "displayName": "Dato for indlæggelse",
            "displayValue": "16/12/2014"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1342"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "11/12/2014"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Erhvervs- og Vækstmin.,<br />Søfartsstyrelsen, j.nr. 2014021771"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}