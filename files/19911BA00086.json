{
    "id": 107051,
    "title": "1991 BSF 86   FORSLAG TIL FOLKETINGSBESLUTNING OM RIGSRETSTILTALE MOD ØKONOMIMINISTER OG   SKATTEMINISTER ANDERS FOGH RASMUSSEN I ANLEDNING AF AMBISAGEN ",
    "documentTypeId": "480",
    "isSagsforlobPeriodValid": false,
    "shortName": "1991/1 BSF 86",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 86 </P>  \r\n\r\n<P></P>  \r\n\r\n<P>Forslag til folketingsbeslutning om rigsretstiltale mod økonomiminister og  \r\n\r\n skatteminister Anders Fogh Rasmussen i anledning af ambisagen </P>  \r\n\r\n<P></P>  \r\n\r\n<P>Fremsat af Kim Behnke (FP) Ole Donner (FP) Kirsten Jacobsen (FP) Pia  \r\n\r\n Kjærsgaard (FP) </P>  \r\n\r\n<P></P>  \r\n\r\n<P>den 21. april 1992 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>1 </B></P>  \r\n\r\n<P> Folketinget beslutter herved, at </P>  \r\n\r\n<P>økonomiminister og skatteminister </P>  \r\n\r\n<P>Anders Fogh Rasmussen, </P>  \r\n\r\n<P>født den 26. januar 1953 i Ginnerup </P>  \r\n\r\n<P>skal sættes under tiltale for Rigsretten til strafs lidelse i medfør af §  \r\n\r\n 5, stk. 1, subsidiært § 5, stk. 2, i lov nr. 117 af 15. april 1964 om  \r\n\r\n ministres ansvarlighed for i folketingsåret 1987-88, 1. samling, forsætligt  \r\n\r\n eller af grov uagtsomhed at have tilsidesat de forpligtelser, der påhviler  \r\n\r\n ham efter hans embedes beskaffenhed, ved under eller i forbindelse med  \r\n\r\n Folketingets behandling og efterfølgende vedtagelse af lovforslaget om  \r\n\r\n arbejdsmarkedsbidrag (lovforslag nr. L 118, senere lov nr. 840 af 18.  \r\n\r\n december 1987) </P>  \r\n\r\n<P>- at have givet Folketinget urigtige eller vildledende oplysninger og </P>  \r\n\r\n<P>- at have fortiet oplysninger, der var af væsentlig betydning for  \r\n\r\n Folketingets behandling af sagen. </P>  \r\n\r\n<P> <B>2 </B></P>  \r\n\r\n<P> Det pålægges den af Folketinget udpegede anklager i overensstemmelse med  \r\n\r\n lov om Rigsretten, jf. lovbekendtgørelse nr. 641 af 17. september 1986, § 20,  \r\n\r\n uden ophold </P>  \r\n\r\n<P>- at udfærdige stævning i sagen, </P>  \r\n\r\n<P>- at tilvejebringe de fornødne bevisligheder, </P>  \r\n\r\n<P>- at forberede den bevisførelse, der skal finde sted under  \r\n\r\n domsforhandlingen, og </P>  \r\n\r\n<P>- at gøre indstilling til Rigsretten om de foreløbige  \r\n\r\n undersøgelseshandlinger, der anses for nødvendige. </P>  \r\n\r\n<P> <I>Bemærkninger til forslaget </I></P>  \r\n\r\n<P>  <I>Almindelige bemærkninger </I></P>  \r\n\r\n<P> Forslagsstillerne afstår fra muligheden for at politisere gennem  \r\n\r\n anvendelse af nærværende bemærkninger til fremkomst af partsindlæg. En  \r\n\r\n rigsretssag er en særdeles alvorlig sag og bør behandles som sådan. </P>  \r\n\r\n<P>Det er forslagsstillernes opfattelse, at det som nævnt i  \r\n\r\n beslutningsforslagets punkt 2 må påhvile anklageren at frembringe det  \r\n\r\n fornødne og relevante bevismateriale til underbygning af påstanden i  \r\n\r\n rigsretssagen. </P>  \r\n\r\n<P>Forslagsstillerne vil derfor anvende 1. og 2. behandling af nærværende  \r\n\r\n forslag til at fremkomme med Fremskridtspartiets synspunkter i sagen og i  \r\n\r\n øvrigt allerede her forhåndsorientere om, at Folketingets udvalgsbehandling  \r\n\r\n af nærværende forslag ligeledes skal anvendes til fremskaffelse af de  \r\n\r\n omfattende bilag og partsindlæg til underbygning af påstanden i  \r\n\r\n rigsretssagen, hvorefter Folketingets medlemmer kan træffe beslutninger  \r\n\r\n derudfra. </P>  \r\n\r\n<P> <I>Bemærkninger til de enkelte punkter </I></P>  \r\n\r\n<P>Bemærkninger til punkt 1 </P>  \r\n\r\n<P> I folketingsåret 1987-88, 2. samling, fremsatte daværende skatteminister  \r\n\r\n Anders Fogh Rasmussen på vegne af firkløverregeringen forslag til lov om  \r\n\r\n arbejdsmarkedsbidrag (ambi), L 118, den 9. december 1987 (FF 3455 og tillæg A  \r\n\r\n 2401). Lovforslaget blev førstebehandlet den 11. december 1987 (FF 3716). 2.  \r\n\r\n behandling fandt sted den 16. december 1987 (FF 3930), og endelig blev  \r\n\r\n lovforslaget tredjebehandlet og vedtaget den 18. december 1987 (FF 4430).  \r\n\r\n Forslaget blev således kun behandlet af Folketinget i syv dage. </P>  \r\n\r\n<P>Lovforslaget blev vedtaget med 106 stemmer af Socialdemokratiet, Det  \r\n\r\n Konservative Folkeparti, Venstre, Det Radikale Venstre, Centrum-Demokraterne  \r\n\r\n og Kristeligt Folkeparti. Imod stemte Socialistisk Folkeparti,  \r\n\r\n Fremskridtspartiet og Fælles Kurs. </P>  \r\n\r\n<P>Påstanden til underbygning af en rigsretssag er, at skatteminister Anders  \r\n\r\n Fogh Rasmussen på vegne af regeringen </P>  \r\n\r\n<P>- har givet Folketinget urigtige eller vildledende oplysninger, og </P>  \r\n\r\n<P>- har fortiet oplysninger, der var af væsentlig betydning for Folketingets  \r\n\r\n behandling af sagen. </P>  \r\n\r\n<P>Forslagsstillerne finder derfor, at betingelserne for en rigsretssag er  \r\n\r\n opfyldt, efter at EF-Domstolen den 31. marts 1992 ved dom har underkendt  \r\n\r\n arbejdsmarkedsbidraget (ambi). </P>  \r\n\r\n<P> <I>Bemærkninger til punkt 2 </I></P>  \r\n\r\n<P> I medfør af rigsretslovens § 13 vælger Folketinget en anklager, samtidig  \r\n\r\n med at det besluttes at rejse tiltale mod en minister. </P>  \r\n\r\n<P>Forslagsstillerne finder det mest korrekt, at udpegningen af anklager  \r\n\r\n drøftes under udvalgsbehandlingen. Det kan måske være hensigtsmæssigt, at  \r\n\r\n udvalget ved direkte henvendelse til rigsadvokaten og Advokatrådet udbeder  \r\n\r\n sig forslag og på grundlag heraf udpeger anklageren. Det er herefter op til  \r\n\r\n udvalget at stille ændringsforslag til beslutningsforslaget om valg af  \r\n\r\n anklager. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "22/04/1992"
        },
        {
            "displayName": "Accession",
            "displayValue": "19911BA00086"
        },
        {
            "displayName": "Entydig dokumentidentifikation",
            "displayValue": "CL002044"
        },
        {
            "displayName": "Dato for førstegangsindlæggelse",
            "displayValue": "22/04/1992"
        },
        {
            "displayName": "Dato for indlæggelse",
            "displayValue": "22/04/1992"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "86"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}