{
    "id": 40937,
    "title": "Politiets hundeførere Fradrag for tjenesterejser vedr. hundetræning ",
    "documentTypeId": "250",
    "isSagsforlobPeriodValid": false,
    "shortName": "UDT nr 18514 af 26/02/1997",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Told- og Skattestyrelsen er blevet spurgt, om politiets hundeførere er  \r\n\r\n berettiget til fradrag efter Ligningsrådets anvisninger i de årlige  \r\n\r\n rejsecirkulærer for udgifter ved tjenesterejser i forbindelse med påbudt  \r\n\r\n hundetræning. Forespørgslen vedrørte dels tiden før 1997, dels  \r\n\r\n &#187;overgangsperioden&#171; indtil 1. april 1999. </I> </P>  \r\n\r\n<P> <I>Styrelsen udtalte, at f.s.v. angår tjenesterejser før 1. januar 1997,  \r\n\r\n var fradrag efter reglerne i Ligningsrådets anvisninger kun muligt, såfremt  \r\n\r\n tjenesterejsen ikke var omfattet af ordlyden i den dagældende SL § 5, litra  \r\n\r\n d. I perioden 1. januar 1997 - 31. marts 1999 vil offentligt ansatte -  \r\n\r\n herunder politiets hundefører - der ikke har modtaget nogen form for  \r\n\r\n godtgørelse for en tjenesterejse, kunne foretage fradrag for deres  \r\n\r\n merudgifter på tjenesterejsen efter Ligningsrådets bestemmelser og satser i  \r\n\r\n TSS-cirk. 1996 - 31, jf. cirkulærets pkt. 7. Dette gælder, hvad enten  \r\n\r\n tjenesterejsen må anses for omfattet af ordlyden i den tidligere § 5, litra d  \r\n\r\n i SL eller ej. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Politiets hundeførere Fradrag for tjenesterejser  \r\n\r\n vedr. hundetræning </H1>  \r\n\r\n<P></P>  \r\n\r\n<BR>  \r\n\r\n<P>Politiets hundeførere er ved påbudt hundetræning, der sidestilles med  \r\n\r\n anden pligtig tjeneste, hverken berettiget til timepenge eller til refusion  \r\n\r\n af merudgifter mod dokumentation (udlæg efter regning), når træningen foregår  \r\n\r\n inden for politikredsen. Dette følger af aftalen af 30. maj 1995 mellem  \r\n\r\n Finansministeriet og tjenestemændenes centralorganisationer, § 19, stk. 3 med  \r\n\r\n de ændringer, der fremgår af aftale mellem Rigspolitichefen og  \r\n\r\n politipersonalets og kontorpersonalets faglige organisationer. </P>  \r\n\r\n<P>Told- og Skattestyrelsen er blevet spurgt, om politiets hundeførere </P>  \r\n\r\n<P>1. for 1996 og tidligere år er berettigede til at foretage fradrag efter  \r\n\r\n de årlige rejsecirkulærers pkt. 4.1.1., jf. pkt. 6.1.1. for tjenesterejser i  \r\n\r\n forbindelse med påbudt hundetræning, under forudsætning af at rejsen har haft  \r\n\r\n en varighed på over 5 timer </P>  \r\n\r\n<P>a. når træningen er foregået inden for den &#187;gamle&#171;  \r\n\r\n kommunegrænse, men mere end 8 km. fra tjenestestedet? </P>  \r\n\r\n<P>b. når træningen er foregået uden for den &#187;gamle&#171; kommunegrænse,  \r\n\r\n mere end 8 km. fra tjenestestedet og inden for politikredsen? </P>  \r\n\r\n<P>2. for perioden 1. januar 1997 - 31. april 1999 vil være berettigede til  \r\n\r\n at foretage fradrag efter TSS-cirk. 1996-31, pkt. 7., såfremt træningen  \r\n\r\n finder sted mindst 8 km. fra tjenestestedet, og rejsen har en varighed på  \r\n\r\n over 5 timer? </P>  \r\n\r\n<P>Told- og Skattestyrelsen svarede: </P>  \r\n\r\n<P>Ad 1a : Ifølge den indtil 1. januar 1997 gældende § 5, litra d i SL  \r\n\r\n medregnes dagpenge og rejsegodtgørelser ikke i indkomstopgørelsen, når de er  \r\n\r\n oppebåret under udførelsen af offentlige hverv, der har nødvendiggjort ophold  \r\n\r\n uden for hjemstedskommunen. </P>  \r\n\r\n<P>Efter mangeårig praksis fortolkes &#187;hjemstedskommunen&#171; som  \r\n\r\n tjenestestedskommunen. </P>  \r\n\r\n<P>Som grænser for &#187;hjemstedskommunen&#171; (tjenestestedskommunen) har  \r\n\r\n man fra og med indkomståret 1989 regnet med de eksisterende kommunegrænser og  \r\n\r\n ikke de &#187;gamle&#171; kommunegrænser fra før kommunalreformen i 1970.  \r\n\r\n København og Frederiksberg anses dog i denne forbindelse for een kommune.  \r\n\r\n</P>  \r\n\r\n<P>Såfremt tjenesterejsen er foregået inden for tjenestestedskommunen, er  \r\n\r\n rejsen ikke omfattet af ordlyden i den dagældende SL § 5, litra d. Den  \r\n\r\n ansatte kunne som følge heraf foretage fradrag efter reglerne i  \r\n\r\n Ligningsrådets anvisninger for det pågældende år. </P>  \r\n\r\n<P>Ad 1b: Hvis træningen er foregået uden for tjenestestedskommunen, er  \r\n\r\n tjenesterejsen omfattet af den dagældende SL § 5, litra d. Der er derfor ikke  \r\n\r\n fradrag efter Ligningsrådets anvisninger i det for dette år gældende  \r\n\r\n rejsecirkulære, hvad enten den ansatte har modtaget fuld, delvis eller ingen  \r\n\r\n &#187;§5d-ydelse&#171; for tjenesterejsen. </P>  \r\n\r\n<P>Ad 2 : Er tjenesterejsen omfattet af ordlyden i den tidligere § 5, litra  \r\n\r\n d, i SL, og har den ansatte ikke modtaget nogen form for godtgørelse for  \r\n\r\n rejsen af den offentlige arbejdsgiver (heller ikke som udlæg efter regning),  \r\n\r\n har arbejdsgiveren ikke valgt at anvende reglerne i SL § 5, litra d. Den  \r\n\r\n ansatte kan i denne situation selv vælge at foretage fradrag for sine  \r\n\r\n merudgifter på den nævnte tjenesterejse efter Ligningsrådets bestemmelser og  \r\n\r\n satser i TSS-cirk 1996-31, jf. cirkulærets pkt. 7. </P>  \r\n\r\n<P>Hvis tjenesterejsen ikke er omfattet af den tidligere § 5, litra d, vil  \r\n\r\n den ansatte - ligesom før 1. januar 1997 - være berettiget til at anvende  \r\n\r\n Ligningsrådets regler om fradrag for rejseudgifter, jf. ligeledes ovennævnte  \r\n\r\n cirkulære, pkt. 7. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>TSS-cirk 1996-31 </P>  \r\n\r\n<P>LV 1996 A.B.1.7. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/03/1998"
        },
        {
            "displayName": "Accession",
            "displayValue": "Y19971851458"
        },
        {
            "displayName": "Entydig dokumentidentifikation",
            "displayValue": "CA008908"
        },
        {
            "displayName": "Dato for indlæggelse",
            "displayValue": "20/02/2006"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "18514"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "26/02/1997"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}