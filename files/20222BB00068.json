{
    "id": 235229,
    "title": "Forslag til folketingsbeslutning om gennemførelse af landsdækkende folkemøder",
    "documentTypeId": "480",
    "isSagsforlobPeriodValid": true,
    "shortName": "2022/2 BSF 68",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 14. marts 2023 af Morten Messerschmidt (DF), Alex Ahrendtsen (DF), Mikkel Bjørn (DF), Pia Kjærsgaard (DF), Peter Kofod (DF), Mette Thiesen (DF) og Nick Zimmermann (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om gennemførelse af landsdækkende folkemøder</p>\r\n<p class=\"Tekst1Sp\">Folketinget beslutter at gennemføre landsdækkende folkemøder med henblik på at revitalisere det danske folkestyre. </p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">I 1830’erne og 1840’erne voksede et spirende demokratisk sindelag i den danske befolkning.</p>\r\n<p class=\"NormalInd\">Dette nye sindelag kom til udtryk i bl.a. en række folkemøder på Himmelbjerget mellem Ry og Silkeborg og på Skamlingsbanken ved Kolding. De første folkemøder blev arrangeret af forfatteren Steen Steensen Blicher og fandt sted i 1839 på Himmelbjerget. Formålet med folkemøderne på Himmelbjerget var, at almindelige mennesker, såvel bønder og borgere som embedsmænd, kunne mødes for at tale, synge og feste sammen med det formål at skabe fællesskab og, som det hed, »opildne til kærlighed til fædrelandet«. Med tiden deltog op til 6.000-7.000 mennesker i møderne på Himmelbjerget. Senere i 1800-tallet blev også eksempelvis Herthadalen nær Ledreborg Gods og Halkevad nær Slagelse meget populære samlingssteder. Det største folkemøde blev afholdt i 1892 med deltagelse af den norske digter Bjørnstjerne Bjørnsson. Her deltog antagelig mellem 20.000 og 30.000 mennesker.</p>\r\n<p class=\"NormalInd\">Folkemøder blev afholdt i hele Danmark.</p>\r\n<p class=\"NormalInd\">Folkemøderne fungerede som en politisk kampplads for det danske folk. Her diskuterede vi vores forhold til det voksende Tyskland, forfatningsspørgsmålet og helstaten. Folkemødet var det sted, hvor man frit kunne diskutere samfundsanliggender, og således diskuterede datidens danskere det danske folks fremtid, samfundets indretning, arbejderens vilkår og meget andet.</p>\r\n<p class=\"NormalInd\">Folkemøder er desværre gået af mode og er i dag blevet erstattet af ligegyldighed og det så velkendte kommentarspor online.</p>\r\n<p class=\"NormalInd\">Med start i 2011 i Allinge på Bornholm blev der med inspiration fra Almedalsugen i Sverige etableret et nyt dansk folkemøde. Forslagsstillerne er glade for dette folkemøde og ønsker, at det fortsætter, men placeringen på Bornholm betyder, at det er få forundt at deltage i mødet. Der er kapacitetsmæssige udfordringer, og folkemødet er primært for interesseorganisationer og særlig politisk interesserede.</p>\r\n<p class=\"NormalInd\">Forslagsstillerne ser gerne, at der etableres folkemøder overalt i landet, og at disse møder får et større element af folkelig inddragelse, hvor det er befolkningen, der adresserer politikerne og interesseorganisationerne – og ikke omvendt, som tilfældet desværre ofte er på folkemødet på Bornholm.</p>\r\n<p class=\"NormalInd\">Det ærgrer forslagsstillerne, at den gode historiske tradition, vi har haft i Danmark med folkemøder, og som i virkeligheden blev videreført helt op til og med besættelsen, er gået af mode.</p>\r\n<p class=\"NormalInd\">I et land som Schweiz styres fire femtedele af landets kommuner gennem direkte demokrati ved kommunale møder, hvor der træffes beslutninger. Forslagsstillerne foreslår ikke et sådant system i Danmark, men finder det afgørende, at borgerne inddrages nærmere i de politiske beslutninger gennem lokale folkeafstemninger, retten til at stille beslutningsforslag i Folketinget og folkemøder, hvor aktuelle og/eller principielle politiske spørgsmål drøftes.</p>\r\n<p class=\"NormalInd\">Forslagsstillerne ser derfor gerne, at Folketinget arrangerer et antal folkemøder rundt i hele landet, hvor danskerne kan få lejlighed til at give deres besyv med til den politiske debat, og hvor det er folket – ikke politikerne og interesseorganisationerne – der er i centrum.</p>\r\n<p class=\"NormalInd\">Formålet er at reetablere den folkelige tradition og revitalisere det danske demokrati. Folketinget skal som den gode Steen Steensen Blicher i 1839 virke som facilitator for en folkelig demokratisk vækkelse.</p>\r\n<p class=\"NormalInd\">Der kan afsættes 10 mio. kr. årligt til formålet i en periode på 3 år, som afholdes inden for Folketingets eget budget.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Morten Messerschmidt </span>(DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om gennemførelse af landsdækkende folkemøder.</p>\r\n<p class=\"ForslagsNummer\">(Beslutningsforslag nr. B 68)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": true,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2022/2 BF 68",
            "stateLabel": "Igangværende",
            "references": [
                {
                    "shortName": "2022/2 BSF 68",
                    "title": "Forslag til folketingsbeslutning om gennemførelse af landsdækkende folkemøder",
                    "presentationName": "Beslutningsforslag som fremsat",
                    "documentTypeId": 480,
                    "documentId": 235229,
                    "eliUri": "/eli/ft/20222BB00068",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20222/beslutningsforslag/b68/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "15/03/2023"
        },
        {
            "displayName": "Accession",
            "displayValue": "20222BB00068"
        },
        {
            "displayName": "Entydig dokumentidentifikation",
            "displayValue": "AX028391"
        },
        {
            "displayName": "Dato for førstegangsindlæggelse",
            "displayValue": "15/03/2023"
        },
        {
            "displayName": "Dato for indlæggelse",
            "displayValue": "23/03/2023"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "68"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}