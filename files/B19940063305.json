{
    "id": 46392,
    "title": "Bekendtgørelse om aflæggelse af regnskab for sygehusapoteker ",
    "documentTypeId": "60",
    "isSagsforlobPeriodValid": false,
    "shortName": "BEK nr 633 af 05/07/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om aflæggelse af regnskab for  \r\n\r\n sygehusapoteker </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 58, § 61 og § 72 i lov nr. 279 af 6. juni 1984 om  \r\n\r\n apoteksvirksomhed, som ændret senest ved lov nr. 451 af 1. juni 1994,  \r\n\r\n fastsættes følgende: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> For hvert kalenderår udarbejder sygehusapoteket  \r\n\r\n et årsregnskab bestående af en resultatopgørelse og en balance samt  \r\n\r\n ledsagende noter. </P>  \r\n\r\n<P CLASS=STK> <I>Stk. 2. </I> For hver sygehusapoteksfilial, der er knyttet  \r\n\r\n til sygehusapoteket, udarbejdes et selvstændigt årsregnskab. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Regnskabet skal give et retvisende billede af  \r\n\r\n sygehusapotekets økonomiske forhold i regnskabsåret. Alle indtægter og alle  \r\n\r\n udgifter, der kan henføres til sygehusapotekets drift, opføres på regnskabet.  \r\n\r\n</P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Sygehusapotekets regnskab og noterne hertil skal  \r\n\r\n udarbejdes i overensstemmelse med Sundhedsstyrelsens vejledning om aflæggelse  \r\n\r\n af regnskab for sygehusapoteker. </P>  \r\n\r\n<P CLASS=STK> <I>Stk. 2. </I> Regnskabet skal indeholde oplysninger om de i  \r\n\r\n bilag A nævnte poster i resultatopgørelsen og om de i bilag B nævnte poster i  \r\n\r\n balancen. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Hvis sygehusapoteket har egenproduktion af  \r\n\r\n lægemidler, skal resultatopgørelsen omfatte en opdeling på funktionerne  \r\n\r\n distribution og produktion i henhold til bilag A. </P>  \r\n\r\n<P CLASS=STK> <I>Stk. 2. </I> Sygehusapoteket kan undlade at specificere  \r\n\r\n udgifter for eventuelle øvrige funktioner særskilt i resultatopgørelsen.  \r\n\r\n Undlades særskilt specifikation af udgifter for øvrige funktioner, skal disse  \r\n\r\n udgifter være omfattet af resultatopgørelsens poster vedrørende funktionerne  \r\n\r\n distribution og produktion. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Samtlige beløb opføres på sygehusapotekets  \r\n\r\n regnskab med fradrag af merværdiafgift. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Omsætningen opgøres i faktiske afregningspriser.  \r\n\r\n</P>  \r\n\r\n<P CLASS=STK> <I>Stk. 2. </I> I en note til regnskabet opgøres omsætningen på  \r\n\r\n følgende måde: </P>  \r\n\r\n<UL CLASS=PLAIN-LIST>  \r\n\r\n<LI>1) Omsætningen af fabriksfremstillede specialiteter opgøres i  \r\n\r\n apoteksindkøbspriser (AIP). </LI>  \r\n\r\n<LI>2) Omsætningen af sygehusapoteksfremstillede specialiteter opgøres i AIP  \r\n\r\n i de tilfælde, hvor der er anmeldt en sådan til Sundhedsstyrelsen. </LI>  \r\n\r\n<LI>3) Omsætningen af sygehusapoteksfremstillede specialiteter, for hvilke  \r\n\r\n der ikke er anmeldt en AIP, opgøres i den fastsatte sygehusapoteksindkøbspris  \r\n\r\n (SAIP). </LI>  \r\n\r\n<LI>4) Omsætningen af andre lægemidler og øvrige varer opgøres i den faktiske  \r\n\r\n afregningspris. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Der foretages afskrivning for aktiver med en  \r\n\r\n anskaffelsesværdi, der overstiger 50.000 kr. </P>  \r\n\r\n<P CLASS=STK> <I>Stk. 2. </I> Afskrivning på aktiver beregnes fra  \r\n\r\n ibrugtagningstidspunktet af den faktiske anskaffelsesværdi som lige store  \r\n\r\n årlige beløb i et antal år svarende til aktivets økonomiske levetid i  \r\n\r\n overensstemmelse med den i bilag C viste oversigt over aktivers økonomiske  \r\n\r\n levetid og afskrivningsprocent pr. år. </P>  \r\n\r\n<P CLASS=STK> <I>Stk. 3. </I> I en note til regnskabet skal der for hver post  \r\n\r\n under afskrivning gives oplysning om, hvordan afskrivningerne er fordelt på  \r\n\r\n distributionen, produktionen og eventuelle andre funktioner. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Indirekte fællesudgifter, der kan henføres til  \r\n\r\n sygehusapotekets drift, skal efter objektive kriterier fordeles fuldstændigt  \r\n\r\n og medregnes under kapacitetsomkostninger for den enkelte funktion. </P>  \r\n\r\n<P CLASS=STK> <I>Stk. 2. </I> I en note til regnskabet gives der oplysning om  \r\n\r\n de samlede indirekte fællesudgifters fordeling på distributionen,  \r\n\r\n produktionen og eventuelle andre funktioner og om de anvendte  \r\n\r\n fordelingsnøgler ved fordelingen af de indirekte fællesudgifter. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Hvis sygehusapoteket får stillet bygninger eller  \r\n\r\n andre produktionsfaktorer gratis til rådighed for driften eller til en leje,  \r\n\r\n der ligger under markedsværdien, skal det beløb, der svarer til normal,  \r\n\r\n markedsbestemt leje, oplyses i en note til regnskabet. Der gives herunder  \r\n\r\n oplysning om beløbets fordeling efter objektive kriterier på distributionen,  \r\n\r\n produktionen og eventuelle andre funktioner. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> I en note til regnskabet skal der for hver af  \r\n\r\n de finansielle poster gives en beskrivelse af fordelingen på distributionen,  \r\n\r\n produktionen og eventuelle andre funktioner. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> I en note til regnskabet skal der for hver af  \r\n\r\n de ekstraordinære poster gives oplysning om fordelingen på distributionen,  \r\n\r\n produktionen og eventuelle andre funktioner. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> I en note til regnskabet skal gives oplysning  \r\n\r\n om de samlede driftsudgifters fordeling på lønninger, pensionsbidrag,  \r\n\r\n vareforbrug, husleje samt øvrige driftsudgifter. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> I det omfang aktiver ikke er lånefinansierede,  \r\n\r\n skal der i en note til regnskabet gives oplysning om forrentning af aktiver.  \r\n\r\n</P>  \r\n\r\n<P CLASS=STK> <I>Stk. 2. </I> Forrentning af aktiver beregnes på grundlag af  \r\n\r\n et gennemsnit af aktivernes bogførte værdi ved årets begyndelse og udgang  \r\n\r\n efter foretagne afskrivninger. </P>  \r\n\r\n<P CLASS=STK> <I>Stk. 3. </I> Der skal gives oplysning om, hvordan den  \r\n\r\n beregnede forrentning af aktiver fordeler sig på distributionen, produktionen  \r\n\r\n og eventuelle andre funktioner. </P>  \r\n\r\n<P CLASS=STK> <I>Stk. 4. </I> Ved beregning af forrentning skal anvendes den  \r\n\r\n af Danmarks Statistik beregnede effektive obligationsrente for samtlige  \r\n\r\n serier ultimo december i det pågældende regnskabsår. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Årsregnskabet og de ledsagende noter skal  \r\n\r\n indsendes til Sundhedsstyrelsen senest 1. april i det efterfølgende år. </P>  \r\n\r\n<P CLASS=STK> <I>Stk. 2. </I> De modtagne regnskaber og ledsagende noter er  \r\n\r\n offentligt tilgængelige. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Med bøde straffes ejeren af et sygehusapotek,  \r\n\r\n der overtræder §§ 1-13 og § 14, stk. 1. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Bekendtgørelsen træder i kraft den 15. juli  \r\n\r\n 1994. </P>  \r\n\r\n<P CLASS=STK> <I>Stk. 2. </I> Bekendtgørelsen har virkning for regnskaber for  \r\n\r\n regnskabsåret 1995 og efterfølgende år. </P>  \r\n\r\n<P CLASS=STK> <I>Stk. 3. </I> Bekendtgørelsen gælder ikke for apoteket ved  \r\n\r\n Den kongelige veterinær- og landbohøjskole. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Sundhedsministeriet, den 5. juli 1994  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Torben Lund </P>  \r\n\r\n<P CLASS=MINISTER ALIGN=RIGHT>/ J. Bartels Petersen </P>  \r\n\r\n</DIV>  \r\n\r\n<P> <B>Bilag A </B></P>  \r\n\r\n<P>A. Resultatopgørelse </P>  \r\n\r\n<P CLASS=PUNKT> <B>1.</B> DISTRIBUTIONEN: </P>  \r\n\r\n<P>1.1 Omsætning: </P>  \r\n\r\n<P>1.1.1 (Amts)kommunens egne institutioner </P>  \r\n\r\n<P>1.1.2 Sygehusapoteker i andre (amts)kommuner </P>  \r\n\r\n<P>1.1.3 Private apoteker </P>  \r\n\r\n<P>1.1.4 Andre kunder </P>  \r\n\r\n<P>1.1.5 Omsætning i alt </P>  \r\n\r\n<P>1.2 Vareforbrug: </P>  \r\n\r\n<P>1.2.1 Vareforbrug, indkøbte produkter </P>  \r\n\r\n<P>1.2.2 Vareforbrug, egne fremstillede produkter </P>  \r\n\r\n<P>1.2.3 Vareforbrug i alt </P>  \r\n\r\n<P>1.3 Bruttofortjeneste </P>  \r\n\r\n<P>1.4 Kapacitetsomkostninger ved distributionen </P>  \r\n\r\n<P>1.4.1 Lønninger m.v. </P>  \r\n\r\n<P>1.4.2 Øvrige driftsomkostninger </P>  \r\n\r\n<P>1.4.3 I alt </P>  \r\n\r\n<P>1.5 Distributionens indtjening </P>  \r\n\r\n<P CLASS=PUNKT> <B>2.</B> PRODUKTIONEN: </P>  \r\n\r\n<P>2.1 Overført til distributionen (indtægt) </P>  \r\n\r\n<P>2.2 Vareforbrug </P>  \r\n\r\n<P>2.3 Bruttofortjeneste ved egenproduktion </P>  \r\n\r\n<P>2.4 Kapacitetsomkostninger ved produktionen </P>  \r\n\r\n<P>2.4.1 Lønninger m.v. </P>  \r\n\r\n<P>2.4.2 Øvrige driftsomkostninger </P>  \r\n\r\n<P>2.4.3 I alt </P>  \r\n\r\n<P>2.5 Produktionens indtjening </P>  \r\n\r\n<P CLASS=PUNKT> <B>3.</B> DISTRIBUTIONENS OG PRODUKTIONENS RESULTAT </P>  \r\n\r\n<P CLASS=PUNKT> <B>4.</B> ØVRIGE FUNKTIONER </P>  \r\n\r\n<P>4.1 Kapacitetsomkostninger, produktionskontrol </P>  \r\n\r\n<P>4.1.1 Lønninger m.v. </P>  \r\n\r\n<P>4.1.2 Øvrige driftsomkostninger </P>  \r\n\r\n<P>4.1.3 I alt </P>  \r\n\r\n<P>4.2 Kapacitetsomkostninger, information </P>  \r\n\r\n<P>4.2.1 Lønninger mv. </P>  \r\n\r\n<P>4.2.2 Øvrige driftsomkostninger </P>  \r\n\r\n<P>4.2.3 I alt </P>  \r\n\r\n<P>4.3 Kapacitetsomkostninger, forskning og udvikling </P>  \r\n\r\n<P>4.3.1 Lønninger m.v. </P>  \r\n\r\n<P>4.3.2 Øvrige driftsomkostninger </P>  \r\n\r\n<P>4.3.3 I alt </P>  \r\n\r\n<P>4.4 Kapacitetsomkostninger, administration </P>  \r\n\r\n<P>4.4.1 Lønninger m.v. </P>  \r\n\r\n<P>4.4.2 Øvrige driftsomkostninger </P>  \r\n\r\n<P>4.4.3 I alt </P>  \r\n\r\n<P>4.5 Øvrige funktioner i alt </P>  \r\n\r\n<P>4.5.1 Lønninger m.v. </P>  \r\n\r\n<P>4.5.2 Øvrige driftsomkostninger </P>  \r\n\r\n<P>4.5.3 I alt </P>  \r\n\r\n<P CLASS=PUNKT> <B>5.</B> INDTJENINGSBIDRAG </P>  \r\n\r\n<P CLASS=PUNKT> <B>6.</B> AFSKRIVNING </P>  \r\n\r\n<P>6.1 Bygninger </P>  \r\n\r\n<P>6.2 Tekniske anlæg og maskiner </P>  \r\n\r\n<P>6.3 Andre anlæg, driftsmateriel og inventar </P>  \r\n\r\n<P>6.4 Afskrivning i alt </P>  \r\n\r\n<P CLASS=PUNKT> <B>7.</B> RESULTAT FØR FINANSIELLE POSTER </P>  \r\n\r\n<P CLASS=PUNKT> <B>8.</B> FINANSIELLE POSTER </P>  \r\n\r\n<P>8.1 Renteindtægter m.v. </P>  \r\n\r\n<P>8.2 Renteudgifter m.v. </P>  \r\n\r\n<P>8.3 Finansielle poster, netto </P>  \r\n\r\n<P CLASS=PUNKT> <B>9.</B> RESULTAT FØR EKSTRAORDINÆRE POSTER </P>  \r\n\r\n<P>9.1 Ekstraordinære indtægter </P>  \r\n\r\n<P>9.2 Ekstraordinære udgifter </P>  \r\n\r\n<P>9.3 Ekstraordinære poster, netto </P>  \r\n\r\n<P CLASS=PUNKT> <B>10.</B> ÅRETS RESULTAT </P>  \r\n\r\n<P> <B>Bilag B </B></P>  \r\n\r\n<P>B. Balance </P>  \r\n\r\n<P>AKTIVER </P>  \r\n\r\n<P>ANLÆGSAKTIVER </P>  \r\n\r\n<P CLASS=PUNKT> <B>1.</B> Materielle anlægsaktiver </P>  \r\n\r\n<P>1.1 Grunde og bygninger </P>  \r\n\r\n<P>1.2 Tekniske anlæg og maskiner </P>  \r\n\r\n<P>1.3 Andre anlæg, driftsmateriel og inventar </P>  \r\n\r\n<P>Materielle anlægsaktiver i alt </P>  \r\n\r\n<P>ANLÆGSAKTIVER I ALT </P>  \r\n\r\n<P>OMSÆTNINGSAKTIVER </P>  \r\n\r\n<P CLASS=PUNKT> <B>1.</B> Varebeholdninger </P>  \r\n\r\n<P>1.1 Varelager, distributionen </P>  \r\n\r\n<P>1.2 Varelager, produktionen: </P>  \r\n\r\n<P>1.2.1 Råvarelager </P>  \r\n\r\n<P>1.2.2 Færdigvarelager </P>  \r\n\r\n<P>Varebeholdninger i alt </P>  \r\n\r\n<P CLASS=PUNKT> <B>2.</B> Tilgodehavender </P>  \r\n\r\n<P>2.1 Varedebitorer </P>  \r\n\r\n<P>2.2 Andre tilgodehavender </P>  \r\n\r\n<P>2.3 Periodeafgrænsningsposter </P>  \r\n\r\n<P>Tilgodehavender i alt </P>  \r\n\r\n<P CLASS=PUNKT> <B>3.</B> Likvide beholdninger </P>  \r\n\r\n<P>3.1 Kontant beholdning </P>  \r\n\r\n<P>3.2 Indskud, giro </P>  \r\n\r\n<P>3.3 Indskud, pengeinstitutter </P>  \r\n\r\n<P>Likvide beholdninger i alt </P>  \r\n\r\n<P>OMSÆTNINGSAKTIVER I ALT </P>  \r\n\r\n<P>AKTIVER I ALT </P>  \r\n\r\n<P> <B>PASSIVER </B></P>  \r\n\r\n<P> EGENKAPITAL </P>  \r\n\r\n<P CLASS=PUNKT> <B>1.</B> Egenkapital </P>  \r\n\r\n<P>1.1 Balancekonto </P>  \r\n\r\n<P>Egenkapital i alt </P>  \r\n\r\n<P>KORTFRISTET GÆLD </P>  \r\n\r\n<P CLASS=PUNKT> <B>1.</B> Varekreditorer </P>  \r\n\r\n<P CLASS=PUNKT> <B>2.</B> Kortfristet gæld til sygehusapotekets ejer </P>  \r\n\r\n<P CLASS=PUNKT> <B>3.</B> Momsudligning </P>  \r\n\r\n<P CLASS=PUNKT> <B>4.</B> Periodeafgrænsningsposter </P>  \r\n\r\n<P CLASS=PUNKT> <B>5.</B> Kortfristet gæld i øvrigt </P>  \r\n\r\n<P>5.1 Skyldig produktionsløn </P>  \r\n\r\n<P>5.2 Skyldig moms </P>  \r\n\r\n<P>5.3 Skyldig A-skat </P>  \r\n\r\n<P>5.4 Skyldige feriepenge </P>  \r\n\r\n<P>5.5 Skyldige pensionsbidrag m.m. </P>  \r\n\r\n<P>Kortfristet gæld i øvrigt i alt </P>  \r\n\r\n<P>KORTFRISTET GÆLD I ALT </P>  \r\n\r\n<P>LANGFRISTET GÆLD </P>  \r\n\r\n<P CLASS=PUNKT> <B>1.</B> Sygehusapotekets ejer </P>  \r\n\r\n<P CLASS=PUNKT> <B>2.</B> Leasingforpligtelser </P>  \r\n\r\n<P CLASS=PUNKT> <B>3.</B> Pengeinstitutter </P>  \r\n\r\n<P CLASS=PUNKT> <B>4.</B> Realkreditinstitutter. </P>  \r\n\r\n<P>LANGFRISTET GÆLD I ALT </P>  \r\n\r\n<P>PASSIVER I ALT </P>  \r\n\r\n<P> <B>Bilag C </B></P>  \r\n\r\n<P>C. Oversigt over aktivers økonomiske levetid og afskrivningsprocent pr. år  \r\n\r\n af faktisk anskaffelsespris til brug ved beregning af afskrivningsbeløb efter  \r\n\r\n § 7, stk. 2. </P>  \r\n\r\n<PRE>  \r\n\r\n ---------------------------------------------------------------------  \r\n\r\n Kategori af aktiv          Økonomisk levetid   Afskrivning (% pr. år  \r\n\r\n                                (antal år)  \r\n\r\n ---------------------------------------------------------------------  \r\n\r\n Bygninger                           33                   3,03  \r\n\r\n Grunde                               -         Ingen afskrivning  \r\n\r\n Større tekniske anlæg og maskiner   15                   6,67  \r\n\r\n Inventar                            10                  10,00  \r\n\r\n Andre anlæg og driftsmaterialer      5                  20,00  \r\n\r\n EDB-udstyr, hardware                 5                  20,00  \r\n\r\n EDB-udstyr, software                 5                  20,00  \r\n\r\n ---------------------------------------------------------------------  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Bekendtgørelse om aflæggelse af regnskab for sygehusapoteker </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/07/1994"
        },
        {
            "displayName": "Accession",
            "displayValue": "B19940063305"
        },
        {
            "displayName": "Entydig dokumentidentifikation",
            "displayValue": "CM005106"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "633"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "05/07/1994"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Sundhedsministeriet"
        },
        {
            "displayName": "Ressortministeriets journalnummer",
            "displayValue": "Sundhedsmin. 4.kt., j.nr. 93-4744-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}