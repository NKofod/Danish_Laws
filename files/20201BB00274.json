{
    "id": 221604,
    "title": "Forslag til folketingsbeslutning om, at indsattes kriminalitet under anbringelse i kriminalforsorgens institutioner altid skal udløse en ny dom, som skal afsones i direkte forlængelse af den dom, den indsatte allerede afsoner eller skal afsone",
    "documentTypeId": "480",
    "isSagsforlobPeriodValid": true,
    "shortName": "2020/1 BSF 274",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 9. marts 2021 af Peter Skaarup (DF), Karina Adsbøl (DF), Kristian Thulesen Dahl (DF) og Morten Messerschmidt (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om, at indsattes kriminalitet under anbringelse i kriminalforsorgens institutioner altid skal udløse en ny dom, som skal afsones i direkte forlængelse af den dom, den indsatte allerede afsoner eller skal afsone</p>\r\n<p class=\"Tekst1Sp\">Folketinget pålægger regeringen inden udgangen af 2021 af fremsætte et lovforslag, som medfører, at indsatte, der under deres fængsling begår kriminalitet, altid skal retsforfølges og stilles for en dommer, og at den indsatte herudover altid så vidt muligt skal afsone den idømte straf i direkte forlængelse af den dom, som den indsatte allerede enten afsoner eller skal afsone.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Landets fængsler, arresthuse m.v. er på mange områder pressede. Det skyldes både en høj belægningsgrad, og at antallet af ansatte i kriminalforsorgen er faldende (Retsudvalget alm. del – svar på spørgsmål 209). Derudover er der for visse fangers vedkommende sket en forråelse og en større udfordring af fængselsbetjentenes autoritet (»Ansatte ved åbne fængsler landet over råber op: Bandefolk tryner øvrige indsatte«, www.berlingske.dk, den 30. januar 2021, og »Direktør i Kriminalforsorgen: Vi må have et opgør med ghettoer og parallelsamfund«, www.kristeligt-dagblad.dk, den 27. juli 2018). Disse forhold kan afstedkomme, at de indsatte i højere grad udøver vold mod de ansatte i kriminalforsorgens institutioner. Herudover begår nogle indsatte i fængsler, arresthuse m.v. forskellige andre former for kriminalitet, mens de afsoner deres dom, f.eks. indsmugling af diverse effekter, salg af stoffer, trusler og vold mod andre indsatte – og de har en generel videreførelse af  deres kriminelle aktiviteter (»Knivstik i maven, termokande i hovedet og skudt af bandemedlem: Danske fængselsbetjente bliver udsat for flere og grovere overfald«, www.berlingske.dk, den 13. juli 2021, og »Kriminalforsorgen trods hash i fængsler: - Vi gør en stor indsats«, www.nyhederne.tv2.dk, den 28 marts 2019).</p>\r\n<p class=\"NormalInd\">I kriminalforsorgens institutioner er der en række regler, som de indsatte er underlagt, mens de afsoner deres straf og er i myndighedernes varetægt. Såfremt de indsatte udfordrer de gældende regler, har kriminalforsorgen mulighed for at idømme en disciplinærstraf.</p>\r\n<p class=\"NormalInd\">Med dette beslutningsforslag ønsker forslagsstillerne at ændre reglerne, så indsatte, der under afsoning begår ny kriminalitet, altid stilles for en dommer, og at det ikke alene er kriminalforsorgen, der vurderer, om den pågældende skal idømmes en disciplinærstraf. Med beslutningsforslaget ønsker forslagsstillerne endvidere at indføre, at den nye dom så vidt muligt altid skal afsones i direkte forlængelse af den dom, som den indsatte allerede afsoner.</p>\r\n<p class=\"NormalInd\">Det er i forslagsstillernes optik vigtigt, at indsatte oplever, at de under myndighedernes varetægt i fængsler m.v. bliver anbragt under så kontrollerede forhold, at der vil være en markant konsekvens i form af en tillægsdom til den allerede eksisterende dom, som skal afsones, hvis de som indsat begår ny kriminalitet. Dette har til formål at stoppe den indsattes fortsatte kriminalitet, men er også for at beskytte både ansatte og medindsatte, som har krav på beskyttelse mod kriminalitet i kriminalforsorgens institutioner, herunder vold, trusler og overfald.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Peter Skaarup </span>(DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om, at indsattes kriminalitet under anbringelse i kriminalforsorgens institutioner altid skal udløse en ny dom, som skal afsones i direkte forlængelse af den dom, den indsatte allerede afsoner eller skal afsone.</p>\r\n<p class=\"ForslagsNummer\">(Beslutningsforslag nr. B 274)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2020/1 BF 274",
            "stateLabel": "Forkastet",
            "references": [
                {
                    "shortName": "2020/1 BSF 274",
                    "title": "Forslag til folketingsbeslutning om, at indsattes kriminalitet under anbringelse i kriminalforsorgens institutioner altid skal udløse en ny dom, som skal afsones i direkte forlængelse af den dom, den indsatte allerede afsoner eller skal afsone",
                    "presentationName": "Beslutningsforslag som fremsat",
                    "documentTypeId": 480,
                    "documentId": 221604,
                    "eliUri": "/eli/ft/20201BB00274",
                    "externalLink": ""
                },
                {
                    "shortName": "2020/1 BTB 274",
                    "title": "Betænkning over Forslag til folketingsbeslutning om, at indsattes kriminalitet under anbringelse i kriminalforsorgens institutioner altid skal udløse en ny dom, som skal afsones i direkte forlængelse af den dom, den indsatte allerede afsoner eller skal afsone",
                    "presentationName": "Betænkning over beslutningsforslag",
                    "documentTypeId": 500,
                    "documentId": 223719,
                    "eliUri": "/eli/ft/20201DB01465",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20201/beslutningsforslag/b274/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "10/03/2021"
        },
        {
            "displayName": "Accession",
            "displayValue": "20201BB00274"
        },
        {
            "displayName": "Entydig dokumentidentifikation",
            "displayValue": "AX026001"
        },
        {
            "displayName": "Dato for førstegangsindlæggelse",
            "displayValue": "10/03/2021"
        },
        {
            "displayName": "Dato for indlæggelse",
            "displayValue": "10/03/2021"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "274"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}