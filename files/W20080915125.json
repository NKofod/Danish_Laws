{
    "id": 116989,
    "title": "Pressenævnets kendelse i Sag nr. 2008-6-662",
    "documentTypeId": "240",
    "isSagsforlobPeriodValid": true,
    "shortName": "KEN nr 9151 af 30/04/2008",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i Sag nr. 2008-6-662</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Klager – en person – klagede over en artikel i SE og HØR.</div>\r\n        </p>\r\n        <p class=\"Tekst2\">\r\n          <div><span class=\"Bold\">Pressenævnets begrundelse og afgørelse:</span></div>\r\n        </p>\r\n        <p class=\"Tekst2\">\r\n          <div><span class=\"Bold\">Det følger af de vejledende regler for god presseskik, at det er massemediernes opgave at bringe korrekt og hurtig information.</span> <span class=\"Bold\">Så langt det er muligt, bør det kontrolleres, om de oplysninger, der gives, er korrekte, jf. punkt A.1.</span></div>\r\n        </p>\r\n        <p class=\"Tekst2\">\r\n          <div><span class=\"Bold\">SE og HØR har erkendt at have bragt en ukorrekt information ved at skrive, at [K] var afbildet til højre.</span> <span class=\"Bold\">Fejlen kunne være undgået, såfremt SE og HØR havde kontrolleret, om de oplysninger, der blev offentliggjort, var korrekte.</span> <span class=\"Bold\">Da dette ikke ses sket, udtaler nævnet sin kritik.</span></div>\r\n        </p>\r\n        <p class=\"Tekst2\">\r\n          <div><span class=\"Bold\">Da SE og HØR nr. 13 den 27. marts 2008 berigtigede forholdet, finder Pressenævnet ikke anledning til at pålægge offentliggørelse efter medieansvarsloven § 49.</span></div>\r\n        </p>\r\n      </div>\r\n      <p class=\"Tekst\">Advokat Mogens Kjær har på vegne af [K] klaget til Pressenævnet over en artikel i SE og HØR nr. 11 den 13. marts 2008, idet han mener, at god presseskik er tilsidesat.</p>\r\n      <p class=\"Tekst\"><span class=\"BoldUnderline\">1.</span> <span class=\"BoldUnderline\">Sagsfremstilling</span></p>\r\n      <p class=\"Tekst\">SE og HØR nr. 11 bragte den 13. marts 2008 en artikel med overskriften <span class=\"Italic\">”Kæresten var morder” </span>og underoverskriften <span class=\"Italic\">”Da stjernefrisøren var ung, kom hun sammen med [B] i Aalborg – indtil han på bestialsk vis myrdede en kvinde.</span> <span class=\"Italic\">Siden har han fået endnu et liv på samvittigheden”.</span> Af artiklen fremgik det, at ”Morder-[B]” i henholdsvis 1969 og 2002 stod bag et mord.</p>\r\n      <p class=\"Tekst\">Til artiklen var indsat et billede af to mænd med billedteksten:</p>\r\n      <p class=\"Tekst\">”Efter mordbranden i 2002 blev [B] (t.h.) erklæret sindssyg og idømt tidsubestemt forvaring på et hospital for sindslidende.”</p>\r\n      <p class=\"Tekst\">SE og HØR nr. 13 den 27. marts 2008 gengav billedet under artiklen <span class=\"Italic\">”Undskyld, [K]”</span>:</p>\r\n      <p class=\"Tekst\">”SE og HØR bragte i nummer 11 en omtale af frisøren [A]s tidligere kæreste, [B], der er dømt for to mord. Den morddømte ses TIL VENSTRE på dette billede.</p>\r\n      <p class=\"Tekst\">Personen til højre er [K], der i 2002 var ansat som socialrådgiver ved retspsykiatrisk afdeling. SE og HØR skal undskylde, at vi ved at skrive ”t.h.” i stedet for ”t.v.” uretmæssigt fik sat [K] i forbindelse med en alvorlig forbrydelse.”</p>\r\n      <p class=\"Tekst\"><span class=\"BoldUnderline\">2.</span> <span class=\"BoldUnderline\">Parternes synspunkter</span></p>\r\n      <p class=\"Tekst\"><span class=\"Bold\">2.1.</span> <span class=\"Bold\">[K]s synspunkter</span></p>\r\n      <p class=\"Tekst\">[K] har anført, at SE og HØR i forbindelse med artiklen har bragt et billede med en fejlagtig billedtekst. Klager er personen til venstre. Artiklen omhandler en person benævnt ”Morder [B]”. Henset til den sammenhæng, hvori billedet er bragt, er der tale om en meget grov fejl begået af SE og HØR. Det er ærekrænkende at være hængt ud som dobbeltmorder.</p>\r\n      <p class=\"Tekst\">[K] har videre anført, at det er skærpende omstændigheder, at billedet er bragt med baggrund i en artikel om en frisør, uden sammenhæng med den aktuelle sag, og uden på behørig vis at sikre sig, at de meget belastende personoplysninger vedrørte den angivne person. Endvidere er klager afbildet under udførelse af sit arbejde som repræsentant for en retspsykiatrisk afdeling.</p>\r\n      <p class=\"Tekst\"><span class=\"Bold\">2.2.</span> <span class=\"Bold\">SE og HØRs synspunkter</span></p>\r\n      <p class=\"Tekst\">SE og HØR har anført, at der var tale om en beklagelig og hændelig misforståelse, som kan ske på alle redaktioner. SE og HØR blev den 17. marts 2008 gjort bekendt med fejlen, hvorefter bladet berigtigede fejlen i første opslag på side to. Berigtigelsen kunne ikke bringes før, idet klagen indkom for sent til at blive bragt i nr. 12.</p>\r\n      <p class=\"Tekst\"><span class=\"BoldUnderline\">3.</span> <span class=\"BoldUnderline\">Pressenævnets begrundelse og afgørelse</span><span class=\"Bold\">:</span></p>\r\n      <p class=\"Tekst\">I sagens behandling har følgende nævnsmedlemmer deltaget:</p>\r\n      <p class=\"Tekst\">Axel Kierkegaard, Hans Peter Blicher, Lene Sarup og Marianne Druedahl.</p>\r\n      <p class=\"Tekst\">Det følger af de vejledende regler for god presseskik, at det er massemediernes opgave at bringe korrekt og hurtig information. Så langt det er muligt, bør det kontrolleres, om de oplysninger, der gives, er korrekte, jf. punkt A.1.</p>\r\n      <p class=\"Tekst\">SE og HØR har erkendt at have bragt en ukorrekt information ved at skrive, at [K] var afbildet til højre. Fejlen kunne være undgået, såfremt SE og HØR havde kontrolleret, om de oplysninger, der blev offentliggjort, var korrekte. Da dette ikke ses sket, udtaler nævnet sin kritik.</p>\r\n      <p class=\"Tekst\">Da SE og HØR nr. 13 den 27. marts 2008 berigtigede forholdet, finder Pressenævnet ikke anledning til at pålægge offentliggørelse efter medieansvarsloven § 49.</p>\r\n      <p class=\"Tekst\">Afgjort den 30. april 2008</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/05/2008"
        },
        {
            "displayName": "Accession",
            "displayValue": "W20080915125"
        },
        {
            "displayName": "Entydig dokumentidentifikation",
            "displayValue": "AA004357"
        },
        {
            "displayName": "Dato for indlæggelse",
            "displayValue": "06/05/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9151"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "30/04/2008"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2008-6-662"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}