{
    "id": 47877,
    "title": "Følgeskrivelse til cirkulære af 26. februar 1988 om ledere og lærere ved den amtskommunale specialundervisning for voksne. (Til alle amtsråd og Frederiksberg kommunalbestyrelse). ",
    "documentTypeId": "200",
    "isSagsforlobPeriodValid": false,
    "shortName": "SKR nr 16801 af 26/02/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Følgeskrivelse til cirkulære af 26. februar 1988  \r\n\r\n om ledere og lærere ved den amtskommunale specialundervisning for voksne.  \r\n\r\n (Til alle amtsråd og Frederiksberg kommunalbestyrelse). </H1>  \r\n\r\n<P></P>  \r\n\r\n<BR>  \r\n\r\n<P>Hermed fremsendes Undervisningsministeriets cirkulære af 26. februar 1988  \r\n\r\n om ledere og lærere ved den amtskommunale specialundervisning for voksne samt  \r\n\r\n som bilag I, cirkulære af 26. februar 1988 om aflønning, afspadsering af  \r\n\r\n overtimer, afvikling af undertimer og overtimer, overtimebetaling og  \r\n\r\n vederlæggelse af midlertidige timer for ledere og lærere ved den  \r\n\r\n amtskommunale specialundervisning for voksne (afspadseringscirkulæret). </P>  \r\n\r\n<P>Cirkulærerne omfatter ledere og lærere ved selvstændige amtskommunale  \r\n\r\n undervisningsinstitutioner med undervisning efter bekendtgørelse nr. 256 af  \r\n\r\n 4. maj 1987 om specialundervisning for voksne. </P>  \r\n\r\n<P>Cirkulærerne omfatter ikke statstjenestemandsansatte ledere og lærere  \r\n\r\n bortset fra cirkulærets bestemmelser i §§ 12 - 26 om tjenestetid. </P>  \r\n\r\n<P>Undervisere i stillinger som børnehave-, fritids- eller omsorgspædagoger  \r\n\r\n er ikke omfattet af cirkulærerne. </P>  \r\n\r\n<P>I forbindelse med de førte forhandlinger ved udlægningen af  \r\n\r\n åndssvageforsorgen og den øvrige særforsorg m.v. mellem Finansministeriet og  \r\n\r\n Lærernes Centralorganisation om løn- og andre ansættelsesvilkår er det  \r\n\r\n forudsat, at de hidtil gældende særlige bestemmelser, som der ikke er indgået  \r\n\r\n aftale om, opretholdes indtil videre. </P>  \r\n\r\n<P>Under henvisning hertil opretholdes følgende bestemmelser, der er vedlagt  \r\n\r\n som bilag II: </P>  \r\n\r\n<UL CLASS=PLAIN-LIST>  \r\n\r\n<LI>1) Socialstyrelsens cirkulæreskrivelse nr. 146 af 10. august 1973 om  \r\n\r\n vederlag for deltagelse i feriekolonier. </LI>  \r\n\r\n<LI>2) Socialstyrelsens cirkulæreskrivelse nr. 265 af 8. november 1974 om  \r\n\r\n vilkår for deltagelse i lejrskoler. </LI>  \r\n\r\n<LI>3) Socialstyrelsens cirkulæreskrivelse nr. 428 af 30. april 1976 om time-  \r\n\r\n og dagpenge. </LI>  \r\n\r\n<LI>4) § 1, stk. 4, om frikvarterer og § 11 om reduktion for pasning af  \r\n\r\n samlinger m.v. i tjenestetidsaftalen af 1. marts 1977 samt protokollatet til  \r\n\r\n tjenestetidsaftalen. Aftalen og protokollatet er udsendt med socialstyrelsens  \r\n\r\n cirkulæreskrivelse nr. 510 af 19. april 1977 om tjenestetid og  \r\n\r\n overtimebetaling. Det bemærkes, at Finansministeriets skrivelser af 8. januar  \r\n\r\n og 4. juli 1974 om vederlag for pasning af samlinger m.v. i folkeskolen ikke  \r\n\r\n finder anvendelse for ledere og lærere ved den amtskommunale  \r\n\r\n specialundervisning. </LI>  \r\n\r\n</UL>  \r\n\r\n<P>Det er endvidere forudsat, at en tjenestemandsansat lærer, der i henhold  \r\n\r\n til § 8, stk. 1 i udlægningsloven har bevaret den hidtidige klassificering i  \r\n\r\n lønrammerne 18/25 eller 18/26/28, ved ansøgt forflyttelse til en anden  \r\n\r\n (amts)kommune bevarer denne klassificering, såfremt forflyttelsen sker til en  \r\n\r\n institution/skole, hvor lærerpersonalet er omfattet af cirkulære af 26.  \r\n\r\n februar 1988 om ledere og lærere ved den amtskommunale specialundervisning  \r\n\r\n for voksne eller af cirkulære af 26. februar 1988 om ledere og lærere ved den  \r\n\r\n vidtgående specialundervisning i folkeskolen. </P>  \r\n\r\n<P> Bemærkninger til enkelte bestemmelser i cirkulæret om ledere og  lærere,  \r\n\r\n særligt vedrørende ændringer i tjenestetiden som følge af  \r\n\r\n  afspadserinsordningens indførelse </P>  \r\n\r\n<P> Lærere i lønramme 18/25 </P>  \r\n\r\n<P> § 5, stk. 3: </P>  \r\n\r\n<P>Pr. 1. april 1987 er grundbeløbet ændret til 8.921,71 kr, og der skal  \r\n\r\n således ske efterregulering fra denne dato. </P>  \r\n\r\n<P> Over/undertimer </P>  \r\n\r\n<P> § 13, stk. 1: </P>  \r\n\r\n<P>Pr. 1. august 1988 nedsættes det pligtige antal undervisningstimer til 912  \r\n\r\n timer årligt, svarende til 22,8 timer pr. uge i 40 uger. Det pligtige antal  \r\n\r\n undervisningstimer ændres i overensstemmelse hermed i den øvrige del af  \r\n\r\n cirkulæret. Undervisningsministeriet vil snarest udsende cirkulære herom.  \r\n\r\n</P>  \r\n\r\n<P> § 13, stk. 4 og 5: </P>  \r\n\r\n<P>Der henvises til §§ 4, 5, 6 og 7 i afspadseringscirkulæret, bilag I. </P>  \r\n\r\n<P> § 14, stk. 2: </P>  \r\n\r\n<P>Bestemmelsen omfatter lærere, der underviser skolens elever uden for  \r\n\r\n denne, f.eks. hjemme- og sygeundervisning. </P>  \r\n\r\n<P> Det ugentlige løntimetal </P>  \r\n\r\n<P> § 16, stk. 1. </P>  \r\n\r\n<P>Det ugentlige løntimetal for lærere med fuldt pligtigt timetal må ved  \r\n\r\n skoleårets begyndelse ikke fastsættes til under 22,4 timer, medmindre  \r\n\r\n ansættelsesmyndigheden, hvor der foreligger særlige omstændigheder, i det  \r\n\r\n konkrete tilfælde dispenserer herfra. Man skal i denne forbindelse henlede  \r\n\r\n opmærksomheden på, at et ugentligt løntimetal på under 23,4 ikke behøver at  \r\n\r\n medføre, at det opgjorte årlige løntimetal i henhold til § 16, stk. 2, bliver  \r\n\r\n mindre end 936 timer, idet nogle af de timer, der læses i løbet af skoleåret  \r\n\r\n (midlertidige timer, jf. § 26, stk. 5) indregnes i årsopgørelsen. Lærere med  \r\n\r\n et lavere løntimetal end 23,4 har dog ikke en videregående forpligtelse til  \r\n\r\n at læse midlertidige timer end andre lærere. Bliver det årlige løntimetal  \r\n\r\n mindre end 936, overføres de ikke-læste undertimer til det følgende skoleår,  \r\n\r\n jf. § 16, stk. 4 og i afspadseringscirkulæret, § 7. </P>  \r\n\r\n<P>Har en lærer ved skoleårets begyndelse undtagelsesvis fået tillagt et  \r\n\r\n løntimetal på under 22,4 timer, regnes med 22,4 ugentlige løntimer ved  \r\n\r\n årsopgørelsen. </P>  \r\n\r\n<P> Opgørelse af det årlige løntimetal </P>  \r\n\r\n<P> § 16, stk. 2. </P>  \r\n\r\n<P>Opgørelsen foretages i marts/april måned med henblik på konstatering af  \r\n\r\n eventuelle overtimer eller undertimer. Ansættelsesmyndigheden fastsætter selv  \r\n\r\n hvert år tidspunktet for opgørelsen. </P>  \r\n\r\n<P> Særligt vedrørende beregning af årsopgørelsen ved tjenestefrihed </P>  \r\n\r\n<P>Ved tjenestefrhed med eller uden løn i skoleåret beregnes årsopgørelsen  \r\n\r\n efter de for tjenestemænd i folkeskolen fastsatte regler, jf. cirkulære af  \r\n\r\n 22. juni 1987. </P>  \r\n\r\n<P> Eventuel permanent nedsættelse i løbet af skoleåret af det  ugentlige  \r\n\r\n løntimetal </P>  \r\n\r\n<P> § 16, stk. 2, punkt 3. </P>  \r\n\r\n<P>Hvis det ugentlige løntimetal kommer ned under 22,4 timer, skal der kun  \r\n\r\n ske nedsættelse til 22,4 timer. Tjenestemanden er dog forpligtet til at læse  \r\n\r\n midlertidige timer som anført i § 26, stk. 6. Tilsvarende gælder, hvis  \r\n\r\n nedsættelsen sker efter opgørelsestidspunktet. </P>  \r\n\r\n<P>Opmærksomheden henledes på, at selv om opgørelsen af løntimetallet ved  \r\n\r\n fratræden, jf. § 16, stk. 5, udviser færre end 936 timer, skal der ikke ske  \r\n\r\n fradrag i tjenestemandens løn. </P>  \r\n\r\n<P> Midlertidige timer </P>  \r\n\r\n<P>Der henvises til § 26. </P>  \r\n\r\n<P> Timereduktion ved det 60. år </P>  \r\n\r\n<P>Der henvises til § 25. </P>  \r\n\r\n<P> Bemærkninger til enkelte bestemmelser i afspadseringscirkulæret  (bilag  \r\n\r\n I): </P>  \r\n\r\n<P> Overtimer/undertimer </P>  \r\n\r\n<P>Ved overtimer forstås det antal timer, hvormed det i henhold til § 16 i  \r\n\r\n cirkulære af 26. februar 1988 opgjorte årlige løntimetal overstiger det  \r\n\r\n pligtige årlige timetal. Som undertimer betegnes det antal timer, der kan  \r\n\r\n fremkomme som forskel mellem det pligtige årlige timetal og et opgjort mindre  \r\n\r\n løntimetal. </P>  \r\n\r\n<P> Afspadsering af overtimer </P>  \r\n\r\n<P> § 4. </P>  \r\n\r\n<P>Ved afspadsering af overtimer ydes et tillæg på 50 %. Timerne indregnes i  \r\n\r\n lærernes ugentlige løntimetal det følgende skoleår, og de overførte timer  \r\n\r\n samt tillæg skal i videst muligt omfang modsvares af en nedsættelse af det  \r\n\r\n pligtige ugentlige skematimetal inkl. reduktioner for den pågældende lærer.  \r\n\r\n</P>  \r\n\r\n<P> Opsamling af overtimer med henblik på senere afspadsering </P>  \r\n\r\n<P> § 5. </P>  \r\n\r\n<P>Bestemmelsen åbner mulighed for at udskyde afspadsering til et senere  \r\n\r\n skoleår. Denne ordning, som er frivillig for læreren, forudsætter, at der  \r\n\r\n mellem læreren og ansættelsesmyndigheden kan opnås enighed om tidspunktet for  \r\n\r\n afspadsering. </P>  \r\n\r\n<P> Overtimebetaling </P>  \r\n\r\n<P> § 6. </P>  \r\n\r\n<P>I bestemmelsen er der åbnet mulighed for kontant afregning af overtimer,  \r\n\r\n når afspadsering ikke er mulig. </P>  \r\n\r\n<P> Afvikling af undertimer </P>  \r\n\r\n<P> § 7. </P>  \r\n\r\n<P>Fremkomne undertimer ved årsopgørelsen for et skoleår overføres - efter  \r\n\r\n nedsættelse med 25 % - til det følgende skoleår, og timerne indregnes efter  \r\n\r\n division med 40 som et fradrag i det ugentlige løntimetal for det følgende  \r\n\r\n skoleår. </P>  \r\n\r\n<P> Særlige regler for tjenestemænd med nedsat tjenestetid </P>  \r\n\r\n<P> §§ 11 og 12. </P>  \r\n\r\n<P>Tjenestemænd, der har nedsat tjenestetid mod tilsvarende nedsættelse af  \r\n\r\n lønnen, er ikke omfattet af bestemmelserne om afspadsering af overtimer og  \r\n\r\n afvikling af undertimer. For disse lærere foretages der derfor ikke en  \r\n\r\n opgørelse af det årlige løntimetal. </P>  \r\n\r\n<P>Midlertidige timer, der læses af lærere med nedsat tjenestetid, afregnes  \r\n\r\n kontant. Betalingen sker månedlig bagud. </P>  \r\n\r\n<P>Ved en eventuel permanent forhøjelse (hvorved forstås en forhøjelse for  \r\n\r\n resten af skoleåret) af det ugentlige løntimetal for lærere med nedsat  \r\n\r\n tjenestetid indregnes de tillagte timer i lønnen for den resterende del af  \r\n\r\n skoleåret. Regulering af lønnen foretages med virkning fra den førstkommende  \r\n\r\n lønudbetaling, hvor det har været teknisk muligt at indregne forhøjelsen.  \r\n\r\n</P>  \r\n\r\n<P>Hvis den permanente forhøjelse bevirker, at det ugentlige løntimetal  \r\n\r\n bliver det pligtige timetal eller derover, overgår læreren fra  \r\n\r\n ændringstidspunktet til aflønning som nævnt i § 2, og der foretages en  \r\n\r\n årsopgørelse af løntimetallet på tilsvarende måde som ved tiltræden i løbet  \r\n\r\n af skoleåret. </P>  \r\n\r\n<P>Det tilføjes, at der til forståelsen af afspadseringsordningen endvidere  \r\n\r\n kan henvises til ordningen for den øvrige folkeskole, jf.  \r\n\r\n Undervisningsministeriets cirkulærer af 22. februar 1983 om tjenestetiden for  \r\n\r\n folkeskolens tjenestemænd og af 23. februar 1983 om aflønning, afspadsering  \r\n\r\n af overtimer, afvikling af undertimer og overtimebetaling for folkeskolens  \r\n\r\n tjenestemænd og følgeskrivelserne hertil samt til ændringen af ordningen  \r\n\r\n (vederlæggelse af midlertidige vikartimer, som ikke indgår i årsopgørelsen),  \r\n\r\n jf. Undervisningsministeriets cirkulæreskrivelse af 16. juni 1987 herom. </P>  \r\n\r\n<P>P. m. v. </P>  \r\n\r\n<P>e. b. </P>  \r\n\r\n<P>Kirsten Lippert </P>  \r\n\r\n<P>fm. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19881680154"
        },
        {
            "displayName": "Entydig dokumentidentifikation",
            "displayValue": "CM006678"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "15/11/2004"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "16801"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "26/02/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Folkeoplysning, Frie Grundskoler m v"
        },
        {
            "displayName": "Ressortministeriets journalnummer",
            "displayValue": "Undervisningsmin.2.afd.1.kt. J.nr. 1988-45112-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}