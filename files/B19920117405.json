{
    "id": 78521,
    "title": "Bekendtgørelse om statsgaranti for lån til miljøforbedrende investeringer m.v. ",
    "documentTypeId": "60",
    "isSagsforlobPeriodValid": false,
    "shortName": "BEK nr 1174 af 16/12/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om statsgaranti for lån til  \r\n\r\n miljøforbedrende investeringer m.v. </H1>  \r\n\r\n<P></P>  \r\n\r\n<BR>  \r\n\r\n<P>I medfør af §§ 10, 20 a og 21, stk. 5, i lov om støtte til </P>  \r\n\r\n<P>miljøforbedrende investeringer i mindre landbrug m.v., jf. </P>  \r\n\r\n<P>lovbekendtgørelse nr. 1172 af 16. december 1992 fastsættes: </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Statsgaranti for lån til miljøforbedrende  \r\n\r\n investeringer i henhold til loven meddeles af Kongeriget Danmarks Hypotekbank  \r\n\r\n og Finansforvaltning (Hypotekbanken). Statsgarantien dækker 80 pct. af tabet.  \r\n\r\n</P>  \r\n\r\n<P> <I>Vilkår for ydelse af statsgaranti</I>  </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Statsgaranti kan ydes for lån til investeringer,  \r\n\r\n som opnår støtte i henhold til loven, jf. bekendtgørelse nr. 1173 af 16.  \r\n\r\n december 1992 om støtte til miljøforbedrende investeringer i mindre landbrug  \r\n\r\n m.v. </P>  \r\n\r\n<P CLASS=STK> <I>Stk. 2. </I> Det er en betingelse, at ansøgeren ikke er i  \r\n\r\n stand til selv at stille den sikkerhed, der kræves for optagelse af lån til  \r\n\r\n finansieringen på det almindelige lånemarked, jf. lovens § 10, stk. 2. Det  \r\n\r\n skal endvidere kunne skønnes, at ansøgeren har rimelig mulighed for at  \r\n\r\n opfylde sine økonomiske forpligtelser, herunder tilbagebetaling af det  \r\n\r\n statsgaranterede lån. </P>  \r\n\r\n<P CLASS=STK> <I>Stk. 3. </I> Hvor ægtefællens (samleverens) indtægter er af  \r\n\r\n væsentlig betydning for den økonomiske balance, kan Hypotekbanken betinge, at  \r\n\r\n den pågældende medhæfter helt eller delvist for det statsgaranterede lån.  \r\n\r\n</P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Det statsgaranterede lån kan ydes med en  \r\n\r\n størrelse maksimalt som de udgifter til investeringen, der godkendes af  \r\n\r\n kommunalbestyrelsen/Jordbrugsdirektoratet som grundlag for beregning af  \r\n\r\n støtte. </P>  \r\n\r\n<P CLASS=STK> <I>Stk. 2. </I> Hvis ansøgning indsendes, før investeringen  \r\n\r\n foretages, ydes tilsagn om garanti betinget af endelig støttebevilling.  \r\n\r\n Garantiens størrelse fastsættes i så fald endeligt i overensstemmelse med  \r\n\r\n stk. 1, når støtte er bevilget. </P>  \r\n\r\n<P CLASS=STK> <I>Stk. 3. </I> Der kan højst ydes garanti for et lånebeløb på  \r\n\r\n 400.000 kr. </P>  \r\n\r\n<P> <I>Krav til lånesikkerheden</I>  </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Lånet skal sikres ved oprykkende panteret i den  \r\n\r\n pågældende ejendom, således at foranstående hæftelser alene respekteres i det  \r\n\r\n omfang, de er sikret inden for handelsværdien vurderet uden tillæg af ansatte  \r\n\r\n merværdier for den pågældende investering. Tidligere ydede statslån og  \r\n\r\n statsgaranterede lån kan dog respekteres uanset deres sikkerhedsmæssige  \r\n\r\n placering. </P>  \r\n\r\n<P CLASS=STK> <I>Stk. 2. </I> Kongeriget Danmarks Hypotekbank og  \r\n\r\n Finansforvaltning kan i særlige tilfælde godkende anden betryggende  \r\n\r\n sikkerhed. </P>  \r\n\r\n<P CLASS=STK> <I>Stk. 3. </I> Ved ejendommens handelsværdi forstås den  \r\n\r\n kontantværdi, hvortil ejendommen med besætning og inventar (løsøre) er ansat  \r\n\r\n ved en værdiansættelse til låneefterretning. Værdiansættelsen skal være  \r\n\r\n foretaget af det realkreditinstitut, der har ydet den væsentligste del af  \r\n\r\n ejendommens belåning eller alternativt af Dansk Landbrugs Realkreditfond,  \r\n\r\n dersom Dansk Landbrugs Realkreditfond har ydet lån i ejendommen.  \r\n\r\n Værdiansættelsen må ikke være ældre end et år og skal afspejle de aktuelle  \r\n\r\n forhold. </P>  \r\n\r\n<P CLASS=STK> <I>Stk. 4. </I> Ved beregning af lånets pantesikring skal  \r\n\r\n foranstående pantehæftelsers nominelle værdi omregnes til kontantværdi ved  \r\n\r\n anvendelse af Realkreditrådets omregningstabeller, jf. § 3, stk. 2, i  \r\n\r\n Boligministeriets bekendtgørelse nr. 515 af 28. juni 1991 om udmåling af  \r\n\r\n realkredit. Ved omregningen skal anvendes de omregningstabeller fra  \r\n\r\n Realkreditrådet, som var gældende på det tidspunkt, hvor vurderingen blev  \r\n\r\n foretaget. Foranstående ejerpantebreve, skadesløsbreve o. lign. kan kun  \r\n\r\n respekteres inden for pålydende, der skønnes påkrævet til sikring af  \r\n\r\n eksisterende gældsforpligtelser og et efter bedriftens forhold rimeligt behov  \r\n\r\n for driftskredit. Lånets oprykkende panteret i forhold til gældsforpligtelser  \r\n\r\n og driftskreditter af nævnte art skal sikres. </P>  \r\n\r\n<P CLASS=STK> <I>Stk. 5. </I> Allerede ydede statslån eller statsgaranterede  \r\n\r\n lån rykker ikke tilbage for statsgaranterede miljøstøttelån. </P>  \r\n\r\n<P CLASS=STK> <I>Stk. 6. </I> Hypotekbanken kan meddele dispensation fra  \r\n\r\n sikkerhedsgrænsen, jf. stk. 1, når særlige forhold taler derfor. Ved  \r\n\r\n afgørelsen lægges vægt på </P>  \r\n\r\n<UL CLASS=PLAIN-LIST>  \r\n\r\n<LI>1) om der er opnået økonomisk balance i ejendommens hidtidige drift og  \r\n\r\n</LI>  \r\n\r\n<LI>2) om der er godtgjort særlige omstændigheder, der begrunder, at der ikke  \r\n\r\n er opnået fornøden tilbagerykning af indestående lån. </LI>  \r\n\r\n</UL>  \r\n\r\n<P CLASS=STK> <I>Stk. 7. </I> Hvis der ansøges om dispensation, skal det i §  \r\n\r\n 6, stk. 2, nævnte materiale indsendes til Hypotekbanken, der endvidere kan  \r\n\r\n indhente yderligere dokumentation. </P>  \r\n\r\n<P> <I>Lånevilkår</I>  </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Lånet skal ydes med en løbetid på mindst 10 år.  \r\n\r\n Garantiperioden udgør maksimalt 15 år, jf. lovens § 10, stk. 2. Lånet skal  \r\n\r\n afdrages i løbet af låneperioden efter annuitetslåneprincippet. Lånet  \r\n\r\n forfalder til indfrielse i tilfælde af, at debitor ophører med at være ejer  \r\n\r\n eller bruger af ejendommen. </P>  \r\n\r\n<P CLASS=STK> <I>Stk. 2. </I> I lånedokumentet skal optages følgende  \r\n\r\n bestemmelse: &#187;Låntager forpligter sig til straks at give långiver og  \r\n\r\n Kongeriet Danmarks Hypotekbank og Finansforvaltning meddelelse, hvis  \r\n\r\n virkomheden ophører eller afhændes, eller der sker andre væsentlige ændringer  \r\n\r\n i virksomhedens forhold, herunder brugerskifte&#171;. </P>  \r\n\r\n<P CLASS=STK> <I>Stk. 3. </I> Lånet ydes på pengeinstituttets sædvanlige  \r\n\r\n vilkår med hensyn til renteberegning, opsigelse m.v. </P>  \r\n\r\n<P CLASS=STK> <I>Stk. 4. </I> Ved senere optagelse af lån til investering  \r\n\r\n m.v. vil der kunne ske tilbagerykning efter de retningslinjer, der gælder for  \r\n\r\n lån til yngre jordbrugere og statsgaranterede tørkelån, gældssaneringslån  \r\n\r\n m.v. Der vil herunder gælde samme sikkerhedsgrænse på 90 pct. af  \r\n\r\n handelsværdien. </P>  \r\n\r\n<P> <I>Ansøgning om garanti</I>  </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Ansøgning om lån med statsgaranti udfærdiges på  \r\n\r\n et særligt skema, hvoraf eksemplarer med vejledning vil kunne fås ved  \r\n\r\n henvendelse til kommunalbestyrelsen eller Hypotekbanken. </P>  \r\n\r\n<P CLASS=STK> <I>Stk. 2. </I> Som bilag til ansøgningen skal vedlægges: </P>  \r\n\r\n<UL CLASS=PLAIN-LIST>  \r\n\r\n<LI>1) Dokumentation for, at kommunalbestyrelsen/Jordbrugsdirektoratet har  \r\n\r\n bevilget støtte. Hvis ansøgning sker, før bevilling er meddelt, jf. § 3, stk.  \r\n\r\n 2, vedlægges i stedet attestation for forhåndsvurdering, jf. lovens § 14, og  \r\n\r\n Jordbrugsdirektoratets attestation, jf. lovens § 3. </LI>  \r\n\r\n<LI>2) Seneste driftsregnskab (eventuelt A-regnskab) eller andet regnskab, og  \r\n\r\n i tilfælde, hvor der ikke foreligger driftsregnskab, en oversigt indeholdende  \r\n\r\n hovedtallene fra det samlede driftsøkonomiske resultat fra det seneste  \r\n\r\n regnskabsår. </LI>  \r\n\r\n<LI>3) Aktuel status. </LI>  \r\n\r\n<LI>4) Drifts- og likviditetsbudget for resten af det løbende og for det  \r\n\r\n følgende regnskabsår. Materialet udarbejdes af den medvirkende  \r\n\r\n driftsøkonomikonsulent eller statsautoriserede eller registrerede revisor,  \r\n\r\n der tillige afgiver erklæring i sagen. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Garantiansøgningen med de i stk. 2 nævnte bilag  \r\n\r\n skal indleveres til det långivende pengeinstitut, der efter tilsagn om lånet  \r\n\r\n videresender ansøgningsskemaet til Hypotekbanken med attestation for, at der  \r\n\r\n foreligger endelig støttebevilling eller forhåndsvurdering og  \r\n\r\n Jordbrugsdirektoratets attestation. </P>  \r\n\r\n<P CLASS=STK> <I>Stk. 4. </I> Hypotekbanken kan forlange det i stk. 2 nævnte  \r\n\r\n bilagsmateriale indsendt til gennemsyn. Det skal af pengeinstituttet  \r\n\r\n opbevares i mindst 3 år efter lånets effektuering. </P>  \r\n\r\n<P CLASS=STK> <I>Stk. 5. </I> Ansøgningen skal være modtaget i Hypotekbanken  \r\n\r\n senest 3 måneder efter, at der er meddelt bevilling af støtte, dog senest den  \r\n\r\n 30. juni 1995. Der kan dispenseres fra fristen på 3 måneder, hvis forholdene  \r\n\r\n taler derfor. </P>  \r\n\r\n<P> <I>Bevilling af lån og statsgaranti</I>  </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Pengeinstituttet påser, at lån ikke bevilges,  \r\n\r\n hvor det må skønnes, at finansiering kan ske uden statsgaranti, eller at  \r\n\r\n ansøgeren ikke vil have rimelig mulighed for at opfylde sine økonomiske  \r\n\r\n forpligtelser og tilbagebetale lånet, jf. § 2, stk. 2. Mulighederne for  \r\n\r\n opnåelse af realkreditlån til finansiering af investeringen forventes normalt  \r\n\r\n fuldt udnyttet. </P>  \r\n\r\n<P CLASS=STK> <I>Stk. 2. </I> Den i stk. 1 nævnte bedømmelse foretages af  \r\n\r\n pengeinstituttet efter dettes almindelige kendskab til ansøgeren og på  \r\n\r\n grundlag af det af den medvirkende driftsøkonomikonsulent eller revisor  \r\n\r\n udarbejdede drifts- og likviditetsbudget, jf. § 6, stk. 2. </P>  \r\n\r\n<P CLASS=STK> <I>Stk. 3. </I> Pengeinstituttet påser tillige, at de i § 4  \r\n\r\n nævnte betingelser vedrørende lånets sikkerhed er opfyldt. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Hypotekbanken meddeler statsgaranti på grundlag  \r\n\r\n af ansøgningsskemaet med pengeinstituttets påtegning om bevilling. </P>  \r\n\r\n<P CLASS=STK> <I>Stk. 2. </I> Pengeinstituttet giver straks ved lå-nets  \r\n\r\n effektuering Hypotekbanken underretning vedlagt kopi af låne- og  \r\n\r\n sikkerhedsdokumenter. </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Statsgarantien er betinget af, at investeringen  \r\n\r\n opnår støttebevilling. Hvis statsgarantien meddeles tidligere, træder  \r\n\r\n garantien først i kraft, når pengeinstituttet underretter Hypotekbanken om,  \r\n\r\n at støttebevilling er meddelt. Garantiens størrelse fastsættes i så fald  \r\n\r\n endeligt i overensstemmelse med støttebevillingen, jf. § 3, stk. 2. </P>  \r\n\r\n<P CLASS=STK> <I>Stk. 2. </I> Tilsagn om statsgaranti bortfalder, hvis  \r\n\r\n underretning om lånets udbetaling og støttebevilling ikke tilstilles  \r\n\r\n Hypotekbanken inden for 1 år efter datoen for garantitilsagnet. </P>  \r\n\r\n<P> <I>Udbetaling af støtte</I>  </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> For miljøforbedrende investeringer, hvor der er  \r\n\r\n meddelt statsgaranti for lån til finansieringen, sker udbetaling af støtte  \r\n\r\n til det långivende pengeinstitut på den i ansøgningen oplyste konto. Kontant  \r\n\r\n engangsstøtte posteres som ekstraordinært afdrag på det statsgaranterede lån.  \r\n\r\n Støtte, der udbetales i rater, posteres, sålænge der er restgæld på lånet,  \r\n\r\n til betaling af renter og afdrag på dette. Det statsgaranterede lån må  \r\n\r\n nedsættes med eventuelle støtteudbetalinger, som er sket før lånets  \r\n\r\n bevilling, hvis støtten og lånet er ydet til finansiering af de samme  \r\n\r\n investeringer. Hvis lånet forfalder til indfrielse, udbetales resterende  \r\n\r\n rater med et tilbagediskonteret beløb til nedbringelse af restgælden. </P>  \r\n\r\n<P> <I>Lån til finansiering af fælles anlæg</I>  </P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Vilkår for bevilling af statsgaranti for lån  \r\n\r\n til finansiering af fælles anlæg fastsættes i overensstemmelse med  \r\n\r\n foranstående med de ændringer, som følger af forholdene. Hypotekbanken kan  \r\n\r\n efter forhandling med Jordbrugsdirektoratet fastlægge nærmere retningslinier  \r\n\r\n for meddelelse af disse garantier. </P>  \r\n\r\n<P> <I>Garantiforpligtelsens indhold og forhold i forbindelse med  \r\n\r\n misligholdelse</I>  </P>  \r\n\r\n</DIV>  \r\n\r\n<A NAME=\"P12\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Statens garantiforpligtelse indebærer, at  \r\n\r\n staten dækker 80 pct. af det tab, som pengeinstituttet måtte lide, hvis det  \r\n\r\n garanterede lånebeløb ikke indfries, og at staten som selvskyldnerkautionist  \r\n\r\n ved forfaldsdag betaler 80 pct. af forfaldne beløb, når påkrav fremsættes  \r\n\r\n herom. </P>  \r\n\r\n<P CLASS=STK> <I>Stk. 2. </I> Garantien omfatter foruden hovedstolen tillige  \r\n\r\n renter, provision og omkostninger m.v. i forbindelse med skadesløs indfrielse  \r\n\r\n af det garanterede lånebeløb. </P>  \r\n\r\n</DIV>  \r\n\r\n<A NAME=\"P13\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Hvor opsigelsesadgang foreligger i medfør af  \r\n\r\n låneaftalen, og hvor pengeinstituttet gør brug heraf, er pengeinstituttet  \r\n\r\n berettiget til at fordre 80 pct. af den opgjorte restgæld betalt af staten,  \r\n\r\n jf. § 12. </P>  \r\n\r\n<P CLASS=STK> <I>Stk. 2. </I> Ved misligholdelse med en ydelse kan  \r\n\r\n pengeinstituttet lade låneforholdet fortsætte og kræve 80 pct. af staten, jf.  \r\n\r\n § 12. </P>  \r\n\r\n<P CLASS=STK> <I>Stk. 3. </I> Pengeinstituttet kan uden Hypotekbankens  \r\n\r\n samtykke yde henstand med betaling af ydelser i indtil 6 måneder. Henstand  \r\n\r\n udover 6 måneder skal godkendes af Hypotekbanken. Hvis der ved misligholdelse  \r\n\r\n eller henstand optages forhandlinger med låntager om en særlig  \r\n\r\n afviklingsordning, skal denne ligeledes godkendes af Hypotekbanken. </P>  \r\n\r\n<P CLASS=STK> <I>Stk. 4. </I> Hypotekbanken skal inden 2 måne-der efter  \r\n\r\n forfaldsdag underrettes såvel om ydet henstand som om misligholdelse med  \r\n\r\n betaling af ydelser. </P>  \r\n\r\n</DIV>  \r\n\r\n<A NAME=\"P14\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Pengeinstituttet skal uden ugrundet ophold  \r\n\r\n underrette Hypotekbanken, hvis det bliver bekendt med: </P>  \r\n\r\n<UL CLASS=PLAIN-LIST>  \r\n\r\n<LI>1) at debitor ophører med at være ejer eller forpagter, herunder  \r\n\r\n overdragelse til ægtefællen, </LI>  \r\n\r\n<LI>2) at låntager har afgivet urigtige eller vildledende oplysninger eller  \r\n\r\n fortiet oplysninger af betydning for meddelelsen af tilsagn om garanti, </LI>  \r\n\r\n<LI>3) at der indledes forhandling om tvangsakkord eller frivillig akkord,  \r\n\r\n</LI>  \r\n\r\n<LI>4) at låntager standser sine betalinger, </LI>  \r\n\r\n<LI>5) at låntager erklæres konkurs, </LI>  \r\n\r\n<LI>6) at der begæres tvangsauktion, </LI>  \r\n\r\n<LI>7) at ejendommen tages til brugeligt pant, </LI>  \r\n\r\n<LI>8) at låntagers kassekredit lukkes, </LI>  \r\n\r\n<LI>9) at låntager opsiger sit engagement med pengeinstituttet, </LI>  \r\n\r\n<LI>10) at låntager ophører med bedriften, eller at bedriften i væsentlig  \r\n\r\n grad skifter karakter, </LI>  \r\n\r\n<LI>11) at pantet væsentligt forringes, eller </LI>  \r\n\r\n<LI>12) at der i øvrigt indtræder en sådan situation, at pengeinstituttet må  \r\n\r\n vurdere, at det er af betydning for Hypotekbanken at få oplysninger herom,  \r\n\r\n herunder ved væsentlig tvivl om den økonomiske overlevelsesevne. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Ønsker pengeinstituttet ikke selv at opsige  \r\n\r\n lånet i anledning af de i stk. 1 nævnte forhold, afgør Hypotekbanken efter  \r\n\r\n forhandling med pengeinstituttet, om statsgarantien skal opsiges. </P>  \r\n\r\n<P CLASS=STK> <I>Stk. 3. </I> Hypotekbanken kan opsige statsgarantien, hvis  \r\n\r\n pengeinstituttet efter forhandling ikke ønsker at opsige lånet ved  \r\n\r\n misligholdelse med betaling af ydelser. </P>  \r\n\r\n</DIV>  \r\n\r\n<A NAME=\"P15\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Hvis pengeinstituttet ved misligholdelse  \r\n\r\n undlader at tage skridt til realisation af de stillede sikkerheder, er  \r\n\r\n Hypotekbanken berettiget til at forlange sikkerhederne udleveret, for at  \r\n\r\n Hypotekbanken selv kan foranledige realisationen. Provenuet ved realisation  \r\n\r\n af sikkerhederne skal deles mellem staten og pengeinstituttet med henholdsvis  \r\n\r\n 80 pct. og 20 pct., jf. § 12, uanset om det er Hypotekbanken eller det  \r\n\r\n långivende pengeinstitut, der foranlediger realisationen gennemført. </P>  \r\n\r\n</DIV>  \r\n\r\n<A NAME=\"P16\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Såfremt der i forbindelse med ydelsen af lånet  \r\n\r\n særskilt er stillet yderligere sikkerhed, over for pengeinstituttet i form af  \r\n\r\n pant, kaution eller depot ved tredjemand, deles provenuet ved realisation af  \r\n\r\n disse sikkerheder ligeledes mellem staten og pengeinstituttet med henholdsvis  \r\n\r\n 80 pct. og 20 pct. Det samme gælder eventuel dividende i låntagers konkursbo.  \r\n\r\n</P>  \r\n\r\n<P CLASS=STK> <I>Stk. 2. </I> Den sikkerhed, som eventuelt er stillet for  \r\n\r\n låntagers øvrige engagementer med pengeinstituttet, tjener primært til  \r\n\r\n sikkerhed for disse engagementer til enhver tid, herunder kreditter, der er  \r\n\r\n ydet af pengeinstituttet efter lånets optagelse. Overskydende sikkerhed i  \r\n\r\n forbindelse med disse andre engagementer skal, når sikkerheden er stillet ved  \r\n\r\n debitor i fornødent omfang komme staten og långiver til gode ved afskrivning  \r\n\r\n af det overskydende provenu på gælden ifølge det statsgaranterede lån. Hvis  \r\n\r\n sikkerhed stillet af tredjemand anvendes til afskrivning på gælden ifølge det  \r\n\r\n statsgaranterede lån, skal fordelingen ske i samme forhold. </P>  \r\n\r\n<P> <I>Klage</I>  </P>  \r\n\r\n</DIV>  \r\n\r\n<A NAME=\"P17\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Hypotekbankens afgørelser om statsgaranti efter  \r\n\r\n denne bekendtgørelse kan af ansøgeren påklages til Jordbrugsdirektoratet.  \r\n\r\n Klagefristen er 4 uger fra den dag, afgørelsen er meddelt ansøgeren. </P>  \r\n\r\n<P CLASS=STK> <I>Stk. 2. </I> Jordbrugsdirektoratets afgørelser kan ikke  \r\n\r\n indbringes for anden administrativ myndighed. </P>  \r\n\r\n<P> <I>Ikrafttrædelse m.v.</I>  </P>  \r\n\r\n</DIV>  \r\n\r\n<A NAME=\"P18\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Nærmere retningslinjer for støtteordningens  \r\n\r\n administsration, herunder for udbetaling af lånet, aftales mellem  \r\n\r\n Hypotekbanken og pengeinstitutternes organisationer, der orienterer de  \r\n\r\n enkelte pengeinstitutter. </P>  \r\n\r\n</DIV>  \r\n\r\n<A NAME=\"P19\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Bekendtgørelsen træder i kraft den 1. januar  \r\n\r\n 1993. </P>  \r\n\r\n<P CLASS=STK> <I>Stk. 2. </I> Samtidig ophæves bekendtgørelse nr. 708 af 10.  \r\n\r\n november 1987 om statsgaranti for lån til miljøforbedrende investeringer m.v.  \r\n\r\n</P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Landbrugsministeriet, den 16. december  \r\n\r\n 1992 </I> </P>  \r\n\r\n<P CLASS=UNDERSKREVET-AF ALIGN=CENTER>Kent Kirk </P>  \r\n\r\n<P CLASS=MINISTER ALIGN=RIGHT>/ Mogens Nagel Larsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/12/1992"
        },
        {
            "displayName": "Accession",
            "displayValue": "B19920117405"
        },
        {
            "displayName": "Entydig dokumentidentifikation",
            "displayValue": "CM037730"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "19/12/2015"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1174"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "16/12/1992"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Landbrugsmin., j.nr. 92-433/s10-3"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}