{
    "id": 110907,
    "title": "1991 LSF 107   FORSLAG TIL LOV OM ÆNDRING AF LOV OM ARBEJDSMARKEDETS TILLÆGSPENSION OG   LOV OM LØNMODTAGERNES DYRTIDSFOND ",
    "documentTypeId": "400",
    "isSagsforlobPeriodValid": false,
    "shortName": "1991/1 LSF 107",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 107 </P>  \r\n\r\n<P></P>  \r\n\r\n<P>Forslag til Lov om ændring af lov om Arbejdsmarkedets Tillægspension og  \r\n\r\n lov om Lønmodtagernes Dyrtidsfond </P>  \r\n\r\n<P></P>  \r\n\r\n<P>Fremsat af Erling Olsen (S) Svend Auken (S) Lykketoft (S) Poul Nielson (S)  \r\n\r\n Kaj Poulsen (S) Henning Rasmussen (S) Nyrup Rasmussen (S) Stavad (S) </P>  \r\n\r\n<P></P>  \r\n\r\n<P>den 12. november 1991 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1 </B></P>  \r\n\r\n<P> I lov om Arbejdsmarkedets Tillægspension, jf. lovbekendtgørelse nr. 3 af  \r\n\r\n 5. januar 1988, som ændret ved lov nr. 267 af 2. maj 1990, foretages følgende  \r\n\r\n ændringer: </P>  \r\n\r\n<P> <B>1.</B> I <I>§ 26, stk. 4,</I> ændres &#187;25 pct.&#171; til: &#187;40  \r\n\r\n pct.&#171; </P>  \r\n\r\n<P> <B>2.</B> I <I>§ 26, stk. 4, litra b,</I> ændres &#187;1 pct.&#171; til:  \r\n\r\n &#187;2 pct.&#171; </P>  \r\n\r\n<P> <B>3.</B> I <I>§ 26</I> indsættes efter stk. 6 som nyt stykke: </P>  \r\n\r\n<P> <I>&#187;Stk. 7.</I> De i indledningen til stk. 4, i stk. 4, litra b, og  \r\n\r\n i stk. 5, nævnte procentgrænser på henholdsvis 40 pct., 2 pct. og 2 pct. af  \r\n\r\n midlerne fastsættes som midlernes værdi på investeringstidspunktet opgjort  \r\n\r\n til erhvervelseskurs i procent af fondsmidlerne i alt på  \r\n\r\n statustidspunktet.&#171; </P>  \r\n\r\n<P> <B>§ 2 </B></P>  \r\n\r\n<P> I lov om Lønmodtagernes Dyrtidsfond, jf. lovbekendtgørelse nr. 42 af 21.  \r\n\r\n januar 1988, foretages følgende ændringer: </P>  \r\n\r\n<P> <B>1.</B> I <I>§ 6, stk. 3,</I> ændres &#187;25 pct.&#171; til: &#187;40  \r\n\r\n pct.&#171; </P>  \r\n\r\n<P> <B>2.</B> I <I>§ 6, stk. 3, litra b,</I> ændres &#187;1 pct.&#171; til:  \r\n\r\n &#187;2 pct.&#171; </P>  \r\n\r\n<P> <B>3.</B> I <I>§ 6</I> indsættes efter stk. 5 som nyt stykke: </P>  \r\n\r\n<P> <I>&#187;Stk. 6.</I> De i indledningen til stk. 3, i stk. 3, litra b, og  \r\n\r\n i stk. 4, nævnte procentgrænser på henholdsvis 40 pct., 2 pct. og 2 pct. af  \r\n\r\n midlerne fastsættes som midlernes værdi på investeringstidspunktet opgjort  \r\n\r\n til erhvervelseskurs i procent af fondsmidlerne i alt på  \r\n\r\n statustidspunktet.&#171; </P>  \r\n\r\n<P> <B>§ 3 </B></P>  \r\n\r\n<P> Loven træder i kraft dagen efter bekendtgørelsen i Lovtidende. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P>  <I>Almindelige bemærkninger </I></P>  \r\n\r\n<P> Arbejdsmarkedets Tillægspension (ATP) og Lønmodtagernes Dyrtidsfond (LD)  \r\n\r\n har bidraget med en betydelig kapitaltilførsel til danske selskaber ved de  \r\n\r\n seneste års aktieemissioner. Dette har været fundamentet for en fortsat vækst  \r\n\r\n i eksportindustrien. </P>  \r\n\r\n<P>Udvidelsen af investeringsgrænserne vil give ATP og LD mulighed for  \r\n\r\n risikospredning ved i større omfang at sprede aktieinvesteringerne. </P>  \r\n\r\n<P>Man må se i øjnene, at det er nødvendigt for dansk industri at blive  \r\n\r\n stadig mere international for at fastholde en høj grad af beskæftigelse og  \r\n\r\n produktion i Danmark. </P>  \r\n\r\n<P>Dette kræver strategiske samarbejdspartnere på både afsætnings-,  \r\n\r\n produktions- og udviklingssiden samt kapital til at gennemføre disse  \r\n\r\n omfattende strategiske investeringer i joint ventures og lignende. </P>  \r\n\r\n<P>Ligeledes er det nødvendigt med et stærkere kapitalgrundlag for det danske  \r\n\r\n erhvervsliv for at deltage i de kommende års investeringer i Østeuropa. </P>  \r\n\r\n<P> <I>Bemærkninger til lovforslagets enkelte punkter </I></P>  \r\n\r\n<P>  <I>Til § 1, nr. 1, og § 2, nr. 1 </I></P>  \r\n\r\n<P>25 pct.s-grænsen </P>  \r\n\r\n<P> Med hensyn til udformningen af placeringsreglerne for ATP og LD skal  \r\n\r\n opmærksomheden henledes på bemærkningerne til ændringsforslaget til  \r\n\r\n lovforslag L 59 fra december 1987. Vedrørende behandlingen af L 59 henvises  \r\n\r\n til Folketingstidende 1987-88 (1. samling), forhandlingerne sp. 1046, 2744,  \r\n\r\n 3975 og 4036, tillæg A sp. 1285, tillæg B sp. 297 og tillæg C sp. 185. I  \r\n\r\n bemærkningerne til ændringsforslaget nævnes det, at &#187;hovedsigtet med  \r\n\r\n forslaget er at give ATP og LD mere fleksible rammer for investering i  \r\n\r\n erhvervsvirksomheder uden at rokke ved de grundlæggende principper for  \r\n\r\n forvaltningen af fondsmidlerne, som udtrykt i lov om Lønmodtagernes  \r\n\r\n Dyrtidsfond, § 6, stk. 1, og lov om Arbejdsmarkedets Tillægspension, § 26,  \r\n\r\n stk. 1. Det opnås ved i videst muligt omfang at ligestille fondene med de  \r\n\r\n regler, der gælder for livsforsikringsselskaber og pensionskasser efter lov  \r\n\r\n om forsikringsvirksomhed, som den ser ud efter det forslag til ændringer,  \r\n\r\n industriministeren har forelagt Folketinget&#171;. </P>  \r\n\r\n<P>Med vedtagelsen af lov nr. 325 af 24. maj 1989 om ændring af lov om  \r\n\r\n forsikringsvirksomhed vedtog Folketinget at hæve loftet for  \r\n\r\n forsikringsvirksomheders og pensionskassers muligheder for at investere i  \r\n\r\n aktier m.v. </P>  \r\n\r\n<P>På den baggrund forslås det, at placeringsreglerne for ATP og LD bringes i  \r\n\r\n overensstemmelse med reglerne for livsforsikringsselskaber og pensionskasser  \r\n\r\n vedrørende placering i aktier m.v., således at grænsen hæves fra 25 pct. til  \r\n\r\n 40 pct. af midlerne. </P>  \r\n\r\n<P>I Storbritannien opererer pensionskasser med et investeringsloft for  \r\n\r\n aktier på 75 pct., og EF-Kommissionens mål er fuldstændig liberalisering for  \r\n\r\n pensionsinvesteringer. Dette er bl.a. begrundet i ønsket om at skabe  \r\n\r\n identiske muligheder for investering i erhvervslivet, så erhvervslivets  \r\n\r\n kapitaltilførselsmuligheder ikke favoriseres eller blokeres af stramme regler  \r\n\r\n for enkeltlandes pensionskasser. </P>  \r\n\r\n<P> <I>Til § 1, nr. 2, og § 2, nr. 2 </I></P>  \r\n\r\n<P>Efterforskning og udvinding </P>  \r\n\r\n<P> Forhøjelsen af 1 pct.'s-grænsen til en 2 pct.'s-grænse for investering i  \r\n\r\n aktiviteter til bl.a. udvinding i den danske undergrund er dels begrundet i  \r\n\r\n det betydelige behov for styrkelse af virksomhedernes forsknings- og  \r\n\r\n udviklingsindsats, dels i sidste års olie- og gasfund på de felter, hvor LD  \r\n\r\n deltager i efterforskningsaktiviteterne. </P>  \r\n\r\n<P> <I>Til § 1, nr. 3 og § 2, nr. 3 </I></P>  \r\n\r\n<P>Fastsættelse af midlernes værdi </P>  \r\n\r\n<P> For yderligere at fastholde analogien til lov om forsikringsvirksomhed  \r\n\r\n foreslås en tilpasning af ATP-lovens § 26, stk. 4, og LD-lovens § 6, stk. 3,  \r\n\r\n som gengivet i lovforslaget. </P>  \r\n\r\n<P>Der foreslås tilføjet et nyt stk. 6 i § 6 i lov om Lønmodtagernes  \r\n\r\n Dyrtidsfond, hvorefter investeringsgrænserne fastlægges ud fra midlernes  \r\n\r\n værdi på investeringstidspunktet, baseret på erhvervelseskurser, i procent af  \r\n\r\n de bogførte fondsmidler på statustidspunktet. </P>  \r\n\r\n<P>Opgørelse over procentandelen baseret på aktuelle markedsværdier for de  \r\n\r\n investerede midler under § 6, stk. 3, har tidligere betydet store udsving i  \r\n\r\n procentandelene som følge af udsving i markedskurserne for aktier og  \r\n\r\n indeksobligationer. Herved er procentgrænsen på 25 blevet nået tidligere end  \r\n\r\n forventet. </P>  \r\n\r\n<P>Ved opgørelse af procentandelen baseret på erhvervelseskurser vil denne  \r\n\r\n procentandel blive påvirket ved nettokøb af bl.a. aktier samt ved  \r\n\r\n gevinstrealisering, som sker ved salg af bl.a. aktier. </P>  \r\n\r\n<P>Dette er mere operationelt i den langsigtede porteføljepleje. </P>  \r\n\r\n<P>Det forekommer absurd, at LD skal tvinges til at sælge ved stigende  \r\n\r\n aktiekurser, mens tab som følge af et selskabs konkurs eller ved kursfald  \r\n\r\n langt under erhvervelseskursen giver mulighed for at øge de investerede beløb  \r\n\r\n i aktier. </P>  \r\n\r\n<P>Risikobrøken må afspejle det, man risikerer på investeringstidspunktet sat  \r\n\r\n i forhold til den bogførte værdi af fondsmidlerne. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "12/11/1991"
        },
        {
            "displayName": "Accession",
            "displayValue": "199112K00107"
        },
        {
            "displayName": "Entydig dokumentidentifikation",
            "displayValue": "CL002445"
        },
        {
            "displayName": "Dato for førstegangsindlæggelse",
            "displayValue": "12/11/1991"
        },
        {
            "displayName": "Dato for indlæggelse",
            "displayValue": "12/11/1991"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "107"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}