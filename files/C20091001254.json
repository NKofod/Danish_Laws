{
    "id": 129634,
    "title": "Orientering om bekendtgørelse om kommunernes medfinansiering af arbejdsløshedsdagpenge og befordringsgodtgørelse til de forsikrede ledige\\nTil kommunerne og beskæftigelsesregionerne",
    "documentTypeId": "200",
    "isSagsforlobPeriodValid": true,
    "shortName": "SKR nr 10012 af 18/12/2009",
    "documentHtml": "<div class=\"bjelke\">Den fulde tekst</div><p class=\"Titel2\">Orientering om bekendtgørelse om kommunernes medfinansiering af arbejdsløshedsdagpenge og befordringsgodtgørelse til de forsikrede ledige</p>\r\n      <p class=\"UnderTitel2\">Til kommunerne og beskæftigelsesregionerne</p>\r\n      <p class=\"TekstV\">Som orienteret om med skrivelser af 7. og 19. oktober 2009 skal kommunerne i medfør af § 82 a i <span class=\"Italic\">lov om arbejdsløshedsforsikring m.v.</span> og § 109, stk. 2 og 3, i <span class=\"Italic\">lov om en aktiv beskæftigelsesindsats</span> fra 1. januar 2010 medfinansiere statens udgifter til a-dagpenge og befordringsgodtgørelse.</p>\r\n      <p class=\"TekstV\"><span class=\"Bold\">It-understøttelse</span></p>\r\n      <p class=\"TekstV\">Opgørelsen af kommunernes medfinansieringsbidrag forudsætter it-løsninger, som kan kombinere data på individniveau, dels om a-kassernes udbetalinger af arbejdsløshedsdagpenge og befordringsgodtgørelse, dels om jobcentrenes aktive indsats for forsikrede ledige.</p>\r\n      <p class=\"TekstV\">Som det fremgår af kommuneaftalen fra juni måned d.å. er det kommunernes ansvar at it-understøtte det nye beskæftigelsessystem.</p>\r\n      <p class=\"TekstV\">Såvel KMD som Medialogic har oplyst til KL og Arbejdmarkedsstyrelsen, at de hver især har udviklet et system til opgørelse af kommunernes finansieringsbidrag.</p>\r\n      <p class=\"TekstV\"><span class=\"Bold\">Bekendtgørelse og vejledning</span></p>\r\n      <p class=\"TekstV\">Kommunernes og a-kassernes opgaver m.v. i relation til kommunernes medfinansiering af a-dagpenge og befordringsgodtgørelse, herunder i forhold til hvilke data som skal indgå i beregningerne samt indberetnings- og betalingsfrister, er fastsat i <span class=\"Italic\">bekendtgørelse om kommunernes medfinansiering af arbejdsløshedsdagpenge og befordringsgodtgørelse til de forsikrede ledige</span>. Der er udarbejdet en vejledning til bekendtgørelsen.</p>\r\n      <p class=\"TekstV\">Bekendtgørelsen og vejledningen vedlægges i korrekturtryk. Bekendtgørelsen træder i kraft 1. januar 2010.</p>\r\n      <p class=\"TekstV\">Bekendtgørelsen optages i Lovtidende (www.lovtidende.dk) før nytår og bekendtgørelsen og vejledningen vil parallelt hermed blive tilgængelige i Retsinformation (www.retsinformation.dk).</p>\r\n      <p class=\"TekstV\"><span class=\"Bold\">Betalingstidspunkt og første bidragsopgørelse</span></p>\r\n      <p class=\"TekstV\">Kommunens betaling af den beregnede medfinansiering finder sted på baggrund af elektroniske overførsler fra kommunens databehandler (kommunens leverandør af it-løsning til opgørelse af medfinansieringsbidraget) til Indenrigs- og Socialministeriets refusionsenhed.</p>\r\n      <p class=\"TekstV\">Betalingen finder sted ved, at Indenrigs- og Socialministeriets refusionsenhed trækker det beregnede medfinansieringsbeløb på kommunens konto i det offentlige betalingssystem (OBS).</p>\r\n      <p class=\"TekstV\">Betalingen finder sted den 1. bankdag i kalendermåneden efter den måned, hvor dagpengemåneden slutter.</p>\r\n      <p class=\"TekstV\">Den første bidragsopgørelse finder dog sted ultimo februar 2010, hvorefter bidraget trækkes på kommunens konto i OBS den 1. marts 2010, jf. ikrafttrædelsesbestemmelserne i bekendtgørelsen.</p>\r\n      <p class=\"TekstV\"><span class=\"Bold\">Spørgsmål</span></p>\r\n      <p class=\"TekstV\">Spørgsmål om den kommende medfinansieringsordning kan rettes til Christian Solgaard i kontoret for Økonomi- og personale (telefon 35 28 81 87 eller e-mail cso@ams.dk) eller til undertegnede i kontoret for Digital Arbejdsmarkedsservice (telefon 35 28 83 15 eller e-mail kpp@ams.dk).</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Arbejdsmarkedsstyrelsen, den 18. december 2009</P><P CLASS=SIGN1 ALIGN=\"CENTER\">Knud de Place</P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/01/2010"
        },
        {
            "displayName": "Accession",
            "displayValue": "C20091001254"
        },
        {
            "displayName": "Entydig dokumentidentifikation",
            "displayValue": "BE003914"
        },
        {
            "displayName": "Dato for førstegangsindlæggelse",
            "displayValue": "05/01/2010"
        },
        {
            "displayName": "Dato for indlæggelse",
            "displayValue": "05/01/2010"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10012"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "18/12/2009"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedsstyrelsen, j. nr. 2009-0012480"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}