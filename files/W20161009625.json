{
    "id": 184621,
    "title": "Ligebehandlingsnævnets afgørelse om køn - forskellige priser - medhold - sport",
    "documentTypeId": "240",
    "isSagsforlobPeriodValid": true,
    "shortName": "KEN nr 10096",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - forskellige priser - medhold - sport</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.nr. 2016-6811-05610</span>\r\n   </p>\r\n   <p class=\"TekstGenerel\">Det var i strid med ligestillingsloven, at en sportsarrangør alene tilbød kvindelige deltagere rabat ved tilmelding til et cykelløb, mens mandlige deltagere ikke blev tilbudt en tilsvarende rabat. Forskelsbehandlingen kunne ikke anses for at være begrundet i et legitimt formål.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Klager fik derfor medhold og en godtgørelse på 2.500 kr.</p>\r\n   <p class=\"TekstGenerel\">\r\n   </p>\r\n</div>\r\n<p>Klagen drejer sig om påstået forskelsbehandling på grund af køn i forbindelse med, at en sportsarrangør tilbød kvinder rabat ved tilmelding til cykelløb.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Det var i strid med ligestillingsloven, at indklagede tilbød kvinder rabat ved tilmelding til cykelløb.</p>\r\n<p>\r\n</p>\r\n<p style=\"text-align: justify;\">Indklagede skal inden 14 dage betale en godtgørelse til klager på 2.500 kr. med procesrente fra den 23. januar 2016, hvor klagen er modtaget i Ligebehandlingsnævnet.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>En sportsarrangør tilbød kvinder 20 % rabat ved at anvende en rabatkode ved tilmelding til cykelløb.</p>\r\n<p>\r\n</p>\r\n<p>Klager, der er mand, tilmeldte sig en distance på 88 kilometer og betalte 200 kr. svarende til fuld pris.</p>\r\n<p>\r\n</p>\r\n<p>Klagen blev indbragt for Ligebehandlingsnævnet den 23. januar 2016.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager </span>gør gældende, at han har været udsat for forskelsbehandling på grund af sit køn. Han ønsker en godtgørelse.</p>\r\n<p>\r\n</p>\r\n<p>Der er ingen objektiv grund til, at klager som mand skal betale fuld pris, når en kvinde kan få 20 % rabat ved tilmelding til samme cykelløb.</p>\r\n<p>\r\n</p>\r\n<p>Medio marts 2016 var rabatkoden for kvinder fortsat aktiv.</p>\r\n<p>\r\n</p>\r\n<p>Det er alene på baggrund af skrivelsen fra Ligebehandlingsnævnet, at indklagede henviser til, at der er tale om en fejl. Det kan ikke være en fejl, da indklagede ved oprettelsen af rabatkoden må have taget stilling til, at kvinder skulle have 20 % rabat. Det kan heller ikke være en teknisk fejl, da indklagede aktivt skriver, at kvinder får 20 % rabat, og da indklagede i bookingsystemet har indkodet, at kvinder får rabatten, hvis de taster koden.</p>\r\n<p>\r\n</p>\r\n<p>\r\n   <span class=\"Bold\">Indklagede </span>oplyser, at det i forbindelse med tilmelding til cykelløbet i en periode var muligt for kvindelige cyklister at få 20 % rabat.</p>\r\n<p>\r\n</p>\r\n<p>De beklager, at denne rabatmulighed var åben i en periode. Der er tale om en utilsigtet fejl, da der har været flere forskellige rabatter.</p>\r\n<p>\r\n</p>\r\n<p>Indklagede tilbyder at godtgøre den prisdifference, som klager har været udsat for.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Det fremgår af ligestillingsloven, at ingen må udsætte en person for direkte eller indirekte forskelsbehandling på grund af køn. Forbuddet mod forskelsbehandling gælder blandt andet for alle organisationer og personer, som leverer varer og tjenesteydelser, som er tilgængelige for offentligheden.</p>\r\n<p>\r\n</p>\r\n<p>Hvis en person, der anser sig for krænket, påviser faktiske omstændigheder, som giver anledning til at formode, at der er udøvet direkte eller indirekte forskelsbehandling, påhviler det modparten at bevise, at ligebehandlingsprincippet ikke er blevet krænket.</p>\r\n<p>\r\n</p>\r\n<p>Indklagede tilbyder som arrangør deltagelse i cykelløb til begge køn. I forbindelse med tilmelding til det omhandlede cykelløb var det muligt for kvindelige deltagere at få rabat. En tilsvarende rabat blev ikke tilbudt mandlige deltagere.</p>\r\n<p>\r\n</p>\r\n<p>Ligebehandlingsnævnet vurderer, at indklagede har overtrådt ligestillingslovens forbud mod forskelsbehandling ved alene at tilbyde de kvindelige deltagere rabat ved tilmelding.</p>\r\n<p>\r\n</p>\r\n<p>Det bemærkes, at indklagedes oplysninger om, at rabatordningen beror på en fejl, ikke støttes af sagens øvrige oplysninger, og at der ikke i øvrigt er fremkommet oplysninger, der kan føre til, at forskelsbehandlingen kan anses for at være begrundet i et legitimt formål.</p>\r\n<p>\r\n</p>\r\n<p>Klager får derfor medhold i klagen.</p>\r\n<p>\r\n</p>\r\n<p>\r\n   <span class=\"Bold\">Godtgørelse</span>\r\n</p>\r\n<p>\r\n</p>\r\n<p>Klager tilkendes en godtgørelse, der passende skønsmæssigt kan fastsættes til 2.500 kr.</p>\r\n<p>\r\n</p>\r\n<p>Ligebehandlingsnævnet har ved fastsættelse af godtgørelsens størrelse taget udgangspunkt i praksis samt et skøn over sagens faktiske omstændigheder, herunder karakteren og alvoren af den skete hændelse.</p>\r\n<p>\r\n</p>\r\n<p>Indklagede skal herefter betale 2.500 kr. til klager med procesrente fra den 23. januar 2016, hvor sagen blev indbragt for Ligebehandlingsnævnet. Beløbet skal betales inden 14 dage.</p>\r\n<p>\r\n</p>\r\n<p>\r\n   <span class=\"Italic\">&lt;2016-6811-05610&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/11/2016"
        },
        {
            "displayName": "Accession",
            "displayValue": "W20161009625"
        },
        {
            "displayName": "Entydig dokumentidentifikation",
            "displayValue": "CJ000612"
        },
        {
            "displayName": "Dato for indlæggelse",
            "displayValue": "09/11/2016"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10096"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2016-6811-05610"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}