{
    "id": 163904,
    "title": "SPS - hjælpemidler - rådgivning og instruktion - støtte til specifikt kursus",
    "documentTypeId": "240",
    "isSagsforlobPeriodValid": true,
    "shortName": "KEN nr 9388 af 26/05/2014",
    "documentHtml": "<div class=\"bjelke\">Den fulde tekst</div><p class=\"Titel2\">SPS - hjælpemidler - rådgivning og instruktion - støtte til specifikt kursus</p>\r\n<div class=\"Resume\">\r\n   <p class=\"TekstGenerel\">En kursist have ikke ret til dækning for et specifikt ansøgt kursus, selv om kurset måtte have indhold, der kunne sammenlignes med SPS-støtteformen. Hjælpemidlerne nævnt i SPS-reglerne måtte forstås som fysiske hjælpemidler.</p>\r\n</div>\r\n<p>\r\n   <span class=\"Bold\">Din klage over afslag på specialpædagogisk støtte</span>\r\n</p>\r\n<p>Du har i brev af 8. december 2013 klaget over Kvalitets- og Tilsynsstyrelsens afgørelse af 19. november 2013 om afslag på specialpædagogisk støtte i form af et træningsforløb hos optometrist.</p>\r\n<p>\r\n   <span class=\"Bold\">Ankenævnets afgørelse</span>\r\n</p>\r\n<p>Nævnet tiltræder styrelsens afgørelse af 19. november 2013 om, at du ikke har ret til den ansøgte specialpædagogiske støtte.</p>\r\n<p>\r\n   <span class=\"Bold\">Retsgrundlag</span>\r\n</p>\r\n<p>Lov om specialpædagogisk støtte ved videregående uddannelser (lovbekendtgørelse nr. 539 af 28. maj 2013) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 2.</span> En studerende kan efter ansøgning få specialpædagogisk støtte, når vedkommende</p>\r\n<p>1) på grund af fysisk eller psykisk funktionsnedsættelse har behov for støtte for at kunne gennemføre uddannelsen, jf. § 3,</p>\r\n<p>(…)</p>\r\n<p>\r\n   <span class=\"Bold\">§ 3.</span> Specialpædagogisk støtte kan ydes i en eller flere støtteformer, hvis</p>\r\n<p>1) støtte er nødvendig for at kompensere fysisk eller psykisk funktionsnedsættelse i forbindelse med gennemførelse af uddannelsen,</p>\r\n<p>2) funktionsnedsættelsen kan kompenseres og</p>\r\n<p>3) det er praktisk muligt at tilvejebringe den nødvendige støtte.</p>\r\n<p>(…)</p>\r\n<p>Bekendtgørelsen om specialpædagogisk støtte ved videregående uddannelse (bekendtgørelse nr. 819 af 02. juli. 2007, SPS-bekendtgørelsen) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 3.</span> Specialpædagogisk støtte kan ydes i en eller flere støtteformer inden for følgende grupper:</p>\r\n<p>1) Rådgivning og vejledning om funktionsnedsættelsens betydning for gennemførelse af uddannelsen.</p>\r\n<p>2) Hjælpemidler og instruktion i brugen heraf.</p>\r\n<p>3) Sekretærhjælp og praktisk hjælp.</p>\r\n<p>4) Tegnsprogstolkning og skrivetolkning.</p>\r\n<p>5) Særligt udformede undervisningsmaterialer.</p>\r\n<p>6) Støttetimer med henblik på kompensation for funktionsnedsættelsen.</p>\r\n<p>\r\n   <span class=\"Italic\">Stk. 2.</span> Støtte kan ikke ydes til:</p>\r\n<p>1) Specialundervisning eller andre pædagogiske initiativer med henblik på at afhjælpe utilstrækkelige generelle forudsætninger for gennemførelse af uddannelsen.</p>\r\n<p>2) Bygningsmæssige ændringer med henblik på at forbedre tilgængeligheden for studerende med fysisk funktionsnedsættelse.</p>\r\n<p>3) Befordring til og fra institutionen.</p>\r\n<p>4) Sygeundervisning.</p>\r\n<p>(…)</p>\r\n<p>\r\n   <span class=\"Bold\">Begrundelse</span>\r\n</p>\r\n<p>\r\n   <span class=\"Italic\">Det ansøgte træningsforløb</span>\r\n</p>\r\n<p>Formålet med det ansøgte forløb med synstræning er at genoptræne synsfunktionen og gøre dig bedre i stand til at kompensere for Duanes Syndrom for derigennem at mindske de synsrelaterede gener og give dig en bedre funktionsevne i forbindelse med studier samt i almindelige hverdagssituationer. Det ansøgte synstræningsforløb inkluderer klinikbesøg og instruktion og opfølgning på hjemmetræningsøvelser, samt lån af træningsudstyr.</p>\r\n<p>Du har anført, at træningsforløbet er et dynamisk hjælpemiddel ifølge bekendtgørelsens regler, og at du i forløbet vil modtage rådgivning og vejledning.</p>\r\n<p>\r\n   <span class=\"Italic\">Hjælpemidler</span>\r\n</p>\r\n<p>Ankenævnet bemærker, at ordet ”hjælpemidler” som det fremgår af SPS-bekendtgørelsens § 3, stk. 1, nr. 2, må forstås som fysiske hjælpemidler, som den studerende anvender i den daglige undervisning og forberedelse. Træningsforløbet er derfor ikke omfattet af de hjælpemidler, der er omfattet af SPS-bekendtgørelsens § 3, stk. 1, nr. 2.</p>\r\n<p>\r\n   <span class=\"Italic\">Rådgivning og instruktion</span>\r\n</p>\r\n<p>SPS-bekendtgørelsens § 3, stk. 1, nr. 1, omfatter rådgivning og vejledning, men medfører ikke krav på at få dækket udgifter til specifikke kurser eller forløb. Selv om det træningsforløb, du har søgt, kunne have indhold, der vil være relevant og sammenligneligt med den støtte, der kan ydes efter SPS-reglerne, har du derfor ikke ret til at få dækket udgifterne til kurset efter SPS-reglerne.</p>\r\n<p>\r\n   <span class=\"Italic\">Ankenævnets vurdering</span>\r\n</p>\r\n<p>Ankenævnet finder på baggrund af ovenstående gennemgang, at du ikke har ret til bevilling af det ansøgte træningsforløb under støtteformen SPS, jf. SPS-bekendtgørelsens § 3.</p>\r\n<p>Ankenævnet bemærker, at du har fået tildelt kompenserende studiestøttetimer til forårssemesteret 2014. Du har ikke inddraget tildelingen af studiestøttetimer i din klage, og nævnet foretager derfor ikke en vurdering af, om den tildelte støtte i form af støttetimer er tilstrækkelig. Såfremt du måtte opleve behov for flere støttetimer eller anden SPS, har du mulighed for at rette henvendelse til styrelsen igen.</p>\r\n<p>Ankenævnet bemærker, at styrelsen i sin udtalelse til nævnet den 25. marts 2014 har henvist til lovbekendtgørelse nr. 210 af 1. marts 2007, som ikke er gældende længere. De relevante bestemmelser i loven er uændrede.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Ved ansøgningsskema af 18. november 2013 søgte [uddannelsesinstitutionen] om specialpædagogisk støtte til dig i form af dækning af udgifter til et træningsforløb hos optometrist.</p>\r\n<p>Det fremgår af udtalelse af 28. oktober 2013 fra optometrist [udeladt], at du i juni 2010 fik en hjernerystelse og siden skaden har haft mange gener og ikke er i stand til at studere. [udeladt]. Det fremgår, at du efter hjernerystelsen fik problemer med at læse, og at du udtrættes meget af læsning. Du har smerter i øjenregionen, og det er vanskeligt for dig at være sammen med mange mennesker på én gang. Du døjer med hovedpine. Synsundersøgelsen viser nuværende vanskeligheder med at kompensere [udeladt]. De nedsatte synsfærdigheder giver sig udtryk i læsevanskeligheder og er sandsynligvis en medvirkende årsag til hovedpinen. Det vurderes i udtalelsen, at et synstræningsforløb er forudsætningen for, at du vil blive i stand til at genoptage og færdiggøre dine studier. Formålet med synstræningen er at genoptræne synsfunktionen og gøre dig bedre i stand til at kompensere [udeladt] for derigennem at mindske de synsrelaterede gener og give dig en bedre funktionsevne i forbindelse med studier samt i almindelige hverdagssituationer.</p>\r\n<p>Det fremgår af prisoverslag dateret 28. oktober 2013, at synstræningsforløbet inkluderer syv klinikbesøg med ca. 3 uger imellem, og at der instrueres og følges op på hjemmetræningsøvelser samt lån af træningsudstyr.</p>\r\n<p>Styrelsen har den 19. november 2013 meddelt dig afslag på den ansøgte specialpædagogiske støtte og henvist til, at der ikke er hjemmel i SPS-ordningen til at bevilge det ansøgte træningsforløb. Styrelsen henviser dig til at søge gennem din kommune. Styrelsen beskriver endvidere, at du ikke opfylder betingelserne i loven.</p>\r\n<p>Du har i brev af 8. december 2013 klaget til Ankenævnet for Statens Uddannelsesstøtteordninger og bl.a. anført, at læsning og skærmarbejde forværrer din hovedpine og udtrætter voldsomt. Du har beskrevet, at det søgte forløb foregår i privat regi hos optometrist, og at forløbet ikke eksisterer i offentligt regi. Du har endvidere oplyst, at du fra Frederiksberg Kommune har fået en tilkendegivelse om, at det, fordi du er studerende på SU, vil være vanskeligt at bevilge penge til det søgte forløb. Du har anført, at træningsforløbet er et dynamisk hjælpemiddel ifølge bekendtgørelsens regler, idet forløbet vil øge chancerne for gennemførelse af studiet, og at du i forløbet vil modtage rådgivning og vejledning.</p>\r\n<p>Styrelsen har i brev af 25. marts 2014 videresendt sagen sammen med en udtalelse til ankenævnet. Styrelsen har gengivet sagens forløb og henvist til beskrivelsen i udtalelsen af 28. oktober 2013 fra optometrist [udeladt]. Styrelsen har henvist til, at styrelsen efter SPS-lovens § 2 kan bevilge støtte til studerende med funktionsnedsættelse, der har behov for støtte for at kunne gennemføre uddannelsen, at styrelsen ifølge SPS-lovens § 3 kan yde støtte, hvis den er nødvendig for at kompensere for funktionsnedsættelsen i forbindelse med gennemførelse af uddannelsen, og at ordningen med specialpædagogisk støtte således omfatter en kompenserende støtte i forbindelse med aktiv deltagelse i et uddannelsesforløb. SPS-loven omfatter ifølge styrelsen ikke en mulighed for at give tilskud til behandlingsforløb eller træningsforløb i forbindelse med sygdom eller anden lidelse med henblik på at forbedre helbredstilstanden, da det er aktiviteter, der ligger inden for sundhedsområdet og/ eller det sociale område. Styrelsen oplyser, at der efter ansøgning er givet specialpædagogisk støtte i form af studiestøttetimer til forårssemesteret 2014.</p>\r\n<p>Ankenævnet har ved brev af 28. marts 2014 fremsendt sagens akter til dig, således at du havde lejlighed til at fremkomme med bemærkninger hertil. Ankenævnet har ikke modtaget bemærkninger fra dig i den anledning.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/06/2014"
        },
        {
            "displayName": "Accession",
            "displayValue": "W20140938825"
        },
        {
            "displayName": "Entydig dokumentidentifikation",
            "displayValue": "CE000101"
        },
        {
            "displayName": "Dato for indlæggelse",
            "displayValue": "13/06/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9388"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "26/05/2014"
        },
        {
            "displayName": "Administrerende myndighed",
            "displayValue": "Ankenævnet for Statens Uddannelsesstøtteordninger"
        },
        {
            "displayName": "Ressortministeriets journalnummer",
            "displayValue": "14/006140"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}