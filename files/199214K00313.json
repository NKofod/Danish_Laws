{
    "id": 109293,
    "title": "1992 BTL 313   BETÆNKNING OVER FORSLAG TIL LOV OM ÆNDRING AF LOV OM SOCIAL BISTAND   (BRUTTOFICERING AF KONTANTHJÆLP M.V.)    NR L 313 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 313",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 313 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om social bistand  \r\n\r\n (Bruttoficering af kontanthjælp m.v.) <BR>  \r\n\r\n Nr L 313 1992-93, 1. samling </P>  \r\n\r\n<P></P>  \r\n\r\n<P>Afgivet af Socialudvalget </P>  \r\n\r\n<P></P>  \r\n\r\n<P>Afgivet: 19930618 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til socialministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige henvendelser fra  \r\n\r\n Forstanderkredsen for produktionsskoler/produktionshøjskoler og  \r\n\r\n Gigtforeningen. </P>  \r\n\r\n<P>Der er af socialministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets,  \r\n\r\n Centrum-Demokraternes, Det Radikale Venstres og Kristeligt Folkepartis  \r\n\r\n medlemmer af udvalget) lovforslaget til <I>vedtagelse</I> med de af  \r\n\r\n ministeren stillede ændringsforslag. </P>  \r\n\r\n<P>Et <I>mindretal</I> (Det Konservative Folkepartis og Venstres medlemmer af  \r\n\r\n udvalget) indstiller lovforslaget til <I>forkastelse</I> ved 3. behandling.  \r\n\r\n</P>  \r\n\r\n<P>Mindretallet betragter regeringens samlede økonomiske udspil som en  \r\n\r\n helhed. Da Det Konservative Folkeparti og Venstre er modstandere af  \r\n\r\n regeringens samlede plan, vil de to partier stemme imod alle regeringens  \r\n\r\n lovforslag, uanset at partierne ville kunne støtte enkelte af lovforslagene,  \r\n\r\n hvis de ikke indgik i den fremlagte helhed. Nogle af lovforslagene har  \r\n\r\n partierne ved tidligere lejligheder selv fremsat, men i helt andre  \r\n\r\n sammenhænge. </P>  \r\n\r\n<P>Regeringens samlede økonomiske plan består af tre elementer: Nye  \r\n\r\n offentlige udgifter, ændringer i dagpengesystemet og omlægning af  \r\n\r\n skattesystemet. Samlet lægger disse tre elementer op til en ny kurs i den  \r\n\r\n økonomiske politik, som har en forkert ideologisk drejning og er økonomisk  \r\n\r\n uansvarlig. </P>  \r\n\r\n<P>For det første har regeringen foreslået nye offentlige udgifter på 11-12  \r\n\r\n mia. kr. i 1994. Regeringen har dermed brudt de sidste 10 års stramme  \r\n\r\n udgiftspolitik og har sat kursen mod nye udvidelser af den offentlige sektor.  \r\n\r\n</P>  \r\n\r\n<P>For det andet indebærer den foreslåede skatteomlægning, at det private  \r\n\r\n erhvervslivs kapitalgrundlag i de kommende år vil blive udhulet af  \r\n\r\n avanceskatter på aktier, ejendomme og goodwill samtidig med, at  \r\n\r\n erhvervslivets konkurrenceevne bliver forringet. Boligudgiften for boligejere  \r\n\r\n vil stige, således at de private ejerboliger stilles ringere i forhold til de  \r\n\r\n offentligt støttede udlejningsboliger. Den foreslåede bruttoskat vil forringe  \r\n\r\n vilkårene for ny privat pensionsopsparing. </P>  \r\n\r\n<P>For det tredje har regeringen fremlagt en arbejdsmarkedspolitik, som slet  \r\n\r\n ikke løser strukturproblemerne på arbejdsmarkedet, men tværtimod cementerer  \r\n\r\n de bestående stivheder og lægger grunden til forøgede udgifter til  \r\n\r\n arbejdsmarkedspolitikken i de kommende år. </P>  \r\n\r\n<P>Samlet udgør regeringens økonomiske udspil en ideologisk drejning, hvor  \r\n\r\n den offentlige sektor vil vokse kraftigt, medens der bliver lagt større  \r\n\r\n byrder på den private sektor. </P>  \r\n\r\n<P>Mindretallet finder det aldeles utroværdigt og uansvarligt, når regeringen  \r\n\r\n lover skattelettelser samtidig med, at de offentlige udgifter og underskuddet  \r\n\r\n på de offentlige budgetter vokser. </P>  \r\n\r\n<P>Den nye kurs mod større offentlige udgifter vil tværtimod udløse store  \r\n\r\n skatteregninger i fremtiden. </P>  \r\n\r\n<P>Der er enkelte forslag om skattelettelser m.v. i den samlede pakke, som  \r\n\r\n mindretallet ud fra en isoleret betragtning ville kunne støtte. </P>  \r\n\r\n<P>En ansvarlig økonomisk politik kræver imidlertid, at lettelser og  \r\n\r\n finansiering hører sammen. </P>  \r\n\r\n<P>Mindretallet er derfor nødt til at se forslagene om lettelser og  \r\n\r\n skærpelser under eet. Da regeringen ikke har taget initiativ til reelle  \r\n\r\n forhandlinger om den samlede økonomiske plan, har mindretallet ikke fået  \r\n\r\n mulighed for at opnå grundlæggende ændringer i regeringens udspil. I  \r\n\r\n konsekvens heraf vil mindretallet stemme imod alle regeringens lovforslag.  \r\n\r\n</P>  \r\n\r\n<P>Et <I>andet mindretal</I> (Socialistisk Folkepartis medlem af udvalget)  \r\n\r\n indstiller lovforslaget til <I>forkastelse</I> ved 3. behandling, kan stemme  \r\n\r\n for de af ministeren under nr. 1-4 stillede ændringsforslag og bemærker: </P>  \r\n\r\n<P>Mindretallet finder ikke, at den garanti, som mindretallet efterspurgte  \r\n\r\n ved 1. behandling af lovforslaget, er til stede efter udvalgsbehandlingen.  \r\n\r\n</P>  \r\n\r\n<P>Garantien skulle indebære, at der ikke skete forringelser for de af  \r\n\r\n forslaget berørte kontanthjælpsmodtagere. Mindretallet sagde ligeledes ved 1.  \r\n\r\n behandling, at mindretallet ville lade beslutningen om at støtte lovforslaget  \r\n\r\n eller ej være afhængig af, om mindretallet fik indflydelse på en langt bedre  \r\n\r\n fordeling af de skattelettelser, der nu gives. </P>  \r\n\r\n<P>Mindretallet mener, at det er dybt asocialt at give høje skattelettelser,  \r\n\r\n som det jo er endt med, til de høje indkomster, mens det ligger klart, at der  \r\n\r\n ikke engang er garanti for, at de dårligst stillede ikke får forringelser.  \r\n\r\n</P>  \r\n\r\n<P>Selve tankegangen bag bruttoficering er der ikke noget i vejen med. Dette  \r\n\r\n princip støtter mindretallet. Men udformningen og den sammenhæng, det skal  \r\n\r\n ses i, nemlig en skattereform, gør, at mindretallet indstiller lovforslaget  \r\n\r\n til forkastelse. </P>  \r\n\r\n<P>Et <I>tredje mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse</I> ved 3. behandling, kan stemme  \r\n\r\n for de af ministeren stillede ændringsforslag og bemærker i øvrigt: </P>  \r\n\r\n<P>Mindretallet finder, at det principielt er en god ide at bruttoficere  \r\n\r\n udbetalingen af kontanthjælp, så det tydeligt fremgår, hvad man kan modtage i  \r\n\r\n kontanthjælp. </P>  \r\n\r\n<P>Lovforslaget er imidlertid ikke den rigtige måde at bruttoficere på. Alene  \r\n\r\n det forhold, at ordningen vil komme til at koste det offentlige næsten 1 mia.  \r\n\r\n kr. mere om året, viser, at den er helt skæv. </P>  \r\n\r\n<P>Ideen er således god, og intentionerne er gode, men lovforslaget kan i den  \r\n\r\n foreliggende form ikke opnå mindretallets støtte. </P>  \r\n\r\n<P>ÆndringsforslagAf <I>socialministeren</I> , tiltrådt af et <I>flertal</I>  \r\n\r\n (udvalget med undtagelse af KF og V): </P>  \r\n\r\n<P>Til § 1 <B>1)</B>  <I>Nr. 11</I> affattes således: </P>  \r\n\r\n<P> <B>&#187;11.</B>  <I>§ 54, stk. 3,</I> affattes således: </P>  \r\n\r\n<P> <I>&#187;Stk. 3.</I> Indkomstgrundlaget, jf. stk. 1 og 2, består af  \r\n\r\n personlig indkomst med tillæg af positiv kapitalindkomst, der anvendes til  \r\n\r\n beregning af indkomstskat efter personskattelovens § 7, dog før de deri  \r\n\r\n nævnte bundfradrag og fradrag for grundbeløb, og aktieindkomst, der beskattes  \r\n\r\n efter personskattelovens § 8 a, stk. 2.&#171;&#187; </P>  \r\n\r\n<P> <B>2)</B>  <I>Nr. 17</I> affattes således: </P>  \r\n\r\n<P>&#187; <B>17.</B>  <I>§ 58, stk. 4,</I> affattes således: </P>  \r\n\r\n<P> <I>&#187;Stk. 4.</I> Indkomstgrundlaget, jf. stk. 3, består af personlig  \r\n\r\n indkomst med tillæg af positiv kapitalindkomst, der anvendes til beregning af  \r\n\r\n indkomstskat efter personskattelovens § 7, dog før de deri nævnte bundfradrag  \r\n\r\n og fradrag for grundbeløb, samt aktieindkomst, der beskattes efter  \r\n\r\n personskattelovens § 8 a, stk. 2. Reglerne i § 54, stk. 4 og 5, finder  \r\n\r\n tilsvarende anvendelse.&#171;&#187; </P>  \r\n\r\n<P> <B>3)</B> I den under <I>nr. 21</I> foreslåede ændring af <I>§ 119, stk.  \r\n\r\n 2,</I> ændres &#187;§ 54, stk. 3-4&#171; til: &#187;§ 54, stk. 3-5&#171;.  \r\n\r\n</P>  \r\n\r\n<P> <B>4)</B> I den under <I>nr. 24</I> foreslåede affattelse af <I>§ 134 a,  \r\n\r\n stk. 5</I> , ændres &#187;§ 23&#171; til: &#187;§ 25&#171;. </P>  \r\n\r\n<P>Af <I>socialministeren</I> , tiltrådt af et <I>flertal</I> (S, FP, CD, RV  \r\n\r\n og KRF): </P>  \r\n\r\n<P>Til § 2 <B>5)</B> Efter stk. 1 indsættes som nyt stykke: </P>  \r\n\r\n<P> <I>&#187;Stk. 2.</I> I lov nr. 497 af 24. juni 1992 om ændring af lov om  \r\n\r\n social bistand. (Udvidelse af ordningen om ungdomsydelse) ophæves <I>§ 5.</I>  \r\n\r\n &#187; </P>  \r\n\r\n<P>Bemærkninger </P>  \r\n\r\n<P>Til nr. 1 og 2 Ændringsforslagene er mindre konsekvensændringer som følge  \r\n\r\n af ændringer i forslaget om beskatning af aktieindkomster. </P>  \r\n\r\n<P>Til nr. 3 Ændringen foreslås, idet nummereringen i forbindelse med  \r\n\r\n trykningen er blevet forkert. </P>  \r\n\r\n<P>Til nr. 4 Ændringsforslaget er en konsekvens af det samtidigt stillede  \r\n\r\n ændringsforslag til L 315 (Forslag til lov om kommunal aktivering). Vedtages  \r\n\r\n ændringsforslaget til L 315, bliver § 23 i det oprindelige lovforslag til §  \r\n\r\n 25. </P>  \r\n\r\n<P>Til nr. 5 Bestemmelsen vedrører revision af ordningen om ungdomspraktik  \r\n\r\n efter § 49 f i bistandslovens afsnit III A. Forslag om revision skal  \r\n\r\n fremsættes inden udgangen af 1993. I det foreliggende lovforslag er  \r\n\r\n ungdomspraktikordningen foreslået ophævet som konsekvens af det samtidigt  \r\n\r\n fremsatte forslag til lov om kommunal aktivering, L 315. </P>  \r\n\r\n<P>Som følge heraf foreslås også revisionsbestemmelsen ophævet. </P>  \r\n\r\n<P>Peder Sass (S) Bjarne Laustsen (S) Jørn Pedersen (S) Jan Petersen (S)  \r\n\r\n Grete Schødts (S) Taanquist (S) nfmd. <I>Lilli Gyldenkilde (SF) Bente Juncker  \r\n\r\n (CD) Pia Christmas-Møller (KF) Per Tærsbøl (KF) Grethe Fenger Møller (KF)  \r\n\r\n Else Winther Andersen (V) Eva Kjer Hansen (V) Bertel Haarder (V) Steffen  \r\n\r\n Kjærulff-Schmidt (FP) Dorit Myltoft (RV) Lysholm Christensen (KRF)</I> fmd.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "09/08/1993"
        },
        {
            "displayName": "Accession",
            "displayValue": "199214K00313"
        },
        {
            "displayName": "Entydig dokumentidentifikation",
            "displayValue": "CL006821"
        },
        {
            "displayName": "Dato for førstegangsindlæggelse",
            "displayValue": "09/08/1993"
        },
        {
            "displayName": "Dato for indlæggelse",
            "displayValue": "09/08/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "313"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}