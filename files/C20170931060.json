{
    "id": 188467,
    "title": "Vejledning om ansøgning til udlodningspuljen for handicaporganisationer og -foreninger (LOTDSI) – for medlemsorganisationer under Sjældne Diagnoser (§ 07.18.19.20)",
    "documentTypeId": "180",
    "isSagsforlobPeriodValid": true,
    "shortName": "VEJ nr 9310 af 29/03/2017",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om ansøgning til udlodningspuljen for handicaporganisationer og -foreninger (LOTDSI) – for medlemsorganisationer under Sjældne Diagnoser (§ 07.18.19.20)</p>\r\n<p style=\"text-align: center;\">\r\n   <span class=\"Bold\">Ansøgningsfrist den 19. april 2017 kl.</span> <span class=\"Bold\">12.00</span></p>\r\n<p style=\"text-align: center;\">\r\n</p>\r\n<p>INDHOLDSFORTEGNELSE</p>\r\n<p>1 Indledning</p>\r\n<p>2 Det forventede tilskudsbeløb er oplyst af Sjældne Diagnoser</p>\r\n<p>3 Udlodningspuljens formål</p>\r\n<p>4 Målgruppe</p>\r\n<p>5 Ansøgerkreds</p>\r\n<p>6 Tilskudsperiode</p>\r\n<p>7 Tildelingskriterier</p>\r\n<p>8 Budget</p>\r\n<p>9 Tilskudsberettigede udgifter</p>\r\n<p>10 Der kan ikke søges tilskud til</p>\r\n<p>11 Praktiske oplysninger</p>\r\n<p>11.1 Ansøgningsprocedure</p>\r\n<p>11.2 Regnskabsaflæggelse</p>\r\n<p>11.3 Faglig afrapportering</p>\r\n<p>\r\n</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">1.</span> <span class=\"Bold\">Indledning</span></p>\r\n<p>Socialstyrelsen udmønter årligt udlodningspuljen for handicaporganisationer og -foreninger (LOTDSI) blandt medlemsorganisationerne under henholdsvis Sjældne Diagnoser og Danske Handicaporganisationer.</p>\r\n<p>\r\n</p>\r\n<p>Der udmøntes tilskud fra LOTDSI-puljen svarende til 81,4 mio. kr., som er et foreløbigt acontobeløb, i 2017.</p>\r\n<p>\r\n</p>\r\n<p>Udmøntningen af midler sker i henhold til lov om udlodning af overskud fra lotteri samt heste- og hundevæddemål (lov nr. 115 af 31. januar 2015), finansloven for 2017 samt aktstykke nr. 125 af 6. maj 2010 om fordelingen af udlodningsmidlerne i LOTDSI-puljen. De angivne beløb er anslåede acontobeløb og således ikke det endelige beløb til udmøntning. Det endelige beløb afhænger af det faktiske overskud fra udlodningen, og der forventes en efterregulering i løbet af 2018.</p>\r\n<p>\r\n</p>\r\n<p>Det betyder, at medlemsorganisationerne under Sjældne Diagnoser i 2017 samlet vil modtage 1.819.290 kr. i acontobeløb.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">2.</span> <span class=\"Bold\">Det forventede tilskudsbeløb er oplyst af Sjældne Diagnoser</span></p>\r\n<p>Sjældne Diagnoser har beregnet det forventede tilskudsbeløb for hver medlemsforening ud fra det angivne acontobeløb og indberettet oplysningerne til Socialstyrelsen. Sjældne Diagnoser har meddelt de forventede tilskudsbeløb til medlemsorganisationerne. Oplysningerne fremgår af bilag 2: Sjældne Diagnosers fordeling af udlodningsmidler for 2017.</p>\r\n<p>\r\n</p>\r\n<p>Den enkelte medlemsorganisation kan alene ansøge om støtte op til det forventede tilskudsbeløb, som er oplyst Sjældne Diagnoser.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">3.</span> <span class=\"Bold\">Udlodningspuljens formål</span></p>\r\n<p>Formålet med udlodningspuljen er at understøtte Sjældne Diagnoser og deres medlemsorganisationers arbejde på det sociale område. Tilskud kan anvendes til udgifter forbundet med organisationernes generelle interessevaretagelse og til konkrete udgifter til gennemførelse af brugerrettede aktiviteter, f.eks. rådgivning eller anden indsats.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">4.</span> <span class=\"Bold\">Målgruppe</span></p>\r\n<p>Målgruppen er mennesker med handicap, der er medlem af Sjældne Diagnoser og deres medlemsorganisationer eller af anden vej nyder godt af organisationernes arbejde.</p>\r\n<p class=\"Overskriftsnummer1\">\r\n</p>\r\n<p class=\"Overskriftsnummer1\">\r\n   <span class=\"Bold\">5.</span> <span class=\"Bold\">Ansøgerkreds</span></p>\r\n<p>Sjældne Diagnoser og deres medlemsorganisationer kan ansøge om støtte fra udlodningspuljen.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">6.</span> <span class=\"Bold\">Tilskudsperiode</span></p>\r\n<p>Midler fra udlodningspuljen skal anvendes til drift og gennemførelse af aktiviteter i perioden 1. januar 2017 til 31. december 2017.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">7.</span> <span class=\"Bold\">Tildelingskriterier</span></p>\r\n<p class=\"BilagtekstListe\">For at komme i betragtning til støtte fra udlodningspuljen skal ansøger:</p>\r\n<p class=\"Liste1\">\r\n   <span class=\"Liste1Nr\">–</span> optræde på listen over medlemsorganisationer i Sjældne Diagnoser,</p>\r\n<p class=\"Liste1\">\r\n   <span class=\"Liste1Nr\">–</span> indsende et samlet, bestyrelsesgodkendt budget for medlemsforeningen og</p>\r\n<p class=\"Liste1\">\r\n   <span class=\"Liste1Nr\">–</span> sørge for, at ansøgningen indeholder gældende organisationsdata.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">8.</span> <span class=\"Bold\">Budget</span></p>\r\n<p>I forbindelse med ansøgning om støtte fra udlodningspuljen skal der indsendes et samlet, bestyrelsesgodkendt budget for medlemsforeningen som bilag via Tilskudsportalen sammen med ansøgningen. Det bemærkes i den forbindelse, at krav er ændret i forhold til tidligere år, idet Socialstyrelsen har forenklet de administrative krav til organisationer, der modtager driftstilskud.</p>\r\n<p>\r\n</p>\r\n<p>\r\n</p>\r\n<p>Derudover skal ansøger indtaste det ansøgte beløb i det elektroniske budgetskema svarende til det beløb, der er meddelt fra Sjældne Diagnoser. Er beløbet under 100.000 kr., kan de placeres på én måned. Er beløbet over 100.000 kr., fordeles de ligeligt på 12 måneder.</p>\r\n<p>\r\n</p>\r\n<p class=\"BilagtekstListe\">Det er vigtigt, at følgende oplysninger angives i budgettet:</p>\r\n<p class=\"Liste1\">\r\n   <span class=\"Liste1Nr\">–</span> Ansøgningens titel</p>\r\n<p class=\"Liste1\">\r\n   <span class=\"Liste1Nr\">–</span> Ansøgers identifikation (CVR-nummer)</p>\r\n<p class=\"Liste1\">\r\n   <span class=\"Liste1Nr\">–</span> Ansøgers navn og adresse</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">9.</span> <span class=\"Bold\">Tilskudsberettigede udgifter</span></p>\r\n<p>Organisationens budget kan bl.a. indeholde følgende budgetposter:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">1)</span> Lønudgifter til aflønning af medarbejdere. Lønniveauet må ikke være højere end det, der er aftalt i de statslige overenskomster for tilsvarende arbejde.</p>\r\n<p class=\"Liste1\">\r\n   <span class=\"Liste1Nr\">2)</span> Udgifter til offentlig transport.</p>\r\n<p class=\"Liste1\">\r\n   <span class=\"Liste1Nr\">3)</span> Udgifter til transport i egen bil. Udgiften kan højst udgøre statens almindelige takst pr. km. (1,93 kr. i 2017).</p>\r\n<p class=\"Liste1\">\r\n   <span class=\"Liste1Nr\">4)</span> Udgifter til lokaler.</p>\r\n<p class=\"Liste1\">\r\n   <span class=\"Liste1Nr\">5)</span> Kontorhold.</p>\r\n<p class=\"Liste1\">\r\n   <span class=\"Liste1Nr\">6)</span> Materialeanskaffelser.</p>\r\n<p class=\"Liste1\">\r\n   <span class=\"Liste1Nr\">7)</span> Aktiviteter.</p>\r\n<p class=\"Liste1\">\r\n   <span class=\"Liste1Nr\">8)</span> Øvrige.</p>\r\n<p class=\"Liste1\">\r\n   <span class=\"Liste1Nr\">9)</span> Lovpligtige forsikringer, herunder arbejdsskadeforsikringer.</p>\r\n<p class=\"Liste1\">\r\n   <span class=\"Liste1Nr\">10)</span> Revisionsudgifter.</p>\r\n<p class=\"Overskriftsnummer1\">\r\n   <span class=\"Bold\">10.</span> <span class=\"Bold\">Der kan ikke søges tilskud til</span></p>\r\n<p>Der kan ikke søges om tilskud til dækning af udgifter i forbindelse med følgende aktiviteter:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">1)</span> Projekter forankret i udlandet.</p>\r\n<p class=\"Liste1\">\r\n   <span class=\"Liste1Nr\">2)</span> Kommerciel virksomhed.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">11.</span> <span class=\"Bold\">Praktiske oplysninger</span></p>\r\n<p class=\"Overskriftsnummer2\">11.1. Ansøgningsprocedure</p>\r\n<p>Ansøgningsfristen er <span class=\"Bold\">den 19. april 2017 kl.</span> <span class=\"Bold\">12.00.</span></p>\r\n<p>\r\n</p>\r\n<p>Efter denne dato kan ansøgningerne ikke fremsendes. Ansøgningerne skal sendes via Socialstyrelsens tilskudsportal. Hvis den er modtaget korrekt, fremsendes kvitteringsmail straks.</p>\r\n<p>\r\n</p>\r\n<p>For yderligere information om brug af Tilskudsportalen se under ’vejledninger’ på Tilskudsportalens forside. Når Socialstyrelsen har modtaget ansøgningen vil dette fremgå af ’status’ under ’Min tilskudssag’. Spørgsmål til brug af Tilskudsportalen kan sendes til portal@socialstyrelsen.dk.</p>\r\n<p>\r\n</p>\r\n<p>Spørgsmål om administration af udlodningspuljen behandles af Center for Økonomi og Tilskudsforvaltning i Socialstyrelsen. Spørgsmål kan stilles via tlf. 91 37 02 00, mandag – fredag mellem kl. 10.00 – 14.00, eller e-mail: tilskudsforvaltning@socialstyrelsen.dk.</p>\r\n<p>\r\n</p>\r\n<p>Ansøgerne kan forvente fremsendelse af tilskudsbrev i primo maj 2017.</p>\r\n<p>\r\n</p>\r\n<p class=\"Overskriftsnummer2\">11.2. Regnskabsaflæggelse</p>\r\n<p>Der skal aflægges revideret regnskab for tilskuddet.</p>\r\n<p>\r\n</p>\r\n<p>Regler for revision af regnskab fremgår af kapitel 2 i bekendtgørelse nr. 98 af 27. januar 2014 om regnskab og revision m.v. af regnskaber for modtagere af tilskud fra Social-, Børne- og Integrationsministeriets puljer efter lov om udlodning af overskud fra lotteri samt heste- og hundevæddemål.</p>\r\n<p>\r\n</p>\r\n<p class=\"Overskriftsnummer2\">11.3. Faglig afrapportering</p>\r\n<p>Der stilles ikke krav om særskilt afrapportering af de faglige resultater af organisationernes indsats.</p><div class=\"Givet\" id=\"Givet\"><p class=\"Givet\" align=\"center\">Socialstyrelsen, den 29. marts 2017</p><p class=\"Sign1\" align=\"center\">Birgitte Anker</p><p class=\"Sign2\" align=\"right\">/ Thomas Falslund Kjeldsen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/03/2017"
        },
        {
            "displayName": "Accession",
            "displayValue": "C20170931060"
        },
        {
            "displayName": "Entydig dokumentidentifikation",
            "displayValue": "CT000113"
        },
        {
            "displayName": "Dato for førstegangsindlæggelse",
            "displayValue": "30/03/2017"
        },
        {
            "displayName": "Dato for indlæggelse",
            "displayValue": "30/03/2017"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9310"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "29/03/2017"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Børne- og Socialmin., Socialstyrelsen, j.nr. 2017-2796"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}