{
    "id": 111728,
    "title": "1994 LSF 165   FORSLAG TIL LOV OM EN BØRNEOMBUDSMAND ",
    "documentTypeId": "400",
    "isSagsforlobPeriodValid": false,
    "shortName": "1994/1 LSF 165",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 165 </P>  \r\n\r\n<P></P>  \r\n\r\n<P>Forslag til Lov om en børneombudsmand </P>  \r\n\r\n<P></P>  \r\n\r\n<P>Fremsat af Bruno Jerup (EL) Søren Søndergaard (EL) </P>  \r\n\r\n<P></P>  \r\n\r\n<P>den 31. januar 1995 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1.</B> Børneombudsmandsinstitutionen har til formål at fremme børns  \r\n\r\n og unges interesser samt værne om og udbygge deres rettigheder i samfundet.  \r\n\r\n</P>  \r\n\r\n<P> <B>§ 2.</B> Børneombudsmandsinstitutionen skal høres vedrørende  \r\n\r\n lovgivningsinitiativer, udbygningsplaner og øvrige forhold af betydning for  \r\n\r\n børn. </P>  \r\n\r\n<P> <B>§ 3.</B> Børneombudsmandsinstitutionen skal varetage børns interesser  \r\n\r\n over for statslige og kommunale organer samt private organisationer.  \r\n\r\n Børneombudsmandsinstitutionen skal have fri adgang til alle institutioner for  \r\n\r\n børn, såvel offentlige som private. Offentlige instanser samt private  \r\n\r\n institutioner for børn skal uden hensyn til tavshedspligten udlevere alle  \r\n\r\n relevante oplysninger, såfremt Børneombudsmandsinstitutionen fremsætter krav  \r\n\r\n herom. </P>  \r\n\r\n<P> <B>§ 4.</B> Børneombudsmanden skal i sit hverv lægge særlig vægt på </P>  \r\n\r\n<P>1) af egen drift eller som høringsinstans at fremme børns interesser i  \r\n\r\n forhold til lovgivningen, den statslige planlægning og udvikling og den  \r\n\r\n kommunale administration, </P>  \r\n\r\n<P>2) at Danmark overholder ratificerede internationale konventioner  \r\n\r\n vedrørende børns rettigheder, </P>  \r\n\r\n<P>3) at foreslå foranstaltninger, som kan forbedre børns levevilkår og  \r\n\r\n retssikkerhed og forebygge, at børn bringes i konflikt med samfundet, </P>  \r\n\r\n<P>4) at foretage løbende vurdering af børns opvækst-, sundheds- og  \r\n\r\n levevilkår, og </P>  \r\n\r\n<P>5) at fungere som påtale- og klageberettiget for børn over for offentlige  \r\n\r\n myndigheder. </P>  \r\n\r\n<P> <B>§ 5.</B> Børneombudsmanden virker af egen drift eller på baggrund af  \r\n\r\n henvendelser. Børneombudsmanden afgør selv, om en henvendelse giver grundlag  \r\n\r\n for behandling. </P>  \r\n\r\n<P> <B>§ 6.</B> Børneombudsmanden har tavshedspligt med hensyn til de  \r\n\r\n forhold, børneombudsmanden bliver bekendt med under udøvelsen af sin  \r\n\r\n virksomhed, såfremt hemmeligholdelse ifølge sagens natur er påkrævet. Samme  \r\n\r\n forpligtelse påhviler det ved Børneombudsmandsinstitutionen ansatte  \r\n\r\n personale. </P>  \r\n\r\n<P> <B>§ 7.</B> Folketinget udnævner en børneombudsmand for en periode af 4  \r\n\r\n år. Der kan ske genudnævnelse for yderligere en 4-årig periode. </P>  \r\n\r\n<P> <I>Stk. 2.</I> Folketinget fastsætter i en instruks  \r\n\r\n Børneombudsmandsinstitutionens organisation og sagsbehandling.  \r\n\r\n Børneombudsmanden er i øvrigt i udøvelsen af sit hverv uafhængig af  \r\n\r\n Folketinget. </P>  \r\n\r\n<P> <B>§ 8.</B> Børneombudsmanden ansætter og afskediger selv sine  \r\n\r\n medarbejdere. Udgifterne til institutionen fastsættes som en årlig bevilling  \r\n\r\n på finansloven. Børneombudsmandsinstitutionen disponerer selv inden for  \r\n\r\n rammerne af bevillingen. </P>  \r\n\r\n<P> <I>Stk. 2.</I> Børneombudsmandsinstitutionen aflægger årligt regnskab,  \r\n\r\n der følger statens almindelige regler for regnskabsaflæggelse og revision.  \r\n\r\n</P>  \r\n\r\n<P> <B>§ 9.</B> Denne lov træder i kraft den 1. januar 1996. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Formålet med lovforslaget er at få etableret en selvstændig og uafhængig  \r\n\r\n børneombudsmandsinstitution m/k. </P>  \r\n\r\n<P>Børneombudsmandsinstitutionen skal værne om børns rettigheder og fungere  \r\n\r\n som påtale- og klageberettiget for børn over for offentlige myndigheder.  \r\n\r\n Institutionen skal høres i forbindelse med lovforslag, der vedrører børns  \r\n\r\n interesser, og institutionen skal løbende vurdere opvæksts- og levevilkår for  \r\n\r\n og retsbeskyttelsen af børn og unge i samfundet. </P>  \r\n\r\n<P>Børns og unges livssituation og opvækstsvilkår forandres i dag med en  \r\n\r\n stadig stigende hastighed på alle fronter. Den stigende polarisering mellem  \r\n\r\n samfundsgrupperne øver også indflydelse på børns vilkår. Mange vokser f.eks.  \r\n\r\n op i familier, hvor de voksne aldrig har været i arbejde. Børnene i disse  \r\n\r\n familier kan ofte være de eneste, der har en kontinuerlig kontaktflade  \r\n\r\n udadtil i form af institution og skole. </P>  \r\n\r\n<P>Der eksisterer i dag i stigende grad igen en økonomisk og materiel  \r\n\r\n fattigdom, men særligt påtrængende er forringelserne på det følelsesmæssige  \r\n\r\n og kulturelle område. </P>  \r\n\r\n<P>Mange børn vokser op i splittede familier og pålægges allerede tidligt  \r\n\r\n ansvarsområder, som de står helt alene med. </P>  \r\n\r\n<P>Børn kommer på mange områder i klemme i samfundsudviklingen. Børns  \r\n\r\n interesser tilsidesættes, og deres udviklingsbehov tilgodeses ikke i særlig  \r\n\r\n høj grad i lovgivningen eller i den økonomiske udvikling. </P>  \r\n\r\n<P>Danmark har ikke nogen sammenhængende børnepolitik. Politiske  \r\n\r\n programerklæringer og isolerede udvalgsbetænkninger følges ikke op af  \r\n\r\n handlinger. </P>  \r\n\r\n<P>Børn har brug for en institution, der samlet står frem og taler børnenes  \r\n\r\n sag. En institution, som man let og anonymt kan henvende sig til og få råd og  \r\n\r\n vejledning af. En institution, som børn kan stole på, og som er synlig i  \r\n\r\n debatten i såvel skrevne som elektroniske medier.  \r\n\r\n Børneombudsmandsinstitutionen vil med det fremsatte lovforslag få tillagt  \r\n\r\n beføjelser, så den vil kunne handle på børns vegne med den fornødne autoritet  \r\n\r\n og styrke i de tilfælde, hvor børn har brug for støtte. </P>  \r\n\r\n<P>Institutionen skal også via sin status som høringsorgan være med til at  \r\n\r\n påvirke lovgivningen, således at der på flere og flere områder gives børn  \r\n\r\n positive rettigheder og en øget retssikkerhed. Det kan være med til at styrke  \r\n\r\n børnenes selvstændige initiativer og handlemuligheder.  \r\n\r\n Børneombudsmandsinstitutionen skal som institution handle i forhold til  \r\n\r\n børnenes samlede livsituation og være lydhør over for alle deres problemer.  \r\n\r\n</P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Formålet med en børneombudsmand er at bane vej for, at børn får udbygget  \r\n\r\n og forbedret deres retlige stilling i samfundet, og at børneombudsmanden skal  \r\n\r\n fungere som påtale- og klageberettiget instans for børn i forhold til  \r\n\r\n offentlige institutioner. Der er tale om såvel en rettighedsfunktion som en  \r\n\r\n beskyttelsesfunktion, idet der sigtes mod at give børn en bedre retsikkerhed  \r\n\r\n og flere selvstændige handlemuligheder. </P>  \r\n\r\n<P> <I>Til § 2</I>  </P>  \r\n\r\n<P>Børneombudsmandsinstitutionen har udtaleret i forhold til lovinitiativer,  \r\n\r\n udbygningsplaner og andre vigtige områder, der berører børns vilkår.  \r\n\r\n Lovforslag, der vedrører børns og unges forhold, bør forelægges  \r\n\r\n Børneombudsmandsinstitutionen inden fremsættelse i Folketinget.  \r\n\r\n Børneombudsmandsinstitutionen kan rette henvendelse til Folketinget eller  \r\n\r\n kommunalbestyrelser med forslag til love eller andre initiativer.  \r\n\r\n Børneombudsmandsinstitutionen kan kritisere og henstille til byråd og  \r\n\r\n amtsråd, at vedtagne beslutninger tages op til fornyet overvejelse, såfremt  \r\n\r\n institutionen finder det nødvendigt. </P>  \r\n\r\n<P> <I>Til § 3</I>  </P>  \r\n\r\n<P>Børneombudsmanden er påtale- og klageberettiget i forhold til såvel  \r\n\r\n statslige som kommunale og amtskommunale instanser og i forhold til private  \r\n\r\n organisationer, der har med børn at gøre, og som har indgået overenskomst med  \r\n\r\n offentlige instanser. </P>  \r\n\r\n<P> <I>Til § 4</I>  </P>  \r\n\r\n<P>Børneombudsmandsinstitutionen er forpligtet til at følge med i  \r\n\r\n samfundsudviklingen set med børns øjne og træffe de fornødne foranstaltninger  \r\n\r\n til at sikre børns vilkår og rettigheder bedst muligt. Institutionen skal  \r\n\r\n påse, at Danmark overholder sine internationale forpligtelser, der handler om  \r\n\r\n børn. </P>  \r\n\r\n<P> <I>Til § 5</I>  </P>  \r\n\r\n<P>Alle kan rette henvendelse til Børneombudsmandsinstitutionen, hvis  \r\n\r\n henvendelsen angår børns vilkår og rettigheder. Såfremt man mener, at et  \r\n\r\n barns interesser ikke i tilstrækkelig grad varetages af de offentlige  \r\n\r\n instanser, kan der klages til Børneombudsmandsinstitutionen. </P>  \r\n\r\n<P>Børneombudsmandsinstitutionen kan ikke generelt gribe ind i private  \r\n\r\n familieforhold f.eks. i konflikter mellem forældre og børn eller konflikter  \r\n\r\n forældre imellem om børnene. I ganske særlige tilfælde kan  \r\n\r\n Børneombudsmandsinstitutionen behandle sådanne enkeltkonflikter, men som  \r\n\r\n hovedregel henviser Børneombudsmandsinstitutionen til de rette instanser samt  \r\n\r\n til rådgivningsinstitutioner, der beskæftiger sig med disse spørgsmål. </P>  \r\n\r\n<P>Børneombudsmandsinstitutionen skal følge med i udviklingen på området og  \r\n\r\n deltage i debatten om børns vilkår i familien. </P>  \r\n\r\n<P>Børneombudsmandsinstitutionen kan tage sager op af egen drift, ligesom  \r\n\r\n institutionen selv afgør, om der er grundlag for at behandle en sag. Alle,  \r\n\r\n der henvender sig, skal have et svar med begrundelse for den trufne  \r\n\r\n beslutning. </P>  \r\n\r\n<P> <I>Til § 6</I>  </P>  \r\n\r\n<P>For at sikre fortrolighed og anonymitet skal Børneombudsmandsinstitutionen  \r\n\r\n være underlagt tavshedspligt med hensyn til personlige oplysninger, som  \r\n\r\n bliver den bekendt i sagsbehandlingen. Ønske om anonymitet skal respekteres.  \r\n\r\n</P>  \r\n\r\n<P> <I>Til § 7</I>  </P>  \r\n\r\n<P>Folketinget udnævner børneombudsmanden, som maksimalt kan sidde i 8 år.  \r\n\r\n Sekretariatet skal kunne dække en bred vifte af fagkombinationer. </P>  \r\n\r\n<P>Instruksen udbygger Børneombudsmandsinstitutionens organisation og  \r\n\r\n arbejdsopgaver. Et udkast til instruks for børneombudsmanden er optrykt som  \r\n\r\n bilag. </P>  \r\n\r\n<P>Børneombudsmandsinstitutionen er uafhængig af Folketing, regering og  \r\n\r\n administration. </P>  \r\n\r\n<P> <I>Til § 8</I>  </P>  \r\n\r\n<P>Inden for rammerne af det bevilgede beløb disponerer institutionen selv  \r\n\r\n under almindeligt ansvar. </P>  \r\n\r\n<P> <B>Bilag </B></P>  \r\n\r\n<P>Udkast </P>  \r\n\r\n<P>til </P>  \r\n\r\n<P> <B>Instruks for børneombudsmanden</B>  </P>  \r\n\r\n<P>(Almindelige bestemmelser for børneombudsmandens virke) I medfør af lov  \r\n\r\n nr. . . . af . . . om en børneombudsmand fastsættes herved følgende instruks  \r\n\r\n for børneombudsmandens virksomhed. </P>  \r\n\r\n<P> <B>§ 1.</B> Børneombudsmanden skal i medfør af denne instruks pålægges at  \r\n\r\n udføre de opgaver, der er skitseret i lov om en børneombudsmand.  \r\n\r\n Børneombudsmanden skal arbejde for, at der på alle samfundsniveauer tages  \r\n\r\n hensyn til børns interesser og behov. Børn er personer, som ikke har nået  \r\n\r\n myndighedsalderen endnu. </P>  \r\n\r\n<P> <B>§ 2.</B> Børneombudsmanden har ikke kompetence til at træffe  \r\n\r\n afgørelser eller i øvrigt at omstøde afgørelser truffet af en anden  \r\n\r\n myndighed. Børneombudsmanden har alene kompetence til at fremkomme med  \r\n\r\n henstillinger. </P>  \r\n\r\n<P> <B>§ 3.</B> Børneombudsmanden kan tage sager op af egen drift eller ved  \r\n\r\n henvendelser udefra. Enhver kan henvende sig med en sag. Der stilles ingen  \r\n\r\n særlige krav til henvendelsens form. Såfremt der er udarbejdet materiale i  \r\n\r\n sagen, bør dette så vidt muligt oplyses, ligesom en begrundelse for  \r\n\r\n henvendelsen bør fremgå. Er ankemulighederne ikke udtømte, skal  \r\n\r\n børneombudsmanden rådgive om de eksisterende ankemuligheder og henvise sagen  \r\n\r\n hertil. Såfremt en sag realitetsbehandles, skal børneombudsmanden omarbejde  \r\n\r\n henvendelsen til skriftlig form. </P>  \r\n\r\n<P> <B>§ 4.</B> Såfremt en henvendelse angår et bestemt barn og henvendelsen  \r\n\r\n ikke kommer fra barnet selv, skal børneombudsmanden ikke behandle sagen uden  \r\n\r\n barnets samtykke. Hvis barnets alder hindrer dette, skal værgen give  \r\n\r\n samtykke. Såfremt almene hensyn tilsiger det, kan  \r\n\r\n Børneombudsmandsinstitutionen dog realitetsbehandle henvendelsen, selv om  \r\n\r\n samtykke ikke er indhentet. </P>  \r\n\r\n<P> <B>§ 5.</B> Børneombudsmanden skal afvise at behandle konflikter mellem  \r\n\r\n det enkelte barn og dets forældre eller forældremyndighedsindehavere eller  \r\n\r\n mellem forældrene, medmindre ganske særlige hensyn gør sig gældende. Grunden  \r\n\r\n til afvisning skal meddeles, og Børneombudsmandsinstitutionen skal henvise  \r\n\r\n til de rette instanser. </P>  \r\n\r\n<P> <B>§ 6.</B> Finder ombudsmanden, at en henvendelse ikke giver anledning  \r\n\r\n til kritik eller anden sagsbehandling, kan sagen henlægges. Vedkommende, der  \r\n\r\n har rejst sagen, skal have behørig meddelelse herom. </P>  \r\n\r\n<P> <B>§ 7.</B> Afvisning, henvisning eller henlæggelse, jf. §§ 3, 5 og 6,  \r\n\r\n kan ikke ankes til andre instanser. </P>  \r\n\r\n<P> <B>§ 8.</B> Ombudsmanden skal, forinden udtalelse afgives, sørge for, at  \r\n\r\n sagen er behørigt oplyst. Børneombudsmanden afgør selv, hvornår en sag anses  \r\n\r\n for oplyst. Børneombudsmanden skal aflægge en beretning om sin virksomhed  \r\n\r\n inden udgangen af september måned hvert år. Beretningen offentliggøres. </P>  \r\n\r\n<P> <B>§ 9.</B> Børneombudsmanden er forpligtet til at tage stilling til alle  \r\n\r\n sager, som realitetsbehandles. Udtalelsen udformes skriftligt og med  \r\n\r\n begrundelse. Børneombudsmanden afgør selv, hvem udtalelsen skal rettes til.  \r\n\r\n</P>  \r\n\r\n<P> <B>§ 10.</B> Denne instruks træder i kraft den 1. januar 1996. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "31/01/1995"
        },
        {
            "displayName": "Accession",
            "displayValue": "199412K00165"
        },
        {
            "displayName": "Entydig dokumentidentifikation",
            "displayValue": "CL000995"
        },
        {
            "displayName": "Dato for førstegangsindlæggelse",
            "displayValue": "31/01/1995"
        },
        {
            "displayName": "Dato for indlæggelse",
            "displayValue": "31/01/1995"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "165"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}