{
    "id": 47012,
    "title": "Meddelelse til landets sygehusmyndigheder, embedslægeinstitutioner m.fl. vedrørende vandkvalitet på sygehuse ",
    "documentTypeId": "720",
    "isSagsforlobPeriodValid": false,
    "shortName": "MED nr 15510 af 21/02/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Meddelelse til landets sygehusmyndigheder,  \r\n\r\n embedslægeinstitutioner m.fl. vedrørende vandkvalitet på sygehuse </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> INDLEDNING. </P>  \r\n\r\n<P>I april 1980 udsendte Dansk Sygehus Institut en rapport (D.S.I.-rapport  \r\n\r\n 80.03) om vandforsyning, vandbehandling og vandkvalitet på danske sygehuse.  \r\n\r\n</P>  \r\n\r\n<P>Rapporten beskæftiger sig med foranstaltninger af teknisk og kontrolmæssig  \r\n\r\n karakter med henblik på at reducere risikoen for infektion forårsaget af  \r\n\r\n anvendelsen af vand på sygehusene. Rapporten rettede især søgelyset mod  \r\n\r\n anvendelsen af tempereret-vand-anlæg med reservoir. I et sådant vandanlæg  \r\n\r\n holdes vandets temperatur i området fra 30-37 grader C. Disse anlæg anvendes  \r\n\r\n især til forsyning af lægevaskene på operationsafdelingerne. På grund af  \r\n\r\n temperaturen, og det ofte stillestående vand kan der i sådanne vandanlæg  \r\n\r\n opformeres en bakterieflora, som er uønsket under hensyn til risikoen for  \r\n\r\n sygehusinfektioner. </P>  \r\n\r\n<P>Rapporten lagde hovedvægten på vandkvaliteten i tempereret-vand-anlæg. Men  \r\n\r\n man bør være opmærksom på, at der på sygehuse ligeledes forekommer vandtyper,  \r\n\r\n som f.eks. blødgjort vand, demineraliseret vand og destilleret vand. </P>  \r\n\r\n<P>Rapportens hovedkonklusion var, at behandlingen og distributionen af  \r\n\r\n vandet på sygehuse ofte medfører en risiko for forringet vandkvalitet i  \r\n\r\n bakteriologisk henseende. </P>  \r\n\r\n<P>Det blev på baggrund af det gennemførte undersøgelsesarbejde fastslået, at  \r\n\r\n de foreliggende resultater indicerede et behov for foranstaltninger med  \r\n\r\n henblik på at opnå en bedre vandkvalitet på de sygehuse, hvor undersøgelsen  \r\n\r\n havde påvist en utilstrækkelig vandkvalitet. </P>  \r\n\r\n<P>Sundhedsstyrelsen vil derfor henlede sygehusmyndighedernes opmærksomhed  \r\n\r\n på, at det er sygehusejernes ansvar at vandkvalitetenpå sygehuse er  \r\n\r\n acceptabel og ikke forringes gennem installationerne på de enkelte sygehuse.  \r\n\r\n</P>  \r\n\r\n<P>Med henblik på udarbejdelse af retningslinier afholdtes i december 1979 en  \r\n\r\n konference om vandkvalitet på sygehuse, hvori repræsentanter fra de berørte  \r\n\r\n parter på området deltog. </P>  \r\n\r\n<P CLASS=PUNKT> <B>2.</B> RETNINGSLINIER. </P>  \r\n\r\n<P>Nedenstående retningelinier er udarbejdet på grundlag af konklusionerne  \r\n\r\n fra konferencen i 1979 om vandkvalitet på sygehuse. </P>  \r\n\r\n<P>2.1. OVERORDNEDE PRINCIPPER. </P>  \r\n\r\n<P>I forbindelse med udarbejdelsen af de konkrete retningslinier blev  \r\n\r\n følgende overordnede principper for administrationen af de konkrete  \r\n\r\n retningslinier understreget. </P>  \r\n\r\n<P>A. Vandforsyningsinstallationer på sygehuse bør udformes i  \r\n\r\n overensstemmelse med gældende regulativer. Der tænkes her specielt på Dansk  \r\n\r\n Ingeniørforenings norm for vandinstallationer, der er udarbejdet i  \r\n\r\n tilslutning til bygningselementet. </P>  \r\n\r\n<P>B. Vandforsyningsinstallationer skal udføres på en sådan måde, at de  \r\n\r\n frembyder mindst mulig risiko for bakteriologisk forurening. </P>  \r\n\r\n<P>C. Der bør tilstræbes en kontrolprocedure. </P>  \r\n\r\n<P>2.2. KONKRETE RETNINGSLINIER VEDRØRENDE INSTALLATIONER M.V. </P>  \r\n\r\n<P>Retningslinierne er udformet med henblik på at forebygge  \r\n\r\n sygehusinfektioner i forbindelse med anvendelsen af tempereret-vand-anlæg på  \r\n\r\n sygehusene. </P>  \r\n\r\n<P>På baggrund af de gennemførte undersøgelser skal sundhedsstyrelsen  \r\n\r\n henstille til samtlige sygehusmyndigheder, at man træffer foranstaltninger  \r\n\r\n til at forebygge forringelse af vandkvaliteten som følge af de  \r\n\r\n vandforsyningsinstallationsmæssige forhold på sygehusene efter følgende  \r\n\r\n retningslinier: </P>  \r\n\r\n<P CLASS=PUNKT> <B>1.</B> Tempereret-vand-anlæg med reservoir bør ikke  \r\n\r\n installeres ved fremtidige sygehusbyggerier eller ombygninger. </P>  \r\n\r\n<P CLASS=PUNKT> <B>2.</B> Retablering af tempereret-vand-anlæg med reservoir  \r\n\r\n bør undgås ved renovering af eksisterende vandforsyningsinstallationer. Dette  \r\n\r\n vil sige, at eksisterende tempereret-vand-anlæg med reservoir på sygehusene  \r\n\r\n bør fjernes, når sådanne anlæg står over for renovering eller udskiftning.  \r\n\r\n Heraf følger, at atablering af nye tempereret-vand-anlæg med reservoir ikke  \r\n\r\n vil kunne anbefales af sundhedsstyrelsen i forbindelse med ombygning og  \r\n\r\n nybygning af sygehuse. </P>  \r\n\r\n<P CLASS=PUNKT> <B>3.</B> Ønskes tempereret vand, bør dette frembringes i  \r\n\r\n umiddelbar nærhed af tappestedet ved hjælp af blandingsbatterier eller  \r\n\r\n gennemstrømningsvandvarmere og gerne på en sådan måde, at rørsystemet er  \r\n\r\n selvtømmende fra den pågældende ventil. </P>  \r\n\r\n<P CLASS=PUNKT> <B>4.</B> Placering af taphaner for koldt vand bør være  \r\n\r\n således, at stillestående vand indgås i videst muligt omfang. </P>  \r\n\r\n<P CLASS=PUNKT> <B>5.</B> Overflødige taphaner og tilhørende rørsystemer bør  \r\n\r\n fjernes. </P>  \r\n\r\n<P CLASS=PUNKT> <B>6.</B> Vandforsyningsinstallationerne skal altid udføres i  \r\n\r\n overensstemmelse med gældende regulativer. </P>  \r\n\r\n<P CLASS=PUNKT> <B>7.</B> Ved rørinstallationer på sygehuse bør det i videst  \r\n\r\n muligt omfang søges undgået, at det kolde vand føres i lange rørledninger  \r\n\r\n gennem opvarmede ingeniørgange og bygninger. </P>  \r\n\r\n<P>2.3. RETNINGSLINIER VEDRØRENDE KONTROL AF VANDKVALITET M.V. </P>  \r\n\r\n<P>Sundhedsstyrelsen kan anbefale sygehusejere, at der i samarbejde med de  \r\n\r\n amtslige hygiejnekomiteer gennemføres en rimelig kortlægning af  \r\n\r\n vandkvaliteten på sygehuse og på grundlag af denne udarbejdes en procedure  \r\n\r\n for den nødvendige kontrol. Som retningelinie for kontrollen kan henvises til  \r\n\r\n Miljøministeriets bekendtgørelse nr. 6, om vandkvalitet og tilsyn med  \r\n\r\n vandforsyningsanlæg af 4. januar 1980, idet der bør lægges vægt på de  \r\n\r\n mikrobiologiske undersøgelser. Der skal også henvises til Dansk Sygehus  \r\n\r\n Institut's rapport om vandkvaliteten, hvor man specielt kan få information om  \r\n\r\n de potientielt mest risikable steder på sygehusene. Sundhedsstyrelsen vil  \r\n\r\n lægge vægt på, at analyserne bliver foretaget i overensstemmelse med gældende  \r\n\r\n Danske Standarder for drikkevandskontrol. De fælleskommunale  \r\n\r\n levnedsmiddelkontrolenheder foretager i forvejen sådanne analyser og vil  \r\n\r\n efter forhandlinger formentlig kunne udføre analyserne. Herudover vil  \r\n\r\n sygehusvæsenets mikrobiologiske laboratorie i nogle tilfælde være i stand til  \r\n\r\n at foretage disse analyser. </P>  \r\n\r\n<P>Vurdering af analyseresultaterne og udarbejdelsen af forslag til  \r\n\r\n eventuelle foranstaltninger bør foretages af hygiejnekommiteerne, formentlig  \r\n\r\n efter udtalelse fra kontrollaboratorierne. </P>  \r\n\r\n<P>Hvis der ikke findes nogen amtslig hygiejnekomite, kan  \r\n\r\n embedslægeinstitutionerne bistå ved udarbejdelse af kontrolprocedurer og  \r\n\r\n vurdering af analyseresultater m.v. Embedslægeinstitutionen bør under alle  \r\n\r\n omstændigheder have tilsendt resultaterne af de analyser, som gennemføres.  \r\n\r\n</P>  \r\n\r\n<P>Sundhedsstyrelsen vil lægge vægt på, at der ikke opbygges et stort og  \r\n\r\n rutinepræget kontrolprogram, hvis det ved endledende undersøgelser er vist,  \r\n\r\n at vandkvaliteten er acceptabel. </P>  \r\n\r\n<P>Angående kontrollen med andre vandtyper, som produceres på sygehusene  \r\n\r\n henvises til publikationen i serien &#187;Råd og anvisninger&#171; &#187;Om  \r\n\r\n brugen af vand på sygehuse&#171; fra Statens Seruminstitut, Den centrale  \r\n\r\n afdeling for sygehus hygiejne, 1980. </P>  \r\n\r\n<P>2.4. NØDFORSYNINGSANLÆG. </P>  \r\n\r\n<P>Sundhedsstyrelsen vil samtidig henlede opmærksomheden på, at den  \r\n\r\n ovennævnte bekendtgørelse nr. 6 af 4. januar 1980 om vandkvalitet og tilsyn  \r\n\r\n med vandforsyningsanlæg kræver, at der udføres analyser på nødforsyningsanlæg  \r\n\r\n også selv om disse anlæg er placeret på sygehusenes grund. Analyserne skal  \r\n\r\n gennemføres mindst 1 gang årligt. </P>  \r\n\r\n<P>Søren K. Sørensen </P>  \r\n\r\n<P>/G. Schiøler </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/09/1997"
        },
        {
            "displayName": "Accession",
            "displayValue": "C19841551032"
        },
        {
            "displayName": "Entydig dokumentidentifikation",
            "displayValue": "CM005781"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "27/03/2007"
        },
        {
            "displayName": "Dokumenttype",
            "displayValue": "Meddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "15510"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "21/02/1984"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Sundhedsst. nr. 6500-2-1980"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}