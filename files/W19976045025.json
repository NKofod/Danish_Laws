{
    "id": 40667,
    "title": "God revisorskik ",
    "documentTypeId": "240",
    "isSagsforlobPeriodValid": false,
    "shortName": "KEN nr 60450 af 05/02/1997",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Nævnet fandt, at indklagede, der havde påtaget sig at assistere  \r\n\r\n klageren med udarbejdelse af regnskaber m.v. til brug for Told og Skat samt  \r\n\r\n opgørelse, som kunne danne grundlag for udbetaling af dagpenge fra  \r\n\r\n arbejdsløshedskasse, og endnu ikke under sagen var fremkommet med det aftalte  \r\n\r\n materiale, uagtet han havde modtaget et betydeligt a conto honorar, havde  \r\n\r\n tilsidesat god revsisorskik. </I> </P>  \r\n\r\n<P> <I>Endvidere fandt nævnet, at indklagede ved ikke at fremkomme med den af  \r\n\r\n klageren ønskede specifikation af faktura, havde tilsidesat de pligter, som  \r\n\r\n stillingen som registreret revisor medfører. </I> </P>  \r\n\r\n<P> <I>Indklagede blev herfor pålagt en bøde på 20.000 kr. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>God revisorskik </H1>  \r\n\r\n<P></P>  \r\n\r\n<BR>  \r\n\r\n<P>Under denne sag har advokat Henrik Seligmann på vegne Elisabete Madsen ved  \r\n\r\n skrivelse af 30. januar 1996 anmodet nævnet om at tage stilling til en klage  \r\n\r\n over registreret revisor Bjørn Kuster. </P>  \r\n\r\n<P>Erhvervs- og Selskabsstyrelsen har oplyst, at Bjørn Kuster har været  \r\n\r\n optaget i Revisorregistret siden den 15. november 1988. </P>  \r\n\r\n<P>Ifølge klageskrivelsen indgik klagerens firmaer Rene Linier ApS, Rene  \r\n\r\n Linier Service ApS og klagerens personlige virksomhed Rene Linier i  \r\n\r\n slutningen af 1992/begyndelsen af 1993 aftale med indklagede om assistance  \r\n\r\n ved udarbejdelse af regnskaber m.v. som følge af, at Told &amp; Skat stillede  \r\n\r\n krav om antagelse af revisorbistand. På dette tidspunkt var firmaernes  \r\n\r\n regnskabsbilag beslaglagt af politiet, hvorfor indklagedes gennemgang af  \r\n\r\n bilagene i en vis udstrækning blev foretaget hos Told &amp; Skat. </P>  \r\n\r\n<P>Efter at være trådt i betalingsstandsning ophørte klagerens firmaer, og  \r\n\r\n klageren blev til sidst erklæret personlig konkurs. </P>  \r\n\r\n<P>Klageren rykkede efterfølgende indklagede adskillige gange for regnskaber  \r\n\r\n og resultater af det udførte arbejde, idet hun bl.a. skulle anvende  \r\n\r\n materialet for at kunne dokumentere forskellige oplysninger til brug for  \r\n\r\n udbetaling af arbejdsløshedsunderstøttelse fra ASE. </P>  \r\n\r\n<P>Den 29. september 1995 skrev klagerens advokat, Henrik Seligmann, til  \r\n\r\n indklagede bl.a.: &#187;Som bekendt har De ydet regnskabsmæssig assistance  \r\n\r\n til firmaerne Rene Linier ApS, Rene Linier Service ApS og til Rene Linier v/  \r\n\r\n Elisabete Madsen. </P>  \r\n\r\n<P>Som det ligeledes er Dem bekendt, er anpartsselskaberne lukket gennem  \r\n\r\n skifteretten, og det af Elisabete Madsen personligt drevne selskab er  \r\n\r\n erklæret konkurs. Konkursen nærmer sig såvidt jeg har forstået på advokat Ole  \r\n\r\n Høyer, som er kurator, sin afslutning. ... </P>  \r\n\r\n<P>Elisabete Madsen har, som De er bekendt med, allerede sidste år, hvor De  \r\n\r\n fra Elisabete Madsen modtog blanketter, problemer med at opnå  \r\n\r\n arbejdsløshedsunderstøttelse fra ASE. </P>  \r\n\r\n<P>Dette kræver, at De udleverer de regnskaber, som De for længst er betalt  \r\n\r\n for at udarbejde. Regnskaberne for Rene Linier ApS er i den forbindelse uden  \r\n\r\n betydning, men såvel regnskaberne for Rene Linier Service ApS som  \r\n\r\n regnskaberne for Rene Linier v/ Elisabete Madsen er nødvendige for at min  \r\n\r\n klient kan komme videre. </P>  \r\n\r\n<P>Såvidt min klient bekendt er der fra firmaets side til Dem indbetalt kr.  \r\n\r\n 180.000,- i honorarer, hvilket beløb efter min klients opfattelse mere end  \r\n\r\n rigeligt dækker det arbejde, medens De påstår at have yderligere et mindre  \r\n\r\n tilgodehavende og på den baggrund holder såvel regnskaber som bilag tilbage.  \r\n\r\n</P>  \r\n\r\n<P>I den forbindelse kan det tilføjes, at der min klient bekendt ikke  \r\n\r\n nogensinde er udleveret noget regnskabsmateriale fra Deres side for de  \r\n\r\n udarbejdede honorarer. </P>  \r\n\r\n<P>Min klient kræver at regnskaberne udleveres til mig omgående, at  \r\n\r\n bilagsmaterialet udleveres til mig omgående. </P>  \r\n\r\n<P>Jeg har i første omgang sendt nærværende brev til advokat Ole Høyer med  \r\n\r\n anmodning om, at denne tiltræder, at jeg på vegne Elisabete Madsen modtager  \r\n\r\n regnskaber og bilagsmaterialet &#187;. </P>  \r\n\r\n<P>Ifølge klagerens advokat tiltrådte advokat Ole Høyer som kurator, at  \r\n\r\n klagers advokat fremsatte kravene på Elisabete Madsens vegne. Indklagede  \r\n\r\n besvarede herefter brevet af 29. september 1995 ved følgende skrivelse af 3.  \r\n\r\n oktober 1995 til advokat Ole Høyer: </P>  \r\n\r\n<P>&#187; <I>Vedr.: Elizabete Madsen, Rene Linier u/ konkurs. </I></P>  \r\n\r\n<P>Vedlagt fremsendes .... alle resterende bilag, som har ligget hos mig på  \r\n\r\n loftet. </P>  \r\n\r\n<P>Jeg har talt med E. Madsen og er p.t. ved at udarbejde de opgørelser, som  \r\n\r\n kan danne grundlag for udbetaling af dagpenge fra ASE. Disse opgørelser  \r\n\r\n fremsendes snarest til ASE med kopi til Elizabete Madsen &#187;. </P>  \r\n\r\n<P>Den lovede fremsendelse af opgørelsen til ASE samt aflevering af et  \r\n\r\n regnskab o.l. er imidlertid ifølge klageren aldrig sket. Klager har derimod  \r\n\r\n efterfølgende adskillige gange været i telefonisk kontakt med indklagede, som  \r\n\r\n hver gang lovede at vende tilbage til sagen. Dette er ikke sket. </P>  \r\n\r\n<P>Der har i øvrigt ikke været nogen kontakt mellem parterne siden  \r\n\r\n indgivelsen af klagen. </P>  \r\n\r\n<P> <B>Klageren</B> har anført 2 klagepunkter: </P>  \r\n\r\n<P>1. Indklagede har ikke som lovet udleveret noget materiale i form af  \r\n\r\n regnskaber o.l. eller fremsendt opgørelse til ASE. </P>  \r\n\r\n<P>2. Indklagede har ikke udstedt noget regnskab over sit arbejde eller  \r\n\r\n udfærdiget opgørelse over, hvad det udbetalte a conto honorar dækker. </P>  \r\n\r\n<P>Klageren har i denne anledning anmodet nævnet om at pålægge indklagede at  \r\n\r\n fremlægge det omhandlede materiale samt en specifikation over det af ham  \r\n\r\n udførte arbejde og beregnede honorar. </P>  \r\n\r\n<P> <B>Indklagede</B> er ikke fremkommet med noget indlæg under sagen. </P>  \r\n\r\n<P> <B>Disciplinærnævnet skal udtale:</B>  </P>  \r\n\r\n<P>Indledningsvis bemærkes, at nævnet ikke har kompetence til at pålægge en  \r\n\r\n indklaget revisor at foretage (eller undlade) en bestemt handling. Nævnet kan  \r\n\r\n alene tage stilling til, hvorvidt en indklaget revisor ved udøvelsen af sin  \r\n\r\n virksomhed har tilsidesat de pligter, som stillingen medfører og - i givet  \r\n\r\n fald - ikende indklagede en disciplinær sanktion. </P>  \r\n\r\n<P>Med hensyn til de anførte klagepunkter bemærkes i øvrigt følgende, idet  \r\n\r\n nævnet - da indklagede ikke har svaret på nævnets henvendelser - i det hele  \r\n\r\n må lægge klagerens sagsfremstilling til grund for bedømmelsen: </P>  \r\n\r\n<P> <B>Ad 1. klagepunkt</B>  </P>  \r\n\r\n<P>Det fremgår af sagen, at indklagede, til trods for at han allerede i 1992/  \r\n\r\n 1993 påtog sig at assistere klageren med udarbejdelse af regnskaber m.v. til  \r\n\r\n brug over for Told og Skat, ligesom han bl.a. i oktober 1995 lovede snarest  \r\n\r\n at udarbejde og fremsende de opgørelser, som kunne danne grundlag for  \r\n\r\n udbetaling af dagpenge til klageren fra en arbejdsløshedskasse, endnu ikke er  \r\n\r\n fremkommet med det aftalte materiale, uagtet han allerede har modtaget et  \r\n\r\n ganske betydeligt a conto honorar. </P>  \r\n\r\n<P>Når en registreret revisor har påtaget sig en opgave af den foreliggende  \r\n\r\n karakter, påhviler det ham imidlertid bl.a. at udføre sit hverv med den  \r\n\r\n hurtighed, som hvervets beskaffenhed tillader, og i overensstemmelse med god  \r\n\r\n revisorskik, jf. § 4 a, stk. 2, i loven om registrerede revisorer. Såfremt  \r\n\r\n revisor mangler oplysninger eller materiale fra klienten for at kunne udføre  \r\n\r\n sin opgave, bør revisor således snarest oplyse klienten herom. Hvis de  \r\n\r\n manglende oplysninger m.v. ikke fremkommer, må revisor orientere klienten om  \r\n\r\n konsekvenserne og enten udarbejde de pågældende opgørelser m.v. på det  \r\n\r\n foreliggende grundlag med de nødvendige forbehold eller afstå fra opgaven.  \r\n\r\n</P>  \r\n\r\n<P>Indklagede har efter de foreliggende oplysninger ikke forholdt sig i  \r\n\r\n overensstemmelse hermed og har derved tilsidesat god revisorskik. </P>  \r\n\r\n<P> <B>Ad 2. klagepunkt</B>  </P>  \r\n\r\n<P>I henhold til § 2 i bekendtgørelse nr. 779 af 21. november 1990 om  \r\n\r\n faktureringsregler for bogførings-, regnskabs- og revisionsvirksomhed og  \r\n\r\n dermed ligestillet virksomhed skal en revisor udfærdige en faktura for sit  \r\n\r\n udførte arbejde i overensstemmelse med bekendtgørelsens § 3. I medfør af  \r\n\r\n bekendtgørelsens § 4, stk. 3, kan klienten endvidere begære fakturabeløbet  \r\n\r\n specificeret i overensstemmelse med et time- sagsregnskab, jf. § 4, stk. 2.  \r\n\r\n</P>  \r\n\r\n<P>Uanset at det ikke er dokumenteret, at klageren forinden sagens  \r\n\r\n fremsendelse til nævnet har anmodet indklagede om at udarbejde et time-  \r\n\r\n sagsregnskab, findes indklagede i hvert fald efter modtagelsen af kopi af  \r\n\r\n klagerens skrivelser til nævnet i januar og november 1996 at måtte være klar  \r\n\r\n over, at klageren ønskede en sådan specifikation. </P>  \r\n\r\n<P>Da indklagede efter det oplyste endnu ikke er fremkommet hermed, findes  \r\n\r\n han også på dette punkt at have tilsidesat de pligter, som stillingen som  \r\n\r\n registreret revisor medfører. </P>  \r\n\r\n<P>Sammenfattende finder nævnet, at indklagede i medfør af § 11 a, stk. 1, i  \r\n\r\n loven om registrerede revisorer bør pålægges en bøde på 20.000 kr.  <B>T h i  \r\n\r\n b e s t e m m e s :</B>  </P>  \r\n\r\n<P>Registreret revisor Bjørn Kuster pålægges en bøde på 20.000 kr. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19976045025"
        },
        {
            "displayName": "Entydig dokumentidentifikation",
            "displayValue": "CA008637"
        },
        {
            "displayName": "Dato for indlæggelse",
            "displayValue": "02/05/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60450"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "05/02/1997"
        },
        {
            "displayName": "Administrerende myndighed",
            "displayValue": "Disciplinærnævnet for Registrerede Revisorer"
        },
        {
            "displayName": "Ressortministeriets journalnummer",
            "displayValue": "R-6/1996"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}