{
    "id": 106645,
    "title": "1995 BSF 42   FORSLAG TIL FOLKETINGSBESLUTNING OM EN BEDRE INDSATS PÅ ÆLDREOMRÅDET OG   ØGET PLEJEHJEMS- OG ÆLDREBOLIGBYGGERI ",
    "documentTypeId": "480",
    "isSagsforlobPeriodValid": false,
    "shortName": "1995/1 BSF 42",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 42 </P>  \r\n\r\n<P></P>  \r\n\r\n<P>Forslag til folketingsbeslutning om en bedre indsats på ældreområdet og  \r\n\r\n øget plejehjems- og ældreboligbyggeri </P>  \r\n\r\n<P></P>  \r\n\r\n<P>Fremsat af Villy Søvndal (SF) Anne Baastrup (SF) Steen Gade (SF) Jes Lunde  \r\n\r\n (SF) </P>  \r\n\r\n<P></P>  \r\n\r\n<P>den 9. november 1995 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at sikre, at forholdene for de </P>  \r\n\r\n<P>ældre, der har brug for bedre hjælp og støtte, forbedres ved, at der </P>  \r\n\r\n<P>tilføres ældreområdet ca. 5.000 fuldtidsansatte. </P>  \r\n\r\n<P>Regeringen opfordres til at sikre, at de ekstra stillinger bruges til at  \r\n\r\n lukke hullerne i hjemmehjælpen, til at sikre en bedre pleje af senildemente  \r\n\r\n og stærkt fysisk plejekrævende og til at bemande nye  \r\n\r\n ældrecentre/ældreboliger. </P>  \r\n\r\n<P>Regeringen opfordres endelig til at sikre et langt mere omfattende  \r\n\r\n plejehjems-/ældreboligbyggeri (5.000 nye boliger pr. år) og at kompensere  \r\n\r\n øgede udgifter som følge af det udvidede byggeri. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Beslutningsforslaget er en genfremsættelse med delvis ændrede bemærkninger  \r\n\r\n af beslutningsforslag nr. B 15, jf. Folketingstidende 1994-95,  \r\n\r\n forhandlingerne side 589 og 3007, tillæg A side 248 og tillæg B side 251.  \r\n\r\n</P>  \r\n\r\n<P>På en række områder er forholdene stadig klart utilfredsstillende for de  \r\n\r\n ældre, og på visse punkter tyder det på en forværring i forhold til tidligere  \r\n\r\n år. Der er alt for mange eksempler på, at de ældre ikke kan få den hjælp og  \r\n\r\n støtte, som de fortjener. Efter SF's opfattelse er der ingen vej uden om at  \r\n\r\n ansætte flere hænder inden for ældreområdet til at dække de stigende og  \r\n\r\n stadig tungere opgaver. Det er der mange grunde til ud over det eksisterende  \r\n\r\n efterslæb: </P>  \r\n\r\n<P>1. SF deler boligministerens opfattelse af, at mange af de nuværende  \r\n\r\n plejehjemsboliger er utidssvarende, og at der er behov for et omfattende  \r\n\r\n renoveringsarbejde på utidssvarende plejehjem, jf. ministerens lovforslag nr.  \r\n\r\n L 32 fremsat den 11. oktober 1995 (se Folketingstidende 1995-96,  \r\n\r\n forhandlingerne side 181 og 502). Heri oplyser boligministeren under punkt 2  \r\n\r\n i bemærkningerne om en undersøgelse offentliggjort i marts 1995, der viser,  \r\n\r\n at på § 79-plejehjemmene er </P>  \r\n\r\n<P>- omkring 22 pct. eller knap 8.000 værelser uden hverken toilet eller bad.  \r\n\r\n</P>  \r\n\r\n<P>- lidt over 7 pct. eller 2.700 værelser med toilet, men ikke bad. </P>  \r\n\r\n<P>- hver fjerde eller 9.000 værelser under 15 m2. </P>  \r\n\r\n<P>- lidt over 9 pct. eller 3.400 værelser uden mulighed for, at  \r\n\r\n kørestolsbrugere kan komme dertil uden hjælp. </P>  \r\n\r\n<P>Af punkt 2 i bemærkningerne til lovforslag nr. L 32 fremgår det også, at  \r\n\r\n &#187;knap 20.000 plejehjemsboliger og beskyttede boliger ikke kan siges at  \r\n\r\n opfylde nutidens krav til en moderne plejebolig for ældre og personer med  \r\n\r\n handicap. </P>  \r\n\r\n<P>Det foreslås derfor at øge kommunernes tilskyndelse til at <I>modernisere  \r\n\r\n de utidssvarende plejehjemsboliger</I> inden for ældreboliglovens  \r\n\r\n rammer.&#171; </P>  \r\n\r\n<P>2. Boligministeren dokumenterer endvidere under punkt 2 i bemærkningerne  \r\n\r\n til lovforslag nr. L 32, at </P>  \r\n\r\n<P>a) skulle dækningsgraden i dag være på 1984-niveau, ville det kræve  \r\n\r\n 12.000-13.000 ekstra ældreboliger; </P>  \r\n\r\n<P>b) en undersøgelse fra 1990 tyder på, at ca. 10.000 ældre med gangbesvær,  \r\n\r\n som boede i uhensigtsmæssige boliger, ønskede at flytte; </P>  \r\n\r\n<P>c) der anslås at være 25.000-30.000 senildemente, der bor i eget hjem  \r\n\r\n eller ældreboliger, hvor ældreboligerne for størstedelens vedkommende er uden  \r\n\r\n tilknyttet service. </P>  \r\n\r\n<P>3. Den demografiske udvikling: Antallet af de helt gamle fortsætter sin  \r\n\r\n markante stigning i de kommende år. Det betyder, at mængden af pleje- og  \r\n\r\n omsorgsopgaver også stiger markant i de kommende år. Der henvises til  \r\n\r\n oversigten i bilaget over udviklingen i 65-årige og derover samt 85-årige og  \r\n\r\n derover. (Fra Kommunal Budgetredegørelse 94 udgivet af Kommunernes  \r\n\r\n Landsforening). </P>  \r\n\r\n<P>4. Opgavefordelingen mellem amter og kommuner (flere ambulante  \r\n\r\n behandlinger, hurtigere udskrivninger osv.) giver flere opgaver til  \r\n\r\n primærkommunerne også i de kommende år. </P>  \r\n\r\n<P>5. Der er kommet en række nye opgaver til. Ny lovgivning om pasning af  \r\n\r\n døende i eget hjem og nye behandlingsområder har givet primærkommunerne øgede  \r\n\r\n opgaver. Alt tyder på, at denne udvikling fortsætter. </P>  \r\n\r\n<P>6. Der er kommet nye grupper ind under hjemmeplejen. De fleste  \r\n\r\n primærkommuner har hjemtaget psykisk udviklingshæmmede - der tidligere boede  \r\n\r\n på de store centralinstitutioner - til hjemkommunerne. Den samme trend har  \r\n\r\n fundet sted for de psykisk syge. Det har medført en markant forøgelse af  \r\n\r\n arbejdsopgaverne i kommunerne. </P>  \r\n\r\n<P>Rækken af faktorer kunne gøres endnu mere omfattende, men dette blot for  \r\n\r\n at antyde, hvad årsagerne er til, at man desværre alt for ofte møder  \r\n\r\n eksempler på en klart utilfredsstillende hjælp til den enkelte. De nye  \r\n\r\n opgaver er som bekendt kommet til i en meget lang periode, hvor der samtidig  \r\n\r\n var meget stramme grænser for den kommunale aktivitet. </P>  \r\n\r\n<P>Den anden del af beslutningsforslaget drejer sig om markant at forøge  \r\n\r\n plejehjemsbyggeriet og ældreboligbyggeriet ud fra en opfattelse af, at gode  \r\n\r\n boliger er krumtappen i en ordentlig ældrepolitik. Samtidig er politikken med  \r\n\r\n længst muligt i eget hjem efter SF's opfattelse mange steder ført helt ud i  \r\n\r\n det absurde. Stærkt senildemente og stærkt fysisk plejekrævende, men også  \r\n\r\n ældre, der føler sig bange og utrygge, skal kunne vælge at bo på et  \r\n\r\n plejehjem, hvis det er det, de ønsker. Det kan de ikke i dag. </P>  \r\n\r\n<P>Byggeriet af nye plejecentre/plejehjem forudsætter også, at der er  \r\n\r\n økonomisk rum til efterfølgende at bemande de nye plejecentre. Det er som  \r\n\r\n bekendt ikke gjort med at bygge dem. </P>  \r\n\r\n<P>At behovet er enormt, viser de sidste års tal. Mere end 1.000 ældre, der  \r\n\r\n er færdigbehandlede på et sygehus, venter på en plejehjemsplads/ældrebolig.  \r\n\r\n Det kan man ikke være bekendt. Det er også udtryk for spild af ressourcer på  \r\n\r\n sygehusene - hvor der også er ventelister - at lade færdigbehandlede ældre  \r\n\r\n ligge og vente. Hertil kommer de ældre, der venter hjemme, og som det fremgår  \r\n\r\n af bilaget, vil antallet af helt gamle vokse markant i de kommende år. </P>  \r\n\r\n<P>Med beslutningsforslagets to elementer: flere ansatte og flere  \r\n\r\n plejehjem/ældreboliger vil SF rette op på de værste huller i omsorgen for de  \r\n\r\n ældre. Forslaget er en del af en samlet pakke, SF's ældrepakke, der derudover  \r\n\r\n består af et forslag til folketingsbeslutning om indførelse af ankeadgang på  \r\n\r\n hjemmehjælpsområdet (B 41). </P>  \r\n\r\n<P>Hensigten er at give de ældre en rimelig retssikkerhed. </P>  \r\n\r\n<P>Derudover vil SF fremsætte et forslag om et statsligt tilsyn for at sikre,  \r\n\r\n at kommunerne lever op til deres forpligtelser på ældreområdet. </P>  \r\n\r\n<P>Beslutningsforslaget giver også et bud på den absurde situation, at et  \r\n\r\n samfund med 350.000 arbejdsløse ikke er i stand til på rimelig vis at løse  \r\n\r\n fundamentale pleje- og omsorgsopgaver. Modregnes sparede dagpenge m.v., er  \r\n\r\n udgiften ganske beskeden. </P>  \r\n\r\n<P>Endelig vil beslutningsforslagets gennemførelse betyde en tiltrængt  \r\n\r\n forbedring af arbejdsforholdene på ældreområdet, hvor det fysiske og psykiske  \r\n\r\n arbejdsmiljø er så hårdt, at der med de nuværende forhold forekommer et helt  \r\n\r\n uacceptabelt antal arbejdsskader. </P>  \r\n\r\n<P> <B>Bilag </B></P>  \r\n\r\n<P>Oversigt i 65-årige og derover samt 85-årige og derover. (Fra Kommunal  \r\n\r\n Budgetredegørelse 94 udgivet af Kommunernes Landsforening). </P>  \r\n\r\n<P><IMG SRC=\"/image.aspx?id=106645&img=CL42_1.gif\" align=middle width=235 height=85 border=no alt=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "09/11/1995"
        },
        {
            "displayName": "Accession",
            "displayValue": "19951BA00042"
        },
        {
            "displayName": "Entydig dokumentidentifikation",
            "displayValue": "CL000042"
        },
        {
            "displayName": "Dato for førstegangsindlæggelse",
            "displayValue": "09/11/1995"
        },
        {
            "displayName": "Dato for indlæggelse",
            "displayValue": "09/11/1995"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "42"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}