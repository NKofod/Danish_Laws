{
    "id": 69144,
    "title": "Foranstaltninger mod toluenafdampning fra reklametryksager (* 1) (* 2) (* 3) (* 4) (* 5) ",
    "documentTypeId": "210",
    "isSagsforlobPeriodValid": false,
    "shortName": "CIS nr 3650 af 05/10/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Foranstaltninger mod toluenafdampning fra  \r\n\r\n reklametryksager (* 1) (* 2) (* 3) (* 4) (* 5) </H1>  \r\n\r\n<P></P>  \r\n\r\n<BR>  \r\n\r\n<P> <B>I. Orientering</B>  </P>  \r\n\r\n<P>Ansatte ved private og offentlige distributionsfirmaer, der sorterer og  \r\n\r\n pakker reklametryksager, har i nogle tilfælde foruden lugtgener været generet  \r\n\r\n af irritation af slimhinderne i øjne og luftveje. Det er direktoratets  \r\n\r\n opfattelse, at disse gener bl.a. kan skyldes toluendampe fra dybtrykte  \r\n\r\n reklametryksager. </P>  \r\n\r\n<P>Direktoratet vurderer, at afdampning af toluen - også mindre mængder - kan  \r\n\r\n udgøre en fare for sikkerhed og sundhed. Det skal derfor sikres, at  \r\n\r\n reklametryksagerne så vidt muligt er afdampede for toluen, når de udleveres,  \r\n\r\n og at der om nødvendigt træffes foranstaltninger, så de beskæftigede ved  \r\n\r\n manuel håndtering af reklametryksagerne ikke udsættes for påvirkning. Dette  \r\n\r\n indebærer krav til leverandører og de enkelte led i distributionskæden. </P>  \r\n\r\n<P CLASS=PUNKT> <B>1.</B> Leverandører </P>  \r\n\r\n<P>Leverandører af reklametryksager skal sørge for, at sådanne tryksager er  \r\n\r\n forsvarligt afdampet for toluen, når de udleveres, jf. arbejdsmiljølovens §  \r\n\r\n 34, jf. § 30. Det gælder hoveddistributører - herunder trykkeriet - og andre  \r\n\r\n leverandørled, jf. arbejdsmiljølovens § 30, stk. 2. </P>  \r\n\r\n<P>Afdampningen kan anses for tilstrækkelig, når reklametryksagerne efter  \r\n\r\n trykning står to dage i velventilerede og opvarmede rum, før de pakkes. Der  \r\n\r\n kan dog stadig være en vis afdampning, hvorfor leverandøren, for at sikre  \r\n\r\n fortsat udluftning under videretransport, ikke må bundte tryksager i  \r\n\r\n krympefolie eller anden indpakning, der lukker de resterende dampe inde, hvis  \r\n\r\n pakningen skal åbnes af underdistributører, herunder omdelere. </P>  \r\n\r\n<P CLASS=PUNKT> <B>2.</B> Arbejdsgivere </P>  \r\n\r\n<P>Arbejdsgivere, der har ansatte beskæftiget med manuel håndtering af  \r\n\r\n reklametryksagerne, herunder omdeling til de enkelte husstande, skal så vidt  \r\n\r\n muligt sørge for, at de ikke udsættes for toluendampe fra tryksagerne. </P>  \r\n\r\n<P>Selv om der er foretaget afdampning af tryksagerne som angivet ovenfor,  \r\n\r\n kan der ved håndteringen frigøres toluendampe. </P>  \r\n\r\n<P>Det er derfor nødvendigt at sikre god ventilation under udpakning,  \r\n\r\n sortering og pakning af tryksagerne fx ved effektiv mekanisk almen  \r\n\r\n ventilation eller procesventilation i arbejdsrum. Biler, der anvendes til  \r\n\r\n transport af reklametryksager, skal være velventilerede, eller førerhus og  \r\n\r\n varekabine/lad skal være adskilt. </P>  \r\n\r\n<P CLASS=PUNKT> <B>3.</B> Unge under 18 år </P>  \r\n\r\n<P>Unge under 18 år skal særkilt instrueres i forsvarlig omgang med  \r\n\r\n reklametryksagerne. </P>  \r\n\r\n<P>Da de tilgængelige undersøgelser viser, at forekomsten af koncentrationer  \r\n\r\n af toluen og andre opløsningsmidler i reklamerne ligger under 0,5  \r\n\r\n vægtprocent, er det direktoratets opfattelse, at der ikke vil være fornødent  \r\n\r\n grundlag for at meddele arbejdsgivere forbud mod unges arbejde med disse  \r\n\r\n tryksager. </P>  \r\n\r\n<P> <B>4.</B> Det er direktoratets opfattelse, at håndtering af dybtrykte  \r\n\r\n reklametryksager kan ske sikkerheds- og sundhedsmæssigt forsvarligt for såvel  \r\n\r\n ansatte over som under 18 år, hvis nævnte foranstaltninger overholdes. </P>  \r\n\r\n<P> <B>II. Instruktion</B>  </P>  \r\n\r\n<P>Kredsene skal i forbindelse med det almindelige tilsynsarbejde lægge  \r\n\r\n ovenstående til grund ved administrationen af arbejdsmiljølovgivningen. </P>  \r\n\r\n<P>Påbud og vejledning gives efter retningslinierne herfor i  \r\n\r\n At-cirkulæreskrivelse nr. 6/1988 om Arbejdstilsynets kontrolfunktion og  \r\n\r\n AT-cirkulæreskrivelse nr. 6/1990 om Arbejdstilsynets vejledningsfunktion.  \r\n\r\n</P>  \r\n\r\n<P>Påbud til arbejdsgivere om foranstaltninger mod unødig påvirkning under  \r\n\r\n håndtering gives med hjemmel i bekendtgørelsen om arbejdets udførelse § 16,  \r\n\r\n og påbud om ventilation og om procesventilation i arbejdsrum gives med  \r\n\r\n hjemmel i henholdsvis § 34 og § 35 i bekendtgørelsen om faste arbejdssteders  \r\n\r\n indretning. </P>  \r\n\r\n<P>Der skal ske indberetning til direktoratet, hvis kredsene konstaterer, at  \r\n\r\n leverandører ikke overholder ovenstående retningslinier. </P>  \r\n\r\n<P> <B>III. Ikrafttræden</B>  </P>  \r\n\r\n<P>Straks. </P>  \r\n\r\n<P CLASS=PUNKT> <B>5.</B> oktober 1993 </P>  \r\n\r\n<P>Erik Andersen </P>  \r\n\r\n</DIV>",
    "isHistorical": true,
    "editorialNotes": [
        "(* 5) Bekendtgørelse nr. 1163 af 16. december 1992 om faste arbejdssteder",
        "(* 4) Bekendtgørelse nr. 1182 af 18. december 1992 om arbejdets udførelse",
        "(* 3) AT-cirkulæreskrivelse nr. 6/1990 om Arbejdstilsynets vejledningsfunktion",
        "(* 2) AT-cirkulæreskrivelse nr. 6/1988 om Arbejdstilsynets kontrolfunktion",
        "(* 1) AT-cirkulæreskrivelse nr. 12/1993"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19930365010"
        },
        {
            "displayName": "Entydig dokumentidentifikation",
            "displayValue": "CM028328"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "19/01/2006"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3650"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "05/10/1993"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}