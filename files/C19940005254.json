{
    "id": 53964,
    "title": "Notat om fremrykningen af indsatsen for sindslidende i 1994 (Til alle amtsråd og kommunalbestyrelser) ",
    "documentTypeId": "200",
    "isSagsforlobPeriodValid": false,
    "shortName": "SKR nr 52 af 08/03/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Notat om fremrykningen af indsatsen for  \r\n\r\n sindslidende i 1994 </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til alle amtsråd og  \r\n\r\n kommunalbestyrelser) </P>  \r\n\r\n<BR>  \r\n\r\n<P>Regeringen offentliggjorde d. 12. oktober 1993 redegørelsen fra udvalget  \r\n\r\n om en fremskyndet indsats for personer med sindslidelser. Udvalget var  \r\n\r\n sammensat af repræsentanter for Socialministeriet, Sundhedsministeriet,  \r\n\r\n Amtsrådsforeningen, Kommunernes Landsforening samt Københavns og  \r\n\r\n Frederiksberg Kommuner. </P>  \r\n\r\n<P>Der var i udvalget enighed om dets forslag. Forslagene er siden tiltrådt  \r\n\r\n af regeringen. </P>  \r\n\r\n<P>På baggrund heraf skal regeringen efter drøftelse med de kommunale  \r\n\r\n organisationer opfordre kommunerne og amtskommunerne til at følge  \r\n\r\n intentionerne i udbygningsforslagene inden for de rammer, der er aftalt for  \r\n\r\n 1994. </P>  \r\n\r\n<P>Et notat om fremrykningen af indsatsen for sindslidende i 1994 vedlægges.  \r\n\r\n</P>  \r\n\r\n<P>Yvonne Herløv Andersen Torben Lund </P>  \r\n\r\n<P>Socialminister Sundhedsminister </P>  \r\n\r\n<P>-------------------------------------------------------------------- </P>  \r\n\r\n<P>NOTAT OM FREMRYKNINGEN AF INDSATSEN FOR SINDSLIDENDE I 1994 </P>  \r\n\r\n<P>Udvalgets overvejelser og forslag </P>  \r\n\r\n<P>Den samlede indsats for psykisk syge er organiseret i en række sektorer og  \r\n\r\n delsektorer: sengeafdelinger på sygehuse, distriktspsykiatrien, sociale  \r\n\r\n omsorgs- og støttetilbud samt undervisning. </P>  \r\n\r\n<P>Det er afgørende for indsatsen i et område, at de forskellige tiltag  \r\n\r\n virker sammen som en helhed. En vurdering af den samlede indsats for  \r\n\r\n mennesker med sindslidelser må gå på tværs af sektorerne, også fordi der på  \r\n\r\n nogle områder ikke er faste grænser for, hvor en bestemt aktivitet skal  \r\n\r\n organiseres, og fordi tiltag på et område påvirker behovet på et andet. </P>  \r\n\r\n<P>Mulighederne for en bedre indsats for psykisk syge indgik i  \r\n\r\n økonomiaftalerne i juni 1993 mellem regeringen og de kommunale parter, jfr.  \r\n\r\n nedenfor. Endvidere nedsatte regeringen et udvalg om en fremskyndet indsats  \r\n\r\n for personer med sindslidelser (Fremrykningsudvalget) med repræsentanter for  \r\n\r\n de kommunale parter. Dette udvalg fremlægger i sin redegørelse blandt andet  \r\n\r\n følgende forslag til udbygningen af indsatsen for sindslidende: </P>  \r\n\r\n<P>* Distriktspsykiatrien udbygges over 3 år &#187;i bredden&#171; således,  \r\n\r\n at alle amter får et dækkende tilbud. Samtidig foreslås en udbygning &#187;i  \r\n\r\n dybden&#171;. I alt foreslås en personaleforøgelse på 350 stillinger. </P>  \r\n\r\n<P>* Der oprettes i 1994 100-125 botilbud til gruppen af meget vanskeligt  \r\n\r\n stillede sindslidende (anslået til 400-600 personer) på beskyttede  \r\n\r\n pensionater. Der er tale om en udviklingsopgave, som må tages op i alle  \r\n\r\n amter, idet man ikke med tilstrækkelig sikkerhed ved, hvilke tilbud denne  \r\n\r\n gruppe er indstillet på at modtage. </P>  \r\n\r\n<P>* Der oprettes i 1994 700 botilbud efter bistandslovens § 68 som pladser i  \r\n\r\n bofællesskaber, botilbud med støttecenter og aflastningspladser. </P>  \r\n\r\n<P>* Der oprettes i 1994 et antal væresteder med tilknyttet rådgivning og  \r\n\r\n opsøgende virksomhed med plads til i alt ca. 1.000 brugere. </P>  \r\n\r\n<P>* Aktiviteten på undervisningsområdet for sindslidende øges med 50%  \r\n\r\n svarende til 14 mio. kr. i 1994. </P>  \r\n\r\n<P>* Beskæftigelsestilbudene øges med 300 pladser i 1994. </P>  \r\n\r\n<P>* En række anvisninger på forbedringer af samarbejdet vedrørende  \r\n\r\n indlæggelse og udskrivning. </P>  \r\n\r\n<P>Regeringen har tiltrådt udvalgets anbefalinger. </P>  \r\n\r\n<P>Merudgifterne i 1994 ved udvalgets forslag </P>  \r\n\r\n<P>Fordelingen af merudgifterne på helårsbasis mellem amter og kommuner efter  \r\n\r\n udgiftstype kan som i Fremrykningsudvalgets rapport (side 1-31) sammenfattes  \r\n\r\n i følgende skema: </P>  \r\n\r\n<PRE>  \r\n\r\n     :-----------------------------------------------------------:  \r\n\r\n     :        Fordeling af merudgifter på helårsbasis ved        :  \r\n\r\n     :     fremrykning af indsatsen for sindslidende i 1994      :  \r\n\r\n     : ----------------------------------------------------------:  \r\n\r\n     : Mio kr.                    Drift            Anlæg         :  \r\n\r\n     :                         Amt   Kommuner    Amt    Kommuner :  \r\n\r\n     :------------------------:-----:---------:---------:--------:  \r\n\r\n     : Distriktspsykiatri     : 50  :         : 15-20   :        :  \r\n\r\n     : -----------------------:---- :---------:---------:--------:  \r\n\r\n     : Beskyttede pensionater : 12  :   12    :   16    :        :  \r\n\r\n     : -----------------------:---- :---------:---------:--------:  \r\n\r\n     : Bofællesskaber         : 45  :   45    :   (*)   :  22    :  \r\n\r\n     : -----------------------:---- :---------:---------:--------:  \r\n\r\n     : Væresteder             : 10  :   10    :         :   4    :  \r\n\r\n     : -----------------------:---- :---------:---------:--------:  \r\n\r\n     : Beskæftigelse          : 11  :   10    :   10    :        :  \r\n\r\n     : -----------------------:---- :---------:---------:--------:  \r\n\r\n     : Undervisning           :  7  :    7    :         :        :  \r\n\r\n     : -----------------------:---- :---------:---------:--------:  \r\n\r\n     : Ialt                   : 135 :   84    :  41-46  :   26   :  \r\n\r\n     : -----------------------:-----:---------:---------:--------:  \r\n\r\n</PRE>  \r\n\r\n<P>Udgifterne til drift af beskyttede pensionater, bofællesskaber, væresteder  \r\n\r\n og beskæftigelse deles efter de gældende finansieringsregler mellem amt og  \r\n\r\n kommune. Tilsvarende deling er forudsat for så vidt angår undervisning. </P>  \r\n\r\n<P>Anlægsudgifterne afholdes af den myndighed, der driver den pågældende  \r\n\r\n aktivitet. Bofællesskaber drives som hovedregel af kommunerne, men kan også  \r\n\r\n oprettes af amterne i h.t. boliglovgivningen. I så fald bliver der tale om en  \r\n\r\n amtslig anlægsudgift som markeringen (*) angiver. </P>  \r\n\r\n<P>De faktiske merudgifter i 1994 må bero på, hvornår i årets løb de enkelte  \r\n\r\n aktiviteter vil være i gang. Det må formodes , at der er taget højde for en  \r\n\r\n del af den fremrykkede indsats i de budgetter for 1994, som  \r\n\r\n kommunalbestyrelser og amtsråd vedtog i efteråret 1993, på baggrund dels af  \r\n\r\n økonomiaftalerne, jfr. nedenfor, dels af at langt hovedparten af  \r\n\r\n kommunalbestyrelser og amtsråd i deres indberetninger til Socialministeriet  \r\n\r\n har givet udtryk for, at behovet for indsatsen for sindslidende vil være  \r\n\r\n stigende i de kommende år. </P>  \r\n\r\n<P>De økonomiske aftaler mellem regeringen og de kommunale parter og  \r\n\r\n finansiering af Fremrykningsudvalgets forslag </P>  \r\n\r\n<P>I juni 1993 indgik regeringen aftaler med Amtsrådsforeningen, Kommunernes  \r\n\r\n Landsforening samt Københavns og Frederiksberg kommuner om de økonomiske  \r\n\r\n rammer for aktiviteten i 1994 i den kommunale og amtskommunale sektor. </P>  \r\n\r\n<P>I aftalerne blev der udtrykt enighed om at henstille, at der gøres en  \r\n\r\n særlig indsats for sindslidende, hjemløse og socialt udstødte. </P>  \r\n\r\n<P>På det amtskommunale område blev det aftalt, at der i 1994 afsættes 500  \r\n\r\n mio. kr. mere til sygehusområdet end i budgetterne for 1993. Beløbet skal  \r\n\r\n blandt andet dække merudgifter i forbindelse med indførelsen af frit  \r\n\r\n sygehusvalg, forhøjelse af Rigshospitalets takster, forøgelse af  \r\n\r\n operationskapaciteten, gradvis nedbringelse af ventetider og forøgelse af  \r\n\r\n indsatsen på det hjertekirurgiske område. </P>  \r\n\r\n<P>Der er enighed om, at den distriktspsykiatriske udbygning vil kunne klares  \r\n\r\n inden for denne ramme. </P>  \r\n\r\n<P>For kommunerne, herunder Københavns og Frederiksberg kommuner, blev det  \r\n\r\n aftalt, at puljen til vanskeligt stillede kommuner i hovedstadsområdet  \r\n\r\n fremover kan anvendes til tilskud til kommuner med særligt mange udstødte og  \r\n\r\n psykisk syge. Puljen for 1994 er for hovedpartens vedkommende fordelt ved  \r\n\r\n tilskudsudmeldingen i sommeren 1993. </P>  \r\n\r\n<P>For kommunerne blev der med økonomiaftalen skabt plads til, at der  \r\n\r\n indenfor en ramme på 100 mio. kr. kan etableres flere og mere varierede  \r\n\r\n tilbud til sindslidende, hjemløse og socialt udstødte. Der er tale om et  \r\n\r\n prioriteret beløb inden for den samlede økonomiske aftaleramme, idet der ikke  \r\n\r\n er tilført kommunerne ekstra ressourcer specielt til dette formål. </P>  \r\n\r\n<P>I aftalen mellem regeringen og Københavns Kommune er det aftalt, at der  \r\n\r\n til en forstærket indsats over for de hjemløse og de sindslidende afsættes et  \r\n\r\n beløb på 50 mio. kr. </P>  \r\n\r\n<P>I aftalen med Frederiksberg Kommune har regeringen og kommunen udtrykt  \r\n\r\n enighed om, at der gøres en særlig indsats for sindslidende, hjemløse og  \r\n\r\n socialt udstødte. Der er ikke i aftalen afsat beløb hertil. </P>  \r\n\r\n<P>Regeringen har desuden givet tilsagn om at medvirke til, at der fra  \r\n\r\n satspuljemidlerne etableres bevillingsmæssig hjemmel til at støtte indsatsen  \r\n\r\n over for mennesker med sindslidelser. For amternes vedkommende blev det  \r\n\r\n aftalt, at midler fra satspuljen kommer til udbetaling som forhøjelse af  \r\n\r\n bloktilskuddene efter forhandling med Amtsrådsforeningen. </P>  \r\n\r\n<P>Merudgifterne, der er forbundet med Fremrykningsudvalgets forslag, er  \r\n\r\n beregnet som udgifter på helårsbasis. Erfaringsmæssigt må der imidlertid  \r\n\r\n påregnes en vis træghed i en igangsættelse af yderligere tilbud. For eksempel  \r\n\r\n skal boliger og institutioner anskaffes eller bygges og der skal ansættes  \r\n\r\n personale. </P>  \r\n\r\n<P>Det er derfor fundet rimeligt at antage, at merudgifterne som følge af  \r\n\r\n Fremrykningsudvalgets forslag først slår fuldt igennem i 1995 og 1996. </P>  \r\n\r\n<P>Af de midler, der tilføres fra satspuljen, anvendes 70 mio. kr. i 1994 til  \r\n\r\n dækning af den amtskommunale udmøntning af Fremrykningsudvalgets forslag.  \r\n\r\n Beløbet fordeles mellem de 14 amtskommuner efter forhandling med  \r\n\r\n Amtsrådsforeningen med udgangspunkt i fordelingsnøglen for bloktilskud. </P>  \r\n\r\n<P>I 1995 er der enighed om, at de årlige driftsudgifter ved de sociale og  \r\n\r\n undervisningsmæssige ordninger andrager 84 mio. kr. for kommunerne og 84 mio.  \r\n\r\n kr. for amtskommunerne. Forslag om kompensation for disse beløb vil indgå i  \r\n\r\n forhandlingerne om den kommunale økonomi i forbindelse med  \r\n\r\n finanslovforhandlingerne for 1995. </P>  \r\n\r\n<P>Kommunernes andel af merudgifterne kan rummes indenfor den mellem  \r\n\r\n regeringen og Kommunernes Landsforening aftalte ramme på 100 mio. kr. til  \r\n\r\n udbygning af indsatsen for sindslidende, hjemløse og socialt udstødte. </P>  \r\n\r\n<P>Herudover vil der - som en særlig foranstaltning i 1994 - bliver tilført  \r\n\r\n kommuner, der er særligt belastede af sindslidende, et øremærket beløb på 10  \r\n\r\n mio. kr., som fordeles i tilknytning til den socialpolitiske pulje vedrørende  \r\n\r\n socialt udstødte (storbypuljen). </P>  \r\n\r\n<P>Tilsvarende vil der i 1994 være plads til Københavns Kommunes andel af de  \r\n\r\n kommunale udgifter indenfor den med regeringen aftalte ramme på 50 mio. kr.  \r\n\r\n til en forstærket indsat overfor sindslidende og hjemløse. </P>  \r\n\r\n<P>Endvidere tilføres Frederiksberg Kommune et særligt tilskud i 1994 på 2  \r\n\r\n mio. kr. som følge af den manglende kompensation i den økonomiske aftale.  \r\n\r\n</P>  \r\n\r\n<P>Opfølgning </P>  \r\n\r\n<P>Den igangsatte udbygning skal løbende følges og vurderes både på lokalt og  \r\n\r\n på landsplan. Der skal derfor foregå en landsdækkende opfølgning af  \r\n\r\n aktiviteterne, ligesom der vil ske en evaluering samt opsamling og formidling  \r\n\r\n af erfaringer. </P>  \r\n\r\n<P>Regeringens ordinære rapportering til Folketinget i foråret 1994 om  \r\n\r\n udviklingen i indsatsen for personer med sindslidelser bygger for det sociale  \r\n\r\n og undervisningsmæssige område på indberetninger pr. 1. november 1993 fra  \r\n\r\n kommunalbestyrelser og amtsråd. Denne rapportering vil derfor ikke  \r\n\r\n umiddelbart kunne belyse gennemførelsen af Fremrykningsudvalgets forslag.  \r\n\r\n</P>  \r\n\r\n<P>Til brug for den ordinære rapportering vil der i foråret 1994 supplerende  \r\n\r\n blive indhentet en kortfattet, talmæssig belysning fra amterne vedr.  \r\n\r\n udbygningen af distriktspsykiatrien, udviklingen i sengetallene på sygehusene  \r\n\r\n samt etableringen af beskyttede pensionater mv. </P>  \r\n\r\n<P>Dette materiale vil bl.a. indgå i forhandlingerne medio 1994 med de  \r\n\r\n kommunale parter om de økonomiske rammer for 1995. </P>  \r\n\r\n<P>Regeringen vil i foråret 1995 afgive en bredere redegørelse til  \r\n\r\n Folketinget om udviklingen i indsatsen for sindslidende bl.a. på grundlag af  \r\n\r\n de ordinære indberetninger pr. 1. november 1994 fra kommunalbestyrelser og  \r\n\r\n amtsråd om indsatsen for personer med sindslidelser. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/03/1994"
        },
        {
            "displayName": "Accession",
            "displayValue": "C19940005254"
        },
        {
            "displayName": "Entydig dokumentidentifikation",
            "displayValue": "CM012833"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "52"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "08/03/1994"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Socialministeriet Kontor 2.2 J.nr.: 0401-216"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}