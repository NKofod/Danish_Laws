{
    "id": 78914,
    "title": "Cirkulæreskrivelse om dispensation fra § 3, stk. 1 og 2 i kødmærkningsbekendtgørelsen (Til samtlige levnedsmiddelkontrolenheder og samtlige dyrlæger ved kødvirksomheder, godkendt til produktion og salg her i landet, og virksomheder, autoriseret    til eksport af kød, slagteaffald, kødvarer, slagtet fjerkræ, fjerkræprodukter, slagtede kaniner og kaninprodukter) ",
    "documentTypeId": "140",
    "isSagsforlobPeriodValid": false,
    "shortName": "CIR1H nr 13480 af 08/08/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om dispensation fra § 3, stk.  \r\n\r\n 1 og 2 i kødmærkningsbekendtgørelsen </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige  \r\n\r\n levnedsmiddelkontrolenheder og samtlige dyrlæger ved </P>  \r\n\r\n<P CLASS=TITEL-KOMMENTAR ALIGN=CENTER>kødvirksomheder, godkendt til  \r\n\r\n produktion og salg her i landet, og </P>  \r\n\r\n<P CLASS=TITEL-KOMMENTAR ALIGN=CENTER>virksomheder, autoriseret til eksport  \r\n\r\n af kød, slagteaffald, </P>  \r\n\r\n<P CLASS=TITEL-KOMMENTAR ALIGN=CENTER>kødvarer, slagtet fjerkræ,  \r\n\r\n fjerkræprodukter, slagtede kaniner og </P>  \r\n\r\n<P CLASS=TITEL-KOMMENTAR ALIGN=CENTER>kaninprodukter) </P>  \r\n\r\n<BR>  \r\n\r\n<P>I henhold til § 3, stk. 1, i Landbrugsministeriets bekendtgørelse nr. 890  \r\n\r\n af 15. december 1987 om mærkning af færdigpakket kød m.v. skal mærkningen  \r\n\r\n være påført pakningen, før det pågældende levnedsmiddel forlader den  \r\n\r\n virksomhed, hvori det er pakket. </P>  \r\n\r\n<P>I henhold til § 3, stk. 2, er det forbudt at ændre eller supplere den i  \r\n\r\n bekendtgørelsen foreskrevne mærkning eller foretage mærkning i henhold til  \r\n\r\n bekendtgørelsen, efter at pakningen har forladt pakkevirksomheden. </P>  \r\n\r\n<P>Veterinærdirektoratet har fået forelagt en ansøgning om dispensation fra §  \r\n\r\n 3, stk. 1 og 2, i kødmærkningsbekendtgørelsen i et tilfælde, hvor  \r\n\r\n færdigpakkede levnedsmidler, omfattet af kødmærkningsbekendtgørelsen, i  \r\n\r\n frossen tilstand sælges fra forarbejdnings- og pakkevirksomheden til en  \r\n\r\n detailvirksomhed, der efter optøning sælger varene som optøede, færdigpakkede  \r\n\r\n varer. </P>  \r\n\r\n<P>Distribution og forhandling af de pågældende produkter som kølevarer er  \r\n\r\n ikke realistisk, grundet en kort holdbarhedstid efter optøning. </P>  \r\n\r\n<P>Ved den anvendte distributions- og forhandlingsmåde kan optøningsdato  \r\n\r\n først påføres pakningen i detailleddet - hvor optøningen sker. </P>  \r\n\r\n<P>Da &#187;mindst holdbar til dato&#171; afhænger af optøningsdatoen, har  \r\n\r\n Veterinærdirektoratet meddelt dispensation fra kravet om, at mærkningen skal  \r\n\r\n være påført pakningen, før det pågældende levnedsmiddel forlader den  \r\n\r\n virksomhed, hvori det er pakket (§ 3, stk. 1) og fra kravet om, at mærkningen  \r\n\r\n ikke må ændres eller suppleres, efter at pakningen har forladt  \r\n\r\n pakkevirksomheden (§ 3, stk. 2). </P>  \r\n\r\n<P>Veterinærdirektoratet finder, at der fremover i lignende sager bør  \r\n\r\n meddeles dispensation fra § 3, stk. 1 og 2, i kødmærkningsbekendtgørelsen,  \r\n\r\n således at &#187;optøningsdato&#171; og &#187;mindst holdbar til dato&#171;  \r\n\r\n kan påføres af forhandlingsvirksomheden på nedennævnte betingelser: </P>  \r\n\r\n<P> at der på ledsagedokumenter af forarbejdningsvirksomheden oplyses om  \r\n\r\n varens mindste holdbarhed ved 5grader C efter optøning, </P>  \r\n\r\n<P> at den enkelte pakning påføres en mærkning, hvoraf fremgår, at varen har  \r\n\r\n været frosset, jf. § 7, stk. 3 i kødmærkningsbekendtgørelsen, og ikke bør  \r\n\r\n nedfryses igen efter optøning, </P>  \r\n\r\n<P> at forhandlingsvirksomheden i forbindelse med optøningen på den enkelte  \r\n\r\n pakning angiver optøningsdato, samt </P>  \r\n\r\n<P> at &#187;mindst holdbar til dato&#171; angives af  \r\n\r\n forhandlingsvirksomheden i overensstemmelse med forarbejdningsvirksomhedens  \r\n\r\n angivelse. </P>  \r\n\r\n<P>Inga Galamba </P>  \r\n\r\n<P>/Henrik Bak </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Historiskmarkeret da bekendtgørelsen, som den knyttede sig til, er ophævet."
    ],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19901348009"
        },
        {
            "displayName": "Entydig dokumentidentifikation",
            "displayValue": "CM038124"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "15/06/2018"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13480"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "08/08/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "JK 521-6/90"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}