{
    "id": 138938,
    "title": "Krav om at imødegå gener ved dårligt indeklima på grund af fugt og skimmel",
    "documentTypeId": "240",
    "isSagsforlobPeriodValid": true,
    "shortName": "KEN nr 9561 af 01/09/2011",
    "documentHtml": "<div class=\"bjelke\">Den fulde tekst</div><p class=\"Titel2\">Krav om at imødegå gener ved dårligt indeklima på grund af fugt og skimmel</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">Ved et tilsynsbesøg på et værested konstaterede Arbejdstilsynet, at der i fire rum i kælderen samt i trapperummet i kælderen var tydelige fugtskader på mur og gulve i form af fugtskjolder og misfarvet, opsvulmet puds. I flere af kælderrummene udgjorde det synlige fugt- og skimmelskadede område over 3 m<span class=\"Superscript\">2</span>.</p>\r\n   <p class=\"TekstGenerel\">Det blev oplyst, at de ansatte ved værestedet bruger kælderen ca. en gang om ugen i forbindelse med anvendelse af en vaskemaskine, der er placeret i kælderen.</p>\r\n   <p class=\"TekstGenerel\">Arbejdstilsynet gav kommunen et påbud om at imødegå indeklimagener som følge af fugt og skimmel i kælderen og et påbud om brug af en arbejdsmiljørådgiver til løsning af arbejdsmiljøproblemet.</p>\r\n   <p class=\"TekstGenerel\">Kommunen anførte i klagen, at ingen ansatte har oplevet indeklimagener, og at lokalerne kun i begrænset omfang anvendes som arbejdsrum.</p>\r\n   <p class=\"TekstGenerel\">Ifølge reglerne om faste arbejdssteders indretning skal arbejdsstedet indrettes sikkerheds- og sundhedsmæssigt fuldt forsvarligt og under hensyn til anvendelsen være indrettet og holdt forsvarligt ved lige.</p>\r\n   <p class=\"TekstGenerel\">Ifølge reglerne om brug af autoriserede arbejdsmiljørådgivere udgør indeklimaproblemer, som følge af fugtproblemer og svampevækst ved synlig fugt over et areal på i alt minimum 3 m<span class=\"Superscript\">2</span> i et tilstødende rum et komplekst arbejdsmiljøproblem, der automatisk udløser et rådgiverpåbud.</p>\r\n   <p class=\"TekstGenerel\">Et enigt Arbejdsmiljøklagenævn fastholdt påbuddet om at imødegå indeklimagener og påbud om brug af arbejdsmiljørådgiver, idet de ansatte udsættes for risiko for at udvikle indeklimagener på grund af fugt og skimmel i kælderen.</p>\r\n   <p class=\"TekstGenerel\">Nævnet lagde vægt på, at der var tydelige fugtskader i form af fugtskjolder og misfarvet opsvulmet puds, og gulve og vægge tydeligt var grønne og sorte af skimmel. I flere af kælderrummene udgjorde det synlige fugt- og skimmelskadede område over 3 m<span class=\"Superscript\">2</span>.</p>\r\n   <p class=\"TekstGenerel\">Nævnet lagde desuden vægt på, at kælderen støder op til andre arbejdsrum, at adgangen til kælderen sker via en trappe fra køkkenet, og når man åbner døren i køkkenet til kælderen, bliver man mødt med en fugtig kælderagtig lugt, ligesom de ansatte bruger kælderen i forbindelse med brug af en vaskemaskine.</p>\r\n   <p class=\"TekstGenerel\">Nævnet bemærkede til oplysningen om, at ingen har oplevet indeklimagener, at arbejdsmiljølovgivningen er forebyggende, og at det er nævnets vurdering, at der er en risiko for at de ansatte kan få symptomer på indeklimagener.</p>\r\n   <p class=\"TekstGenerel\">Desuden bemærkede nævnet, at et arbejdsrum efter reglerne omfatter ethvert rum, hvor der udføres arbejde. Uanset, at de ansatte kun udfører arbejde i kælderen en gang om ugen finder nævnet, at der udføres arbejde i kælderen, og at arbejdsstedet derfor skal være indrettet sikkerheds- og sundhedsmæssigt fuldt forsvarligt, idet et arbejdssted omfatter alle arealer, som de ansatte har adgang til som led i deres arbejde.</p>\r\n</div>\r\n<p class=\"Tekst\">[Adressat udeladt]</p>\r\n<p class=\"Tekst\">Arbejdsmiljøklagenævnet har på møde den 30. august 2011 behandlet [navn udeladt]'s klage over Arbejdstilsynets afgørelse af den 4. oktober 2010, hvorved [navn udeladt] fik påbud om</p>\r\n<p class=\"Tekst\">1. At imødegå indeklimagener som følge af fugt og skimmel i kælderen hos værestedet [navn udeladt] samt</p>\r\n<p class=\"Tekst\">2. At bruge autoriseret arbejdsmiljørådgiver til at bistå sig med at efterkomme påbuddet.</p>\r\n<p class=\"Tekst\">Nævnet traf følgende</p>\r\n<p class=\"Tekst\" style=\"text-align: center;\">AFGØRELSE</p>\r\n<p class=\"Tekst\">Arbejdsmiljøklagenævnet fastholder, at [navn udeladt] på værestedet [navn udeladt] skal imødegå indeklimagener som følge af fugt og skimmel i kælderen samt bruge en autoriseret arbejdsmiljørådgiver til at hjælpe sig med at efterkomme påbuddet.</p>\r\n<p class=\"Tekst\">[Navn udeladt] skal efterkomme Arbejdsmiljøklagenævnets afgørelse senest den 4. januar 2012 samt give Arbejdstilsynet en tilbagemelding om, at påbuddene er efterkommet senest den 11. januar 2012.</p>\r\n<p class=\"Tekst\">Desuden skal [navn udeladt] senest den 18. oktober 2011 give Arbejdstilsynet en tilbagemelding om, hvilken autoriseret arbejdsmiljørådgiver, [navn udeladt] har indgået aftale med.</p>\r\n<p class=\"Tekst\" style=\"text-align: center;\">BEGRUNDELSE</p>\r\n<p class=\"TekstV\">\r\n   <span class=\"Bold\">Påbuddet vedrørende indeklimagener</span>\r\n</p>\r\n<p class=\"Tekst\">Arbejdsmiljøklagenævnet finder ikke, at [navn udeladt] er indrettet sikkerheds- og sundhedsmæssigt fuldt forsvarligt, idet de ansatte udsættes for risiko for at udvikle indeklimagener, på grund af fugt og skimmel i kælderen.</p>\r\n<p class=\"Tekst\">Arbejdsmiljøklagenævnet lægger herved vægt på, at Arbejdstilsynet ved tilsynsbesøget den 9. september 2010 konstaterede, at der i alle fire rum i kælderen samt i trapperummet i kælderen var tydelige fugtskader på mure og gulve i form af fugtskjolder og misfarvet, opsvulmet puds. Endvidere var gulve og vægge tydeligt grønne og sorte af skimmel. I flere af kælderrummene udgjorde det synligt fugt- og skimmelskadede område over 3 m<span class=\"Superscript\">2</span>.</p>\r\n<p class=\"Tekst\">Arbejdsmiljøklagenævnet lægger endvidere vægt på, at Arbejdstilsynet ved tilsynsbesøget konstaterede, at kælderen støder op til andre arbejdsrum, at adgangen til kælderen sker via en trappe fra køkkenet, og når man åbnede døren i køkkenet til kælderen, blev man mødt af en fugtig, kælderagtig lugt.</p>\r\n<p class=\"Tekst\">Arbejdsmiljøklagenævnet lægger herudover vægt på, at de ansatte bruger kælderen ca. 1 gang om ugen i forbindelse med anvendelse af vaskemaskinen, der er placeret i kælderen.</p>\r\n<p class=\"Tekst\">Ifølge reglerne om faste arbejdssteders indretning skal arbejdsstedet indrettes sikkerheds- og sundhedsmæssigt fuldt forsvarligt ud fra både en enkeltvis og samlet vurdering af de forhold i arbejdsmiljøet, som på kort eller lang sigt kan have indvirkning på den fysiske eller psykiske sundhed.</p>\r\n<p class=\"Tekst\">Endvidere fremgår det af reglerne, at bygninger og bedriftsindretninger, herunder tekniske anlæg og installationer, tunneler, minegange, gruber, læsseramper og lignende, skal være af forsvarlig konstruktion og indretning under hensyn til anvendelsen samt holdt forsvarligt ved lige.</p>\r\n<p class=\"Tekst\">Herudover fremgår det af reglerne, at arbejdsrum under hensyn til arbejdets art skal være forsvarligt isoleret mod bl.a. udefra kommende fugt.</p>\r\n<p class=\"Tekst\">På den baggrund finder Arbejdsmiljøklagenævnet, at der er grundlag for Arbejdstilsynets påbud om, at [navn udeladt] på værestedet [navn udeladt] skal imødegå indeklimagener som følge af fugt og skimmel i kælderen.</p>\r\n<p class=\"Tekst\">Vedrørende [navn udeladt]'s bemærkninger om, at ingen ansatte har oplevet indeklimagener, bemærker Arbejdsmiljøklagenævnet, at arbejdsmiljølovgivningen bl.a. er forebyggende, og at det er nævnets vurdering, at forholdende indebærer en risiko for, at de ansatte kan få symptomer på indeklimagener.</p>\r\n<p class=\"Tekst\">[Navn udeladt] har endvidere anført, at lokalerne ikke anvendes som arbejdsrum, men kun i meget begrænset omfang, og at belastningen af de ansatte derfor er meget lav.</p>\r\n<p class=\"Tekst\">Hertil bemærker Arbejdsmiljøklagenævnet, at et arbejdsrum i henhold til bekendtgørelsen om faste arbejdssteders indretning omfatter ethvert rum, hvor der udføres arbejde. Uanset, at de ansatte alene udfører arbejde i kælderen ca. 1 gang om ugen, finder nævnet, at der udføres arbejde i kælderen, og selvom belastningen er lav, finder nævnet, at arbejdsstedet ikke er indrettet sikkerheds- og sundhedsmæssigt fuldt forsvarligt.</p>\r\n<p class=\"Tekst\">Det bemærkes i den forbindelse, at et arbejdssted i henhold til bekendtgørelsen omfatter virksomhedens bedriftsområde, omfattende alle bygninger, bedriftsanlæg mv. og arealer, som virksomhedens ansatte har adgang til som led i deres arbejde.</p>\r\n<p class=\"Tekst\">For så vidt angår [navn udeladt]'s bemærkninger om, at Arbejdstilsynet med fordel kunne anvende en anden tilgang og først henvise til anden relevant lovgivning, henviser Arbejdsmiljøklagenævnet til Arbejdstilsynets udtalelse af den 7. april 2011, som nævnet er enig i.</p>\r\n<p class=\"TekstV\">\r\n   <span class=\"Bold\">Påbuddet vedrørende autoriseret arbejdsmiljørådgiver</span>\r\n</p>\r\n<p class=\"Tekst\">Arbejdsmiljøklagenævnet finder, at [navn udeladt] har overtrådt arbejdsmiljølovgivningen vedrørende et komplekst arbejdsmiljøproblem, som Arbejdstilsynet har givet påbud om.</p>\r\n<p class=\"Tekst\">Ifølge reglerne om rådgiverpåbud skal arbejdsgiveren efterkomme påbud om brug af autoriseret arbejdsmiljørådgiver, når Arbejdstilsynet træffer en eller flere afgørelser om overtrædelser af arbejdsmiljølovgivningen om et eller flere komplekse og alvorlige arbejdsmiljøproblemer, der indebærer risiko for sikkerhed og sundhed.</p>\r\n<p class=\"Tekst\">De arbejdsmiljøproblemer, der udløser rådgiverpåbud ved komplekse og alvorlige overtrædelser, kan være konstateret ved enkeltstående tilsyn eller et samlet tilsynsforløb.</p>\r\n<p class=\"Tekst\">Endvidere følger det af reglerne, at indeklimaproblemer som følge af fugtproblemer og svampevækst ved synlig fugt over et areal på i alt minimum 3 m<span class=\"Superscript\">2</span> i et tilstødende rum, udgør et komplekst arbejdsmiljøproblem, der automatisk udløser et rådgiverpåbud.</p>\r\n<p class=\"Tekst\">Der afgives ikke rådgiverpåbud, hvis [navn udeladt] inden for det seneste år har løst et identisk arbejdsmiljøproblem på samme arbejdssted, og løsningen umiddelbart kan overføres.</p>\r\n<p class=\"Tekst\">Ud fra det oplyste om arbejdets karakter må det lægges til grund, at [navn udeladt] ikke inden for det seneste år forud for Arbejdstilsynets påbud har løst et identisk arbejdsmiljøproblem på samme arbejdssted, og den nævnte undtagelsesbestemmelse finder derfor ikke anvendelse.</p>\r\n<p class=\"Tekst\">På den baggrund finder Arbejdsmiljøklagenævnet, at der ligeledes er grundlag for Arbejdstilsynets påbud om brug af autoriseret arbejdsmiljørådgiver til løsning af arbejdsmiljøproblemet vedrørende indeklimaet.</p>\r\n<p class=\"Tekst\">Arbejdsmiljøklagenævnets afgørelse er truffet af et enigt nævn.</p>\r\n<p class=\"Tekst\" style=\"text-align: center;\">REGLER</p>\r\n<p class=\"Tekst\">Arbejdsmiljøklagenævnet har ved afgørelsen anvendt følgende regler:</p>\r\n<p class=\"Tekst\">Om arbejdsstedets indretning:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 42, stk. 1 og § 43, stk. 1, nr. 1, i lov om arbejdsmiljø, jf. lovbekendtgørelse nr. 1072 af 7. september 2010</p>\r\n   <p class=\"Liste1\">\r\n      <span class=\"Liste1Nr\">–</span> § 6, § 10, stk. 1 og § 23, i bekendtgørelse nr. 96 af 13. februar 2001 om faste arbejdssteders indretning.</p>\r\n</p>\r\n<p class=\"Tekst\">Om Arbejdstilsynets ret til at give påbud:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 77, stk. 1, i lov om arbejdsmiljø, jf. lovbekendtgørelse nr. 1072 af 7. september 2010.</p>\r\n</p>\r\n<p class=\"Tekst\">Om autoriseret arbejdsmiljørådgiver:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 77 a, i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 175 af 27. februar 2007 og lov nr. 1395 af 27. december 2008</p>\r\n   <p class=\"Liste1\">\r\n      <span class=\"Liste1Nr\">–</span> § 6, § 15, nr. 3, §§ 37-38, §§ 42-45 og § 49, i bekendtgørelse nr. 259 af 20. marts 2007 om brug af autoriserede arbejdsmiljørådgivere.</p>\r\n</p>\r\n<p class=\"Tekst\">Reglerne kan læses på de følgende sider.</p>\r\n<p class=\"Tekst\" style=\"text-align: center;\">OPLYSNINGERNE I SAGEN</p>\r\n<p class=\"Tekst\">Sagen er afgjort på grundlag af de dokumenter, som klagenævnet har modtaget fra Arbejdstilsynet.</p>\r\n<p class=\"Tekst\" style=\"text-align: center;\">På klagenævnets vegne</p>\r\n<p class=\"Tekst\" style=\"text-align: center;\">[navn udeladt]</p>\r\n<p class=\"Tekst\">\r\n   <span class=\"BoldUnderline\">Kopi til:</span>\r\n</p>\r\n<p class=\"Tekst\">– [navn udeladt]</p>\r\n<p class=\"Tekst\">– [navn udeladt]</p>\r\n<p class=\"TekstV\">\r\n   <span class=\"Bold\">Regler</span>\r\n</p>\r\n<p class=\"TekstV\">\r\n   <span class=\"Bold\">Lov om arbejdsmiljø, jf. lovbekendtgørelse nr. 1072 af 7. september 2010</span>\r\n</p>\r\n<p class=\"Tekst\">…</p>\r\n<p class=\"TekstV\" style=\"text-align: center;\">\r\n   <span class=\"Bold\">Kapitel 6</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Arbejdsstedets indretning</span>\r\n</p>\r\n<p class=\"Tekst\">\r\n   <span class=\"Bold\">§ 42.</span> Arbejdsstedet skal indrettes således, at det sikkerheds- og sundhedsmæssigt er fuldt forsvarligt.</p>\r\n<p class=\"Tekst\">\r\n   <span class=\"Italic\">Stk. 2.</span> Anerkendte normer og standarder, som har sikkerheds- eller sundhedsmæssig betydning, skal følges.</p>\r\n<p class=\"Tekst\">\r\n   <span class=\"Bold\">§ 43.</span> Beskæftigelsesministeren kan fastsætte regler om indretning af faste, midlertidige, skiftende og udendørs arbejdssteder, herunder om</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> arbejdsrum, f.eks. loftshøjde, luftrum, gulve, vægge, lofter, belysning, temperatur, luftfornyelse og støj,</p>\r\n   <p class=\"Liste1\">\r\n      <span class=\"Liste1Nr\">2)</span> velfærdsforanstaltninger m.v., f.eks. opholds- og spiserum, garderober, omklædningsrum, toiletter, vaske- og baderum samt sovesteder og stole,</p>\r\n   <p class=\"Liste1\">\r\n      <span class=\"Liste1Nr\">3)</span> udgangsforhold, f.eks. færdselsveje, trapper og udgange.</p>\r\n</p>\r\n<p class=\"Tekst\">\r\n   <span class=\"Italic\">Stk. 2.</span> Det kan i reglerne i medfør af stk. 1 fastsættes, at de gælder for udlejere af bygninger, lokaler, arealer m.v.</p>\r\n<p class=\"Tekst\">…</p>\r\n<p class=\"TekstV\" style=\"text-align: center;\">\r\n   <span class=\"Bold\">Kapitel 13</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Arbejdstilsynet</span>\r\n</p>\r\n<p class=\"Tekst\">...</p>\r\n<p class=\"Tekst\">\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p class=\"Tekst\">…</p>\r\n<p class=\"Tekst\">\r\n   <span class=\"Bold\">§ 77 a.</span> Arbejdstilsynet kan påbyde, at modtageren af påbud eller andre afgørelser om overtrædelse af arbejdsmiljølovgivningen skal indhente bistand fra en autoriseret arbejdsmiljørådgiver, bl.a. med henblik på, at det forebyggende arbejdsmiljøarbejde i virksomheden styrkes.</p>\r\n<p class=\"Tekst\">\r\n   <span class=\"Italic\">Stk. 2.</span> Beskæftigelsesministeren fastsætter nærmere regler om rådgivningspåbuddets indhold, omfang og varighed og de nærmere vilkår herfor.</p>\r\n<p class=\"Tekst\">…</p>\r\n<p class=\"TekstV\">\r\n   <span class=\"Bold\">Bekendtgørelse nr. 96 af 13. februar 2001 om faste arbejdssteders indretning</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Kapitel 2</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Planlægning og indretning af arbejdsstedet</span>\r\n</p>\r\n<p class=\"Tekst\">\r\n   <span class=\"Bold\">§ 6.</span> Arbejdsstedet skal indrettes sikkerheds- og sundhedsmæssigt fuldt forsvarligt ud fra både en enkeltvis og samlet vurdering af de forhold i arbejdsmiljøet, som på kort eller lang sigt kan have indvirkning på den fysiske eller psykiske sundhed.</p>\r\n<p class=\"Tekst\">…</p>\r\n<p class=\"TekstV\" style=\"text-align: center;\">\r\n   <span class=\"Bold\">Kapitel 3</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Almindelige bestemmelser</span>\r\n</p>\r\n<p class=\"Tekst\">…</p>\r\n<p class=\"Tekst\">\r\n   <span class=\"Bold\">§ 10.</span> Bygninger og bedriftsindretninger, herunder tekniske anlæg og installationer, tunneler, minegange, gruber, læsseramper og lignende, skal være af forsvarlig konstruktion og indretning under hensyn til anvendelsen samt holdt forsvarligt vedlige.</p>\r\n<p class=\"Tekst\">…</p>\r\n<p class=\"TekstV\" style=\"text-align: center;\">\r\n   <span class=\"Bold\">Kapitel 5</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Arbejdsrum</span>\r\n</p>\r\n<p class=\"Tekst\">…</p>\r\n<p class=\"Tekst\">\r\n   <span class=\"Bold\">§ 23.</span> Arbejdsrum skal under hensyn til arbejdets art være forsvarligt isoleret mod udefra kommende fugt, kulde og varme samt mod støj og vibrationer.</p>\r\n<p class=\"Tekst\">…</p>\r\n<p class=\"Tekst\">\r\n   <span class=\"Bold\">Arbejdstilsynets bekendtgørelse nr. 259 af 20. marts 2007 om brug autoriserede arbejdsmiljørådgivere:</span>\r\n</p>\r\n<p class=\"Tekst\">...</p>\r\n<p class=\"Tekst\">\r\n   <span class=\"Bold\">§ 6.</span> Arbejdsgiveren skal efterkomme påbud om brug af autoriseret arbejdsmiljørådgiver, når Arbejdstilsynet afgiver en eller flere afgørelser om overtrædelser af arbejdsmiljølovgivningen om et eller flere komplekse og alvorlige arbejdsmiljøproblemer, der indebærer risiko for sikkerhed og sundhed og som angivet i kapitel 3, når overtrædelserne er</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> konstateret ved et enkeltstående tilsyn eller ved et tilsynsforløb bestående af screening og et deraf efterfølgende tilsyn, og</p>\r\n   <p class=\"Liste1\">\r\n      <span class=\"Liste1Nr\">2)</span> konstateret ved tilsyn med arbejde tilknyttet én produktionsenhed.</p>\r\n</p>\r\n<p class=\"Tekst\">\r\n   <span class=\"Italic\">Stk. 2.</span> Der afgives ikke påbud efter stk. 1, hvis arbejdsgiveren inden for det seneste år har løst et identisk arbejdsmiljøproblem på samme arbejdssted, og løsningen umiddelbart kan overføres.</p>\r\n<p class=\"Tekst\">…</p>\r\n<p class=\"TekstV\" style=\"text-align: center;\">\r\n   <span class=\"Bold\">Kapitel 3</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Komplekse og alvorlige overtrædelser af arbejdsmiljølovgivningen</span>\r\n</p>\r\n<p class=\"Tekst\">…</p>\r\n<p class=\"TekstV\" style=\"text-align: center;\">Det biologiske område</p>\r\n<p class=\"Tekst\">…</p>\r\n<p class=\"Tekst\">\r\n   <span class=\"Bold\">§ 14.</span> Indeklimaproblemer som følge af fugtproblemer og svampevækst ved</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> vand fra en ikke akut vandskade, hvor der dannes blankt vandspejl på vandrette flader,</p>\r\n   <p class=\"Liste1\">\r\n      <span class=\"Liste1Nr\">2)</span> synlig fugt over et areal på i alt minimum 0,25 m<span class=\"Superscript\">2</span> i arbejdsrum,</p>\r\n   <p class=\"Liste1\">\r\n      <span class=\"Liste1Nr\">3)</span> synlig fugt over et areal på i alt minimum 3 m<span class=\"Superscript\">2</span> i et tilstødende rum,</p>\r\n   <p class=\"Liste1\">\r\n      <span class=\"Liste1Nr\">4)</span> symptomer på indeklimagener hos ansatte, samt tydelig jordslået eller kælderagtig lugt,</p>\r\n   <p class=\"Liste1\">\r\n      <span class=\"Liste1Nr\">5)</span> kondensering på kolde ydervægge i et omfang, der medfører, at større arealer vægbeklædning kan løsnes. Ved større arealer forstås i arbejdsrum et areal på i alt minimum 0,25 m<span class=\"Superscript\">2</span> og i tilstødende rum minimum 3 m<span class=\"Superscript\">2</span> over et samlet areal, eller</p>\r\n   <p class=\"Liste1\">\r\n      <span class=\"Liste1Nr\">6)</span> tidligere svampevækst i arbejdsrum over et areal, som mindst svarer til de i nummer 2 eller 5 angivne, og som ikke er blevet fjernet i forbindelse med elimineringen af fugtkilden.</p>\r\n</p>\r\n<p class=\"Tekst\">…</p>\r\n<p class=\"TekstV\" style=\"text-align: center;\">\r\n   <span class=\"Bold\">Kapitel 4</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Rådgivningspligt</span>\r\n</p>\r\n<p class=\"Tekst\">\r\n   <span class=\"Bold\">§ 37.</span> Modtageren af påbud efter kapitel 2 og 3 har pligt til at bruge en arbejdsmiljørådgiver, der er autoriseret til at yde rådgivning i relation til de nævnte arbejdsmiljøforhold.</p>\r\n<p class=\"Tekst\">\r\n   <span class=\"Italic\">Stk. 2.</span> Påbud om brug af en autoriseret arbejdsmiljørådgiver kan ikke efterkommes ved at benytte en autoriseret arbejdsmiljørådgiver, der hører under den juridiske enhed, som har modtaget påbuddet.</p>\r\n<p class=\"Tekst\">\r\n   <span class=\"Bold\">§ 38.</span> Ved rådgivningspåbud efter §§ 3 og 6 har arbejdsgiveren pligt til at bruge en autoriseret arbejdsmiljørådgiver til at bistå med rådgivning til henholdsvis løsning af den eller de konkrete overtrædelser, der har udløst rådgivningspåbuddet, og til en revision af produktionsenhedens arbejdspladsvurdering for så vidt angår de konstaterede overtrædelser med henblik på at sikre, at disse overtrædelser fremover forebygges.</p>\r\n<p class=\"Tekst\">…</p>\r\n<p class=\"Tekst\">\r\n   <span class=\"Bold\">§ 42.</span> Modtageren af påbud om rådgivning skal indgå en skriftlig aftale med en autoriseret arbejdsmiljørådgiver om rådgivning.</p>\r\n<p class=\"Tekst\">\r\n   <span class=\"Italic\">Stk. 2.</span> Aftalen skal indeholde angivelser af, hvordan pligter i forbindelse med rådgivningspåbud efterkommes.</p>\r\n<p class=\"Tekst\">\r\n   <span class=\"Italic\">Stk. 3.</span> Aftalen skal forefindes i virksomheden og være til rådighed for virksomhedsledere, arbejdsledere, øvrige ansatte og Arbejdstilsynet.</p>\r\n<p class=\"Tekst\">\r\n   <span class=\"Bold\">§ 43.</span> Modtageren af påbud om rådgivning skal give en tilbagemelding til Arbejdstilsynet om indgåelse af en aftale om rådgivning senest 6 uger efter, at påbuddet om rådgivning er modtaget.</p>\r\n<p class=\"Tekst\">\r\n   <span class=\"Italic\">Stk. 2.</span> Tilbagemeldingen påtegnes af sikkerhedsorganisationen eller, i virksomheder, der ikke har pligt til at etablere sikkerhedsorganisation, af en repræsentant for de ansatte.</p>\r\n<p class=\"Tekst\">\r\n   <span class=\"Italic\">Stk. 3.</span> Modtageren af påbud om rådgivning skal sørge for, at tilbagemeldingen påtegnes af den autoriserede arbejdsmiljørådgiver, som herved bekræfter, at der er indgået en aftale i henhold til § 43.</p>\r\n<p class=\"Tekst\">\r\n   <span class=\"Italic\">Stk. 4.</span> Bygherren er undtaget fra pligten i stk. 2.</p>\r\n<p class=\"Tekst\">\r\n   <span class=\"Bold\">§ 44.</span> Modtageren af påbud om rådgivning skal indhente en redegørelse fra den autoriserede arbejdsmiljørådgiver, når rådgivningspåbuddet og forhold, der førte til rådgivningspåbuddet, er efterkommet.</p>\r\n<p class=\"Tekst\">\r\n   <span class=\"Italic\">Stk. 2.</span> Redegørelsen skal forefindes i virksomheden og være til rådighed for virksomhedsledere, arbejdsledere, øvrige ansatte og Arbejdstilsynet.</p>\r\n<p class=\"Tekst\">\r\n   <span class=\"Italic\">Stk. 3.</span> Arbejdsgiveren har pligt til at videregive redegørelsen til sikkerhedsorganisationen eller, i virksomheder, der ikke har pligt til at etablere sikkerhedsorganisation, til en repræsentant for de ansatte.</p>\r\n<p class=\"Tekst\">\r\n   <span class=\"Italic\">Stk. 4.</span> Redegørelsen til bygherren skal i hele byggeperioden være tilgængelig for de ansatte og arbejdsgiverne på byggepladsen samt for Arbejdstilsynet.</p>\r\n<p class=\"Tekst\">\r\n   <span class=\"Bold\">§ 45.</span> Redegørelsen skal ved rådgivningspåbud efter §§ 3 og 6 indeholde følgende elementer:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> hvordan rådgivningspåbuddet og den eller de afgørelser, der førte til rådgivningspåbuddet, er efterkommet,</p>\r\n   <p class=\"Liste1\">\r\n      <span class=\"Liste1Nr\">2)</span> hvordan sikkerhedsorganisationen eller de ansatte har været inddraget i rådgivningsprocessen,</p>\r\n   <p class=\"Liste1\">\r\n      <span class=\"Liste1Nr\">3)</span> hvilke initiativer der er taget for at forebygge, at tilsvarende arbejdsmiljøproblemer opstår i virksomheden, og</p>\r\n   <p class=\"Liste1\">\r\n      <span class=\"Liste1Nr\">4)</span> resultatet af den revision af arbejdspladsvurderingen for det eller de pågældende problemer, som rådgivningen skal tage udgangspunkt i.</p>\r\n</p>\r\n<p class=\"Tekst\">\r\n   <span class=\"Italic\">Stk. 2.</span> Redegørelsen for rådgivningspåbud efter § 3 skal ikke tage stilling til en rapport om psykisk arbejdsmiljø uanset, at en rapport om psykisk arbejdsmiljø kan være en del af grundlaget for afgivelse af et rådgivningspåbud efter § 3.</p>\r\n<p class=\"Tekst\">…….</p>\r\n<p class=\"Tekst\">\r\n   <span class=\"Bold\">§ 49.</span> Modtageren af påbud om rådgivning skal give en tilbagemelding til Arbejdstilsynet om, at rådgivningspåbuddet og de dertil knyttede afgørelser er efterkommet.</p>\r\n<p class=\"TekstV\">\r\n   <span class=\"Bold\">AT-anvisninger, AT-meddelelser m.v.</span>\r\n</p>\r\n<p class=\"Tekst\">__</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/11/2011"
        },
        {
            "displayName": "Accession",
            "displayValue": "W20110956125"
        },
        {
            "displayName": "Entydig dokumentidentifikation",
            "displayValue": "BE004773"
        },
        {
            "displayName": "Dato for indlæggelse",
            "displayValue": "15/11/2011"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9561"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "01/09/2011"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmiljøklagenævnet, j.nr. 5900130-11 og 5900131-11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}