{
    "id": 69920,
    "title": "Vejledning om Grænseværdier for stoffer og materialer (* 1) (* 2) (* 3) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 3250 af 01/07/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om Grænseværdier for stoffer og  \r\n\r\n materialer (* 1) (* 2) (* 3) </H1>  \r\n\r\n<P></P>  \r\n\r\n<BR>  \r\n\r\n<P>Baggrund: </P>  \r\n\r\n<P>-Bekendtgørelse nr. 540 af 2. september 1982 om stoffer og materialer.  \r\n\r\n</P>  \r\n\r\n<P>-Arbejdstilsynets anvisning om grænseværdier for stoffer og materialer,  \r\n\r\n publikation nr. 62/1976, 2. udgave 1984. </P>  \r\n\r\n<P>Denne At-meddelelse oplyser om, hvad der forstås ved grænseværdier for  \r\n\r\n stoffer og materialer (tidligere kaldet Hygiejniske grænseværdier, forkortet  \r\n\r\n HGV), og hvordan grænseværdier benyttes. Yderligere oplysninger om regler  \r\n\r\n m.v. findes i arbejdstilsynets anvisning om grænseværdier for stoffer og  \r\n\r\n materialer. </P>  \r\n\r\n<P>Grænseværdi forkortes til GV. </P>  \r\n\r\n<P>Fastsættelse af grænseværdier </P>  \r\n\r\n<P>Forureningen af indåndingsluft med stoffer og materialer kan udgøre en  \r\n\r\n sundhedsfare. Der er derfor for en række stoffer og materialer fastsat  \r\n\r\n grænseværdier. </P>  \r\n\r\n<P>Udgangspunktet for fastsættelse af grænseværdierne er den tilgængelige  \r\n\r\n viden om skadevirkninger. En ideel grænseværdi angiver en koncentration, der  \r\n\r\n ikke medfører skader på helbredstilstanden på noget tidspunkt i den udsattes  \r\n\r\n liv. Den gældende liste over grænseværdier udgør den for øjeblikket mulige  \r\n\r\n tilnærmelse til dette mål. </P>  \r\n\r\n<P>Hvis forureningen er mindre end grænseværdien, skulle en normal og sund  \r\n\r\n person ikke blive skadet heraf ved 8 timers dagligt arbejde gennem et helt  \r\n\r\n arbejdsliv. </P>  \r\n\r\n<P>Da mennesker reagerer forskelligt på udefra kommende påvirkninger-som det  \r\n\r\n kendes ved reaktionen over for sollys - kan det ikke udelukkes, at nogle kan  \r\n\r\n få forbigående gener ved koncentrationer på eller under grænseværdien eller  \r\n\r\n endog pådrage sig en arbejdsbetinget lidelse. </P>  \r\n\r\n<P>Ved fastsættelsen af grænseværdier har der siden 1981 været gennemført en  \r\n\r\n procedure, hvor den ovennævnte dokumentation har være foretaget. Modstående  \r\n\r\n tekniske og økomomiske hensyn kan imidlertid begrænse gennemslagskraften af  \r\n\r\n de helbredsmæssige argumenter ved den endelige fastsættelse af  \r\n\r\n grænseværdierne. Dokumentationsmateriale om stoffers skadevirkning kan  \r\n\r\n indhentes ved henvendelse til direktoratet for arbejdstilsynet. </P>  \r\n\r\n<P>Grænseværdilisten </P>  \r\n\r\n<P>Listen over grænseværdier fås hos arbejdstilsynet. Den udsendes hvert  \r\n\r\n andet år og indeholder normalt en varslingsliste om påtænkte nye eller  \r\n\r\n ændrede grænseværdier. </P>  \r\n\r\n<P>Enheder </P>  \r\n\r\n<P>Grænseværdier for gasser og dampe angives i rumfang pr. rumfang, normalt  \r\n\r\n som ppm (parts per million = dele pr. million), svarende til antal  \r\n\r\n kubikcentimeter forureningsstof pr. m3 luft. </P>  \r\n\r\n<P>Koncentrationen kan også angives i vægt pr. rumfang, mg/kubikmeter dvs.  \r\n\r\n milligram forureningsstof pr. kubikmeter luft. </P>  \r\n\r\n<P>For stoffer, der findes som fibre i luften (fx asbest) angives  \r\n\r\n grænseværdien som antal fibre pr. kubikcentimeter luft. </P>  \r\n\r\n<P>Gennemsnitsværdier Listen over grænseværdier angiver normalt de højst  \r\n\r\n tilladte gennemsnitskoncentrationer for en 8 timers arbejdsdag. Det vil sige,  \r\n\r\n at grænseværdier gerne må overskrides i en del af arbejdstiden, hvis den så  \r\n\r\n til gengæld er lavere på andre tidspunkter. Som gennemsnit i løbet af hele  \r\n\r\n dagen må luftforureningen ikke være større end grænseværdien angiver. </P>  \r\n\r\n<P>Der tillades dog ikke vilkårligt store overskridelser af grænseværdien i  \r\n\r\n løbet af en arbejdsdag. </P>  \r\n\r\n<P>Om udregningen af gennemsnitsværdier og tilladte overskridelser, se  \r\n\r\n arbejdstilsynets anvisning om grænseværdier for stoffer og materialer. </P>  \r\n\r\n<P>Loftværdi </P>  \r\n\r\n<P>Visse stoffer med akut virkning har en grænseværdi, som aldrig må  \r\n\r\n overskrides. Denne grænseværdi kaldes en loftværdi. I grænseværdilisten er  \r\n\r\n sådanne stoffer markeret med L i kolonnen &#187;Anmærkninger&#171;. </P>  \r\n\r\n<P>Optagelse gennem hud </P>  \r\n\r\n<P>Nogle stoffer, især væsker, kan trænge gennem huden og på den måde optages  \r\n\r\n i organismen. Sådanne stoffer er i grænseværdilisten markeret med et H. </P>  \r\n\r\n<P>Kræftfremkaldende stoffer </P>  \r\n\r\n<P>Stoffer, som anses for at være kræftfremkaldende, er opført på en særlig  \r\n\r\n liste i grænseværdilisten. </P>  \r\n\r\n<P>Måling af luftforurening </P>  \r\n\r\n<P>Det kan være nødvendigt at kontrollere arten og koncentrationen af  \r\n\r\n luftforureningen på arbejdspladsen. Resultaterne sammenholdes med  \r\n\r\n grænseværdierne. </P>  \r\n\r\n<P>Der findes regler for, hvordan man beregner den højst tilladte  \r\n\r\n luftforurening, hvis den stammer fra flere stoffer. Se arbejdstilsynets  \r\n\r\n anvisning om grænseværdier for stoffer og materialer. </P>  \r\n\r\n<P>Når flere stoffer forekommer samtidig som luftforurening, kan de have  \r\n\r\n forstærkende eller afsvækkende virkning på hinanden. </P>  \r\n\r\n<P>Ved måling af luftforurening skal virksomhedens sikkerhedsorganisation  \r\n\r\n inddrages. Målingerne skal foretages under normale driftsforhold og omfatte  \r\n\r\n særligt belastende faser af arbejdsprocesserne. </P>  \r\n\r\n<P>Man skal være særligt opmærksom på forhold, der kan give anledning til  \r\n\r\n dannelse af høje koncentrationer, fx igangsætning/afslutning af  \r\n\r\n arbejdsprocesser, fyldnings/tømningsoperationer, eller rengørings- og  \r\n\r\n reparationsarbejder. </P>  \r\n\r\n<P>Brugen af grænseværdi(GV) </P>  \r\n\r\n<P>Stoffer og materialer kan være farlige ved indånding, ved kontakt med hud  \r\n\r\n og øjne samt ved indtagelse gennem munden. </P>  \r\n\r\n<P> <B>Indåndingsfaren.</B> Ved indretning af arbejdsstedet og udførelse af  \r\n\r\n arbejdet skal, </P>  \r\n\r\n<P>unødig påvirkning fra stoffer og materialer undgås </P>  \r\n\r\n<P>forureningen af luften så vidt muligt fjernes på udviklingsstedet </P>  \r\n\r\n<P>Påvirkningen fra luftforureningen nedbrings så meget, som det er teknisk  \r\n\r\n rimeligt, og </P>  \r\n\r\n<P>fastsatte grænseværdier overholdes. </P>  \r\n\r\n<P>Det er ikke tilstrækkeligt at overholde grænseværdien, hvis de øvrige 3  \r\n\r\n betingelser ikke er opfyldt. </P>  \r\n\r\n<P> <B>Faren ved hudkontakt.</B> Hovedreglen er, at hudkontakt med stoffer og  \r\n\r\n materialer skal undgås. Hvis et stof eller materiale kan trænge gennem huden  \r\n\r\n (mærket med et H i listen) udgør det en særlig fare. </P>  \r\n\r\n<P> <B>Faren ved indtagelse gennem munden.</B> Grænseværdierne er ikke udtryk  \r\n\r\n for faren ved indtagelse gennem munden. Er der en sådan fare, skal den fremgå  \r\n\r\n af mærkningen og brugsanvisningen. Der henvises til Miljøministeriets  \r\n\r\n mærkningsregler om faresymboler og risiko- og sikkerhedssætninger samt til  \r\n\r\n At-meddelelse nr. 3.02.2 om brugsanvisninger for stoffer og materialer. </P>  \r\n\r\n<P>Erik Andersen </P>  \r\n\r\n</DIV>",
    "isHistorical": true,
    "editorialNotes": [
        "(* 3) AA 3.1.0.2 juli 1994",
        "(* 2) Arbejdsministeriets bekendtgørelse nr. 540 af 2. september 1982 om stoffer og materialer.",
        "(* 1) At-meddelelse nr. 3.02.4"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19840325060"
        },
        {
            "displayName": "Entydig dokumentidentifikation",
            "displayValue": "CM029107"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3250"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "01/07/1984"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}