{
    "id": 205395,
    "title": "Bekendtgørelse om anerkendt arbejdsmiljøcertifikat opnået gennem DS/ISO 45001 m.v.",
    "documentTypeId": "60",
    "isSagsforlobPeriodValid": true,
    "shortName": "BEK nr 1510 af 14/12/2018",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#idee2143e6-b9ce-4947-9fe5-9d38a30b880f\">Bilag 1</a>\r\n      </td>\r\n      <td class=\"IndholdsfortegnelseTekst\">Væsentlige arbejdsmiljøforhold indenfor udvalgte områder, jf. § 2, nr. 1</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om anerkendt arbejdsmiljøcertifikat opnået gennem DS/ISO 45001 m.v.</p>\r\n<p class=\"Indledning2\">I medfør af § 65 b, stk. 4, og § 65 d, i lov om arbejdsmiljø, jf. lovbekendtgørelse nr. 1084 af 19. september 2017, som ændret ved lov nr. 1543 af 19. december 2017, fastsættes efter bemyndigelse og efter forhandling med erhvervsministeren:</p>\r\n<p class=\"ParagrafGruppeOverskrift\">\r\n   <span>Formål og område</span>\r\n</p>\r\n<p class=\"Paragraf\" id=\"ida2685b1f-461b-431d-9381-e090516d1f83\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Virksomheder med ansatte, der har erhvervet et certifikat ved akkrediteret certificering efter DS/ISO 45001 og som opfylder de betingelser, der er angivet i § 2 kan få udstedt et anerkendt arbejdsmiljøcertifikat.</p>\r\n<p class=\"Stk2\">\r\n   <span class=\"StkNr\" id=\"id351ddf33-fbb8-4e26-a788-0ed62976fa0e\">Stk. 2.</span> Dokumentationen skal opfylde kravene i §§ 3-5.</p>\r\n<p class=\"ParagrafGruppeOverskrift\">\r\n   <span>Betingelser</span>\r\n</p>\r\n<p class=\"Paragraf\" id=\"ida9d4c2dd-c569-41fc-b479-2c493ab84278\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Virksomheden skal udover kravene i DS/ISO 45001 opfylde følgende betingelser, som certificeringsorganet kontrollerer, at virksomhedens ledelsessystem sikrer:</p>\r\n<p class=\"Liste1\">\r\n   <span class=\"Liste1Nr\" id=\"idc716eafb-fe4c-445d-a193-1306d7862230\">1)</span> Virksomheden eller produktionsenheden har ikke væsentlige arbejdsmiljøproblemer, for så vidt angår de i bilag 1 nævnte områder. Ved væsentlige arbejdsmiljøproblemer forstås problemer, der vil kunne medføre et påbud i henhold til lov om arbejdsmiljø.</p>\r\n<p class=\"Liste1\">\r\n   <span class=\"Liste1Nr\" id=\"idc1ce5ac8-eea2-4167-98e3-9302a24d1782\">2)</span> Virksomheden eller produktionsenheden behandler og oplyser certificeringsorganet om anmeldepligtige arbejdsulykker og arbejdsmiljømæssige påvirkninger fra anmeldte erhvervssygdomme, som virksomheden har kendskab til, samt om forebyggelsen heraf. Oplysningerne skal gives til certificeringsorganet i anonymiseret form og således, at certificeringsorganet ikke kan identificere de personer, der har været udsat for ulykkerne eller erhvervssygdommene.</p>\r\n<p class=\"ParagrafGruppeOverskrift\">\r\n   <span>Krav til dokumentation m.v.</span>\r\n</p>\r\n<p class=\"Paragraf\" id=\"id24b012e8-8a8f-4ed1-be9b-93f1d5468308\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Som dokumentation for opfyldelse af kravene i DS/ISO 45001 og betingelserne i § 2 udsteder det akkrediterede certificeringsorgan ét anerkendt arbejdsmiljøcertifikat.</p>\r\n<p class=\"Stk2\">\r\n   <span class=\"StkNr\" id=\"ide8242e17-5638-40df-a066-a94c224831e0\">Stk. 2.</span> Certifikatet skal omfatte enten den samlede virksomhed (den juridiske enhed med alle tilhørende produktionsenheder) eller en eller flere produktionsenheder. Det skal fremgå ved angivelse af produktionsenhedsnummer på certifikatet, eller på et bilag hertil, hvilke produktionsenheder, der er omfattet af certificeringen.</p>\r\n<p class=\"Stk2\">\r\n   <span class=\"StkNr\" id=\"id94991717-4e43-46ba-be33-e7f0ed07dacc\">Stk. 3.</span> Certificeringsorganet skal ved udstedelse af certifikatet sende kopi af det pågældende certifikat og eventuelle bilag hertil til Arbejdstilsynet sammen med oplysning om, hvorvidt den arbejdsmiljøcertificerede virksomhed ønsker en kronesmiley på Arbejdstilsynets hjemmeside.</p>\r\n<p class=\"Stk2\">\r\n   <span class=\"StkNr\" id=\"id1b90c14a-6ba4-46c3-bf20-6e866b67255a\">Stk. 4.</span> Certificeringsorganet skal orientere Arbejdstilsynet, når et certifikat er frataget, suspenderet eller bortfaldet.</p>\r\n<p class=\"ParagrafGruppeOverskrift\">\r\n   <span>Krav til certificeringsorganerne</span>\r\n</p>\r\n<p class=\"Paragraf\" id=\"idf623a22b-bccd-4825-b4a4-be6218c7ef9b\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Det anerkendte arbejdsmiljøcertifikat nævnt i § 3 skal være udstedt af et certificeringsorgan, der er akkrediteret af DANAK (Den Danske Akkrediteringsfond) eller et tilsvarende anerkendt akkrediteringsorgan til at certificere efter DS/ISO 45001 og efter betingelserne nævnt i § 2.</p>\r\n<p class=\"Stk2\">\r\n   <span class=\"StkNr\" id=\"id963039d2-d811-402d-a939-3433770d2825\">Stk. 2.</span> Certificeringsorganet skal inden for maksimalt to certificeringsperioder (6 år) kontrollere alle produktionsenheder omfattet af certifikatet. Hvis certifikatet efterfølgende udvides til at omfatte andre produktionsenheder, skal nye produktionsenheder være kontrolleret senest i den efterfølgende certificeringsperiode.</p>\r\n<p class=\"Paragraf\" id=\"id0eb168cd-f693-4ad3-8e2b-3d0289faa9bb\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Certificeringsorganet skal anvende minimum 5 pct. mere tid på audit end beregnet i henhold til retningslinjerne for opnåelse af arbejdsmiljøcertifikat efter ISO 45001. Det gælder for certificeringsaudit, årlige overvågningsaudit og re-certificeringsaudit. Den øgede audittid skal anvendes til at kontrollere det materielle arbejdsmiljø på virksomheden med henblik på at kontrollere, om virksomhedens arbejdsmiljøledelsessystem sikrer, at der ikke er væsentlige arbejdsmiljøproblemer, jf. bilag 1, som vil kunne medføre påbud i henhold til lov om arbejdsmiljø.</p>\r\n<p class=\"ParagrafGruppeOverskrift\">\r\n   <span>Klage</span>\r\n</p>\r\n<p class=\"Paragraf\" id=\"idb4db9114-4b5a-4a7f-9c40-804ce3c346a1\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Klager i forbindelse med certificering, som foretages af et akkrediteret certificeringsorgan, behandles af det akkrediterede certificeringsorgan efter procedurer fastlagt i overensstemmelse med kravene i internationale standarder for akkreditering til certificering af ledelsessystemer. Klager skal således sendes til det akkrediterede certificeringsorgan.</p>\r\n<p class=\"Stk2\">\r\n   <span class=\"StkNr\" id=\"id2a4dbaca-f264-4217-b408-4feb7bf83bde\">Stk. 2.</span> Klage kan ikke indbringes for en administrativ myndighed.</p>\r\n<p class=\"ParagrafGruppeOverskrift\">\r\n   <span>Ikrafttræden</span>\r\n</p>\r\n<p class=\"Paragraf\" id=\"id8aa4273d-2114-4b16-890d-e381dd46c9cf\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Bekendtgørelsen træder i kraft den 1. januar 2019.</p><div class=\"Givet\" id=\"Givet\"><p class=\"Givet\" align=\"center\">Arbejdstilsynet, den 14. december 2018</p><p class=\"Sign1\" align=\"center\">Søren Kryhlmand</p><p class=\"Sign2\" align=\"right\">/ Anette Lerche</p></div><a id=\"idee2143e6-b9ce-4947-9fe5-9d38a30b880f\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B1\">\r\n   </span>\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Væsentlige arbejdsmiljøforhold indenfor udvalgte områder, jf. § 2, nr. 1</p>\r\n<p>\r\n   <span class=\"Bold\">Del 1: Arbejdsmiljøpåvirkninger</span>\r\n</p>\r\n<p>\r\n   <span class=\"Bold\">1.</span> <span class=\"Bold\">Støj</span></p>\r\n<p>a. Høreskadende støj.</p>\r\n<p>b. Anden generende støj, herunder støj forårsaget af dårlig akustik.</p>\r\n<p>\r\n   <span class=\"Bold\">2.</span> <span class=\"Bold\">Vibrationer</span></p>\r\n<p>a. Hånd-/armvibrationer.</p>\r\n<p>b. Helkropsvibrationer.</p>\r\n<p>\r\n   <span class=\"Bold\">3.</span> <span class=\"Bold\">Stråling</span></p>\r\n<p>a. Ikke-ioniserende stråling.</p>\r\n<p>\r\n   <span class=\"Bold\">4.</span> <span class=\"Bold\">Termiske belastninger</span></p>\r\n<p>a. Strålevarme og ophold i meget varme rum.</p>\r\n<p>b. Arbejde i kulde og træk.</p>\r\n<p>c. Arbejde i skiftende temperaturer.</p>\r\n<p>\r\n   <span class=\"Bold\">5.</span> <span class=\"Bold\">Bevægeapparatsbelastninger</span></p>\r\n<p>a. Tungt og/eller kraftbetonet arbejde.</p>\r\n<p>b. Arbejde i belastende arbejdsstillinger og -bevægelser.</p>\r\n<p>c. Ensidigt, belastende arbejde herunder ensidigt, gentaget arbejde.</p>\r\n<p>d. Kombinerede fysiske belastninger, der kan udgøre en risiko for den gravide og fosteret.</p>\r\n<p>e. Andet fysisk belastende arbejde.</p>\r\n<p>\r\n   <span class=\"Bold\">6.</span> <span class=\"Bold\">Psykosociale belastninger</span></p>\r\n<p>a. Vold, trusler om vold og andre traumatiske hændelser i arbejdet.</p>\r\n<p>b. Stor arbejdsmængde og tidspres, herunder også tidspres, der øger risikoen for ulykker.</p>\r\n<p>c. Høje følelsesmæssige krav i arbejdet med mennesker.</p>\r\n<p>d. Krænkende handlinger, herunder mobning og seksuel chikane.</p>\r\n<p>\r\n   <span class=\"Bold\">7.</span> <span class=\"Bold\">Kemiske og biologiske belastninger</span></p>\r\n<p>a. Kræftfremkaldende belastninger fra kemiske stoffer og materialer.</p>\r\n<p>b. Hjerne- og nerveskadende belastninger fra kemiske stoffer og materialer.</p>\r\n<p>c. Reproduktionsskadende belastninger fra kemiske stoffer og materialer.</p>\r\n<p>d. Luftvejsbelastninger fra kemiske og biologiske stoffer og materialer.</p>\r\n<p>e. Hudbelastninger fra kemiske og biologiske stoffer og materialer.</p>\r\n<p>f. Infektionsrisiko.</p>\r\n<p>g. Allergifremkaldende belastninger fra kemiske og biologiske stoffer og materialer</p>\r\n<p>h. Akut risiko for livstruende forgiftning</p>\r\n<p>\r\n   <span class=\"Bold\">8.</span> <span class=\"Bold\">Indeklimabelastninger</span></p>\r\n<p>a. Varme, kulde og træk.</p>\r\n<p>b. Dårlig luftkvalitet.</p>\r\n<p>c. Fugt og skimmelsvamp.</p>\r\n<p>d. Dårlig belysning.</p>\r\n<p>\r\n   <span class=\"Bold\">9.</span> <span class=\"Bold\">Ulykkesrisici</span></p>\r\n<p>a. Risiko for fald.</p>\r\n<p>b. Risiko for kontakt med skadevoldende maskindele og processer.</p>\r\n<p>c. Risiko for brand, eksplosion, drukning, kvælning, ætsning.</p>\r\n<p>d. Risiko ved brug af såvel interne som eksterne transportmidler.</p>\r\n<p>e. Risiko ved kontakt med elektricitet og andre lignende energikilder.</p>\r\n<p>f. Risiko for akutte påvirkninger på grund af faktorer nævnt under punkt 1-7.</p>\r\n<p>g. Risiko for nedfald af genstande og genstande, der kan vælte, skride, rulle m.m.</p>\r\n<p>h. Risiko for sammenstyrtning og sammenskridning.</p>\r\n<p>\r\n   <span class=\"Bold\">Del 2: Øvrige områder</span>\r\n</p>\r\n<p>\r\n   <span class=\"Bold\">1.</span> <span class=\"Bold\">Unges arbejde</span></p>\r\n<p>a. Manglende instruktion, oplæring eller opsyn.</p>\r\n<p>b. Manglende opfyldelse af alderskrav.</p>\r\n<p>c. Manglende overholdelse af krav ved beskæftigelse med tekniske hjælpemidler, anlæg eller arbejdsprocesser.</p>\r\n<p>d. Manglende overholdelse af krav ved beskæftigelse med stoffer og materialer.</p>\r\n<p>e. Manglende overholdelse af arbejdstidsregler, herunder regler for aften- og natarbejde og for hvileperiode og fridøgn.</p>\r\n<p>f. Manglende overholdelse af regler om alenearbejde.</p>\r\n<p>g. Risiko for påvirkninger på grund af listens øvrige punkter.</p>\r\n<p>\r\n</p>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/12/2018"
        },
        {
            "displayName": "Accession",
            "displayValue": "B20180151005"
        },
        {
            "displayName": "Entydig dokumentidentifikation",
            "displayValue": "BE007826"
        },
        {
            "displayName": "Dato for førstegangsindlæggelse",
            "displayValue": "18/12/2018"
        },
        {
            "displayName": "Dato for indlæggelse",
            "displayValue": "18/12/2018"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1510"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "14/12/2018"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br /> Arbejdstilsynet, j.nr. 20185200208"
        },
        {
            "displayName": "Stikord",
            "displayValue": "Arbejdsmiljø, Arbejdsmiljøcertifikat"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}