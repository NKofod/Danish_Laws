{
    "id": 69767,
    "title": "Vejledning til bekendtgørelse om arbejdsgiveres pligt til at give oplysning om løn, beskæftigelse m.v. til brug for administrationen af forsikringssystemet ",
    "documentTypeId": "180",
    "isSagsforlobPeriodValid": false,
    "shortName": "VEJ nr 207 af 20/12/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til bekendtgørelse om arbejdsgiveres  \r\n\r\n pligt til at give oplysning om løn, beskæftigelse m.v. til brug for  \r\n\r\n administrationen af forsikringssystemet </H1>  \r\n\r\n<P></P>  \r\n\r\n<BR>  \r\n\r\n<P> <I>Indledning</I>  </P>  \r\n\r\n<P>Ifølge arbejdsløshedsforsikringslovens § 91, stk. 3, kan direktoratet  \r\n\r\n fastsætte nærmere regler om en arbejdsgivers pligt til at give oplysninger  \r\n\r\n til brug for administrationen af forsikringssystemet. </P>  \r\n\r\n<P>Endvidere kan direktoratet ifølge arbejdsløshedsforsikringslovens § 90 a,  \r\n\r\n stk. 3, fastsætte nærmere regler om en arbejdsgivers pligt til på lønsedlerne  \r\n\r\n at give oplysning om dagpengegodtgørelse. </P>  \r\n\r\n<P>Med hjemmel i disse bestemmelser er der fastsat regler om arbejdsgiveres  \r\n\r\n oplysningspligt i direktoratets bekendtgørelse nr. 1148 af 20. december 1995.  \r\n\r\n</P>  \r\n\r\n<P>I denne vejledning beskrives bekendtgørelsens regler nærmere. </P>  \r\n\r\n<P> <B>Til § 1</B>  </P>  \r\n\r\n<P> <I>Arbejdsgiverens oplysningspligt</I>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1 </B> indeholder en generel forpligtelse for  \r\n\r\n arbejdsgiveren til at give oplysninger til brug for administrationen af  \r\n\r\n forsikringssystemet. </P>  \r\n\r\n<P>I bestemmelsen nævnes nogle typiske tilfælde, hvor en arbejdsgiver kan  \r\n\r\n blive pålagt at give oplysninger til brug for arbejdsløshedsforsikringen.  \r\n\r\n</P>  \r\n\r\n<P>Opremsningen er ikke udtømmende, idet en arbejdsgiver kan blive anmodet om  \r\n\r\n at give yderligere oplysninger til fx en arbejdsløshedskasse. </P>  \r\n\r\n<P>Som eksempler kan nævnes: </P>  \r\n\r\n<P>Om en ansat på nedsat tid er omfattet af et opsigelsesvarsel eller ej.  \r\n\r\n</P>  \r\n\r\n<P>Nærmere vilkår for udbetaling af en fratrædelsesgodtgørelse. </P>  \r\n\r\n<P>Om arbejdsforholdet har været etableret med tilskud fra det offentlige.  \r\n\r\n</P>  \r\n\r\n<P>Antallet af arbejdstimer. </P>  \r\n\r\n<P>Årsagen til eventuelt fravær. </P>  \r\n\r\n<P>Oplysningspligten gælder både for nuværende og tidligere ansatte. </P>  \r\n\r\n<P>Ifølge Direktoratet for Arbejdsløshedsforsikringens vejledning nr. 104 af  \r\n\r\n 2. juni 1994 om dokumentation for arbejdsløshedskassernes administration af  \r\n\r\n bestemmelserne i arbejdsløshedsforsikringsloven m.v. er  \r\n\r\n arbejdsløshedskasserne forpligtet til at sikre sig, at der foreligger den  \r\n\r\n fornødne dokumentation, før der sker udbetaling af ydelser til medlemmerne.  \r\n\r\n</P>  \r\n\r\n<P>Ud over dette generelle krav, er det fx fastsat i Arbejdsministeriets  \r\n\r\n bekendtgørelse nr. 612 af 18. december 1985 om arbejdsgiverdokumentation som  \r\n\r\n betingelse for udbetaling af arbejdsløshedsdagpenge og efterløn, at  \r\n\r\n arbejdsløshedskasserne er forpligtet til at sikre sig dokumentation for  \r\n\r\n arbejdsfortjenesten i beregningsperioden, og for at medlemmet opfylder  \r\n\r\n beskæftigelseskravet for modtagelse af dagpenge eller efterløn, jf.  \r\n\r\n arbejdsløshedsforsikringslovens §§ 53 og 75 b, stk. 1, nr. 3. </P>  \r\n\r\n<P>Udgangspunktet for anvendelse af arbejdsgiveroplysninger til brug for  \r\n\r\n administrationen af forsikringssystemet er, at medlemmerne afleverer disse  \r\n\r\n oplysninger i form af lønsedler til arbejdsløshedskassen, når de skal have  \r\n\r\n udbetalt dagpenge m.v. Kun i det omfang, hvor lønsedlerne ikke indeholder  \r\n\r\n tilstrækkelige oplysninger, eller medlemmet ikke længere er i besiddelse af  \r\n\r\n lønsedlerne, vil arbejdsløshedskassen rette henvendelse til arbejdsgiverne  \r\n\r\n for at få oplysningerne. </P>  \r\n\r\n<P> <B>Til § 2</B>  </P>  \r\n\r\n<P>Til brug for kassens beregning af ydelser er det vigtigt, at  \r\n\r\n arbejdsgiveren hurtigt fremsender oplysningerne. Det er derfor i § 2, stk. 2,  \r\n\r\n fastsat, at arbejdsgiveren skal give oplysningerne senest 3 hverdage efter,  \r\n\r\n at der er fremsat begæring herom. </P>  \r\n\r\n<P>Om rykkerprocedure og politianmeldelse se nedenfor til § 8. </P>  \r\n\r\n<P> <B>Til § 3</B>  </P>  \r\n\r\n<P>Bestemmelsen giver adgang til, at direktoratet kan rekvirere  \r\n\r\n arbejdsgiveroplysninger til brug for tilsynsvirksomheden. Der kan her fx være  \r\n\r\n tale om, at direktoratet som led i en &#187;krydsrevision&#171; ønsker at  \r\n\r\n sammenholde medlemmets oplysninger om ledighed m.v. med arbejdsgiverens  \r\n\r\n oplysninger om arbejde for at kontrollere, om der er tale om  \r\n\r\n uoverensstemmelser. </P>  \r\n\r\n<P> <B>Til § 4</B>  </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4 </B> vedrører de oplysninger, som arbejdsgiveren har  \r\n\r\n pligt til at give til brug for administrationen af forsikringssystemet, jf. §  \r\n\r\n 1, stk. 1, og til brug for direktoratets tilsynsvirksomhed, jf. § 3, stk. 1.  \r\n\r\n</P>  \r\n\r\n<P>Arbejdsgiveren skal give disse oplysninger inden for en fastsat frist, der  \r\n\r\n dog ikke kan være kortere end 10 hverdage. </P>  \r\n\r\n<P>Om rykkerprocedure og politianmeldelse se nedenfor til § 8. </P>  \r\n\r\n<P> <B>Til § 5</B>  </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5 </B> angiver formen af den dokumentation, som  \r\n\r\n arbejdsgiveren har pligt til at give ifølge §§ 1-3. Der er fastsat særlige  \r\n\r\n regler i §§ 6-7 om arbejdsgiverdokumentationens form ved arbejdsgiverens  \r\n\r\n betaling af dagpengegodtgørelse for 1. og 2. ledighedsdag. </P>  \r\n\r\n<P>Ifølge § 5 skal man som udgangspunkt anvende lønsedler som  \r\n\r\n arbejdsgiverdokumentation. </P>  \r\n\r\n<P>Kun i tilfælde, hvor lønsedlerne ikke foreligger, eller hvor lønsedlerne  \r\n\r\n ikke indeholder de nødvendige oplysninger, skal der indhentes nærmere  \r\n\r\n oplysninger fra arbejdsgiveren. Disse oplysninger kan indhentes på særlige  \r\n\r\n blanketter, der er udarbejdet eller godkendt af direktøren for  \r\n\r\n arbejdsløshedsforsikringen. </P>  \r\n\r\n<P> <B>Til § 6</B>  </P>  \r\n\r\n<P> <I>Arbejdsgiverens betaling af dagpengegodtgørelse for 1. og 2.  \r\n\r\n ledighedsdag</I>  </P>  \r\n\r\n<P>For at forbedre medlemmets retssikkerhed i forbindelse med udbetalingen af  \r\n\r\n dagpengegodtgørelse skal arbejdsgiveren på hver lønseddel give oplysninger om  \r\n\r\n betaling af denne. </P>  \r\n\r\n<P>Det skal understreges, at der alene er tale om et krav til, hvilke  \r\n\r\n oplysninger lønsedlen skal indeholde. Der er ikke stillet (ændrede) formkrav  \r\n\r\n til lønsedlen, og der er således fx ikke krav om EDB-behandlede lønsedler  \r\n\r\n eller lignende. </P>  \r\n\r\n<P>Hvis der ikke er udbetalt dagpengegodtgørelse i forbindelse med, at  \r\n\r\n medlemmet bliver ledigt som følge af afskedigelse, hjemsendelse, ophør af  \r\n\r\n opgave- og tidsbestemt akkord og lignende, eller der kun er betalt halve  \r\n\r\n dagpengegodtgørelser, skal arbejdsgiveren skriftligt oplyse medlemmet om  \r\n\r\n grunden hertil. </P>  \r\n\r\n<P>Arbejdsgiverens oplysninger om grunden til, at der ikke er betalt  \r\n\r\n dagpengegodtgørelse skal gives senest samtidig med den sidste lønudbetaling  \r\n\r\n til medlemmet. Oplysningerne kan gives på en erklæring fra arbejdsgiveren,  \r\n\r\n der skal indeholde de nødvendige oplysninger. En &#187;prototype&#171; på en  \r\n\r\n sådan erklæring er indsat som bilag i bekendtgørelsen om arbejdsgiverens  \r\n\r\n betaling af dagpengegodtgørelse for 1. og 2. ledighedsdag. </P>  \r\n\r\n<P> <B>Til § 7</B>  </P>  \r\n\r\n<P>Ifølge § 1, stk. 4, i bekendtgørelse nr. 1145 af 20. december 1995 om  \r\n\r\n arbejdsgiverens pligt til at betale dagpengegodtgørelse for 1. og 2.  \r\n\r\n ledighedsdag bortfalder denne pligt, når arbejdsgiveren har betalt  \r\n\r\n dagpengegodtgørelse 16 gange til det samme medlem i et kalenderår. </P>  \r\n\r\n<P>Arbejdsløshedskassen vil ikke kunne registrere, om medlemmet har haft ret  \r\n\r\n til dagpengegodtgørelse 16 gange i kalenderåret, hvis medlemmet ikke i den  \r\n\r\n omhandlede periode har anmodet om dagpenge. Lønsedler vil i forbindelse  \r\n\r\n hermed kunne anvendes som dokumentation for hvor mange gange, der er betalt  \r\n\r\n dagpengegodtgørelse. Arbejdsløshedskassen vil herefter kunne udbetale  \r\n\r\n arbejdsløshedsdagpenge for 1. og 2. ledighedsdag, hvis de almindelige  \r\n\r\n betingelser herfor i øvrigt er opfyldt. </P>  \r\n\r\n<P>I tilfælde, som er omfattet af § 7, stk. 2, skal arbejdsgiveren give  \r\n\r\n oplysninger om hvor mange gange, der er betalt dagpengegodtgørelse i  \r\n\r\n kalenderåret, på en særskilt erklæring. </P>  \r\n\r\n<P>Da arbejdsgiveren ifølge § 6, stk. 1, har pligt til at give denne  \r\n\r\n oplysning på lønsedlen, vil § 7, stk. 2, alene finde anvendelse i de ganske  \r\n\r\n særlige tilfælde, hvor arbejdsgiveren enten har været undtaget fra kravet i §  \r\n\r\n 6, stk. 1, eller hvis arbejdsgiveren uretmæssigt har undladt at give  \r\n\r\n lønsedlerne et indhold, som er i overensstemmelse med kravene i § 6, stk. 1.  \r\n\r\n</P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7, </B> stk. 2, skal således ikke forstås som en generel  \r\n\r\n undtagelse for kravene til indholdet af lønsedlerne i § 6, stk. 1. </P>  \r\n\r\n<P> <B>Til § 8</B>  </P>  \r\n\r\n<P> <I>Øvrige bestemmelser</I>  </P>  \r\n\r\n<P>Arbejdsløshedsforsikringslovens § 101 fastslår, at en arbejdsgiver, som  \r\n\r\n ikke opfylder sin pligt til at afgive oplysninger til brug for  \r\n\r\n administrationen af forsikringssystemet i henhold til lovens § 91, straffes  \r\n\r\n med bøde. </P>  \r\n\r\n<P>Endvidere fastslår lovens § 102 bl.a., at en arbejdsgiver, som ikke  \r\n\r\n opfylder sin pligt til at afgive oplysninger om dagpengegodtgørelser på hver  \r\n\r\n lønseddel i henhold til lovens § 90 a, straffes med bøde. </P>  \r\n\r\n<P> <I>Indgivelse af politianmeldelse i henhold til lovens § 101</I>  </P>  \r\n\r\n<P>Overtræder en arbejdsgiver bekendtgørelsens §§ 1-3 og 7, stk. 2, kan  \r\n\r\n arbejdsgiveren ifølge lovens § 101 politianmeldes. </P>  \r\n\r\n<P>Direktoratet går dog ud fra, at det som udgangspunkt vil være muligt  \r\n\r\n gennem forhandling med en arbejdsgiver at tilvejebringe de nødvendige  \r\n\r\n oplysninger. </P>  \r\n\r\n<P>Direktoratet skal i den forbindelse indskærpe over for  \r\n\r\n arbejdsløshedskassen, at den i størst muligt omfang begrænser arbejdsgiverens  \r\n\r\n oplysningspligt til at omfatte de nødvendige oplysninger, og at den på de  \r\n\r\n relevante blanketter til rekvirering af arbejdsgiveroplysninger præcist  \r\n\r\n angiver for hvilke(n) periode(r), der ønskes oplysninger. </P>  \r\n\r\n<P> <I>Retningslinier for tilfælde, hvor henvendelse til en arbejdsgiver om  \r\n\r\n oplysninger om løn, beskæftigelse m.v. sker forgæves.</I>  </P>  \r\n\r\n<P> <B>1.</B> Hvis de i bekendtgørelsens § 2 omhandlede lønoplysninger m.v.  \r\n\r\n (arbejdsgivererklæring eller lønsedler) ikke kommer frem senest <I>3  \r\n\r\n hverdage</I> efter, at hovedledelsen/afdelingen har fremsat begæring herom,  \r\n\r\n skal hovedledelsen/afdelingen på ny ved anbefalet brev rette henvendelse til  \r\n\r\n arbejdsgiveren for at få oplysningerne. </P>  \r\n\r\n<P>Arbejdsgiveren underrettes samtidig om i det anbefalede brev, at sagen vil  \r\n\r\n blive overgivet til politiet, hvis oplysningerne ikke kommer frem senest <I>3  \r\n\r\n hverdage</I> efter, at den nye begæring er fremsat. </P>  \r\n\r\n<P> <B>2.</B> Hvis de i bekendtgørelsens § 1 omhandlede oplysninger ikke  \r\n\r\n kommer frem inden den fastsatte frist, jf. § 4, skal hovedledelsen/afdelingen  \r\n\r\n på ny ved anbefalet brev rette henvendelse til arbejdsgiveren for at få de  \r\n\r\n ønskede oplysninger. </P>  \r\n\r\n<P>Arbejdsgiveren underrettes samtidig om i det anbefalede brev, at sagen vil  \r\n\r\n blive overgivet til politiet, hvis oplysningerne ikke kommer frem senest <I>5  \r\n\r\n hverdage</I> efter, at den nye begæring er fremsat. </P>  \r\n\r\n<P> <B>3.</B> Er oplysningerne i punkterne 1 og 2 fortsat ikke kommet frem  \r\n\r\n efter fristernes udløb, skal <I>arbejdsløshedskassens hovedledelse</I>  \r\n\r\n indgive politianmeldelse i henhold til arbejdsløshedsforsikringslovens § 101.  \r\n\r\n Samtidig kan hovedledelsen anmode om, at arbejdsgiveren, hvis det er  \r\n\r\n nødvendigt, under tvang af fortløbende bøder i henhold til retsplejelovens §  \r\n\r\n 997, stk. 3, tilpligtes at fremsende oplysningerne. </P>  \r\n\r\n<P> <B>4.</B> Politianmeldelsen <B>skal</B> være ledsaget af dokumentation  \r\n\r\n for, at arbejdsløshedskassen mindst to gange over for arbejdsgiveren har  \r\n\r\n fremsat begæring om afgivelse af oplysningerne. </P>  \r\n\r\n<P> <B>5.</B> Arbejdsløshedskassen underretter skriftligt arbejdsgiveren om  \r\n\r\n den foretagne politianmeldelse. </P>  \r\n\r\n<P>Opmærksomheden henledes i øvrigt på, </P>  \r\n\r\n<P> <I>at</I> begæringen om oplysninger anses for fremsat over for  \r\n\r\n arbejdsgiveren, når begæringen er kommet frem til arbejdsgiveren, og </P>  \r\n\r\n<P> <I>at</I> dage, hvor virksomhedens lønadministration eller lignende er  \r\n\r\n lukket, fx på grund af ferie, forlænger de oven for nævnte frister. </P>  \r\n\r\n<P> <I>Fastsættelse af bødestraf og anvendelse af tvangsbøder</I>  </P>  \r\n\r\n<P>I tilfælde, hvor det er nødvendigt at foretage politianmeldelse af en  \r\n\r\n arbejdsgiver i henhold til lovens § 101, bør der fastsættes en bødestraf på 3  \r\n\r\n gange den maksimale dagpengesats for fuldtidsforsikrede medlemmer, afrundet  \r\n\r\n til nærmeste hele hundrede kroner. </P>  \r\n\r\n<P>Der bør som hovedregel stilles krav om pålæg af bøde, uanset om  \r\n\r\n arbejdsgiveren - efter at politiet er inddraget i sagen - efterfølgende  \r\n\r\n berigtiger forholdet. </P>  \r\n\r\n<P>Direktoratet anmoder derfor arbejdsløshedskassen om ved politianmeldelse  \r\n\r\n at stille forslag om bødepåstand i overensstemmelse med foranstående. </P>  \r\n\r\n<P>Det fremgår af retsplejelovens § 997, stk. 3, at man, når nogen ved dom  \r\n\r\n tilholdes at opfylde en forpligtelse mod det offentlige, som tvangsmiddel kan  \r\n\r\n fastsætte en fortløbende bøde, der tilfalder statskassen. </P>  \r\n\r\n<P>Det er direktoratets opfattelse, at denne bestemmelse i retsplejeloven,  \r\n\r\n hvorved der ved dom er mulighed for under tvang af fortløbende bøder at  \r\n\r\n pålægge en arbejdsgiver at opfylde hans oplysningspligt i henhold til  \r\n\r\n arbejdsløshedsforsikringslovens § 91, bør tages i anvendelse i de formentlig  \r\n\r\n meget få tilfælde, hvor en arbejdsgiver, efter at politiet har fremsat  \r\n\r\n anmodning herom, fortsat nægter at fremkomme med de ønskede oplysninger. </P>  \r\n\r\n<P>Direktoratet finder, at der bør fastsættes fortløbende ugentlige bøder,  \r\n\r\n der svarer til 1 gang den maksimale dagpengesats for fuldtidsforsikrede  \r\n\r\n medlemmer, afrundet til nærmeste hele hundrede kroner. </P>  \r\n\r\n<P>Der bør i disse tilfælde efter direktoratets opfattelse således dels  \r\n\r\n nedlægges bødepåstand i henhold til arbejdsløshedsforsikringslovens § 101,  \r\n\r\n stk. 1, samt dels nedlægges påstand om fortløbende bøder i henhold til  \r\n\r\n retsplejelovens § 997, stk. 3. </P>  \r\n\r\n<P>Det bemærkes, at direktoratet er af den opfattelse, at omhandlede  \r\n\r\n bestemmelse også bør finde anvendelse i de tilfælde, hvor en statsanerkendt  \r\n\r\n arbejdsløshedskasse politianmelder en arbejdsgiver i henhold til  \r\n\r\n arbejsløshedsforsikringslovens § 101, stk. 1, jf. § 91. </P>  \r\n\r\n<P>Direktoratet anmoder derfor arbejdsløshedskassen om i forbindelse med en  \r\n\r\n politianmeldelse af en arbejdsgiver <I>at henlede</I> politiets opmærksomhed  \r\n\r\n på denne bestemmelse i retsplejeloven med bemærkning om, at bestemmelsen om  \r\n\r\n nødvendigt tages i anvendelse. </P>  \r\n\r\n<P>Overtræder en arbejdsgiver bekendtgørelsens § 6, stk. 1 og 2, kan  \r\n\r\n arbejdsgiveren ifølge lovens § 102 politianmeldes. </P>  \r\n\r\n<P>I tilfælde, hvor der er indgivet politianmeldelse i henhold til lovens §  \r\n\r\n 102, bør der nedlægges påstand om en individuelt fastsat bøde for den enkelte  \r\n\r\n arbejdsgiver. </P>  \r\n\r\n<P>Der bør som hovedregel nedlægges påstand om bødestraf, uanset om  \r\n\r\n arbejdsgiveren - efter at politiet er inddraget i sagen - efterfølgende  \r\n\r\n berigtiger forholdet. </P>  \r\n\r\n<P>Endvidere finder direktoratet, at der i de tilfælde, hvor en arbejdsgiver,  \r\n\r\n efter at politiet har fremsat anmodning herom, fortsat nægter at indrette  \r\n\r\n sine lønsedler i overensstemmelse med kravene i bekendtgørelsens § 6, stk. 1,  \r\n\r\n bør nedlægges påstand om tvangsbøder efter retsplejelovens § 997, stk. 3.  \r\n\r\n</P>  \r\n\r\n<P>Tvangsbøderne bør fastsættes individuelt for den enkelte arbejdsgiver.  \r\n\r\n</P>  \r\n\r\n<P> <B>Til § 9</B>  </P>  \r\n\r\n<P> <I>Ikrafttræden</I>  </P>  \r\n\r\n<P>Bekendtgørelsen træder i kraft den 1. januar 1996. </P>  \r\n\r\n<P>Ikrafttrædelsen af § 6, stk. 1, er dog udskudt 3 måneder i forhold hertil,  \r\n\r\n jf. § 9, stk. 2, i bekendtgørelsen. Det skyldes, at arbejdsgiverne skal have  \r\n\r\n tid til at indrette lønsystemerne i overensstemmelse med disse krav. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 20. december 1995 </I> </P>  \r\n\r\n<P CLASS=UNDERSKREVET-AF ALIGN=CENTER>Eje Juul Jakobsen </P>  \r\n\r\n<P CLASS=MINISTER ALIGN=RIGHT>/ Merete Hesselbjerg </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/12/1995"
        },
        {
            "displayName": "Accession",
            "displayValue": "C19950020760"
        },
        {
            "displayName": "Entydig dokumentidentifikation",
            "displayValue": "CM028953"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "14/08/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "207"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "20/12/1995"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Arbejdsmin. Dir. for Arbejdsløshedsfors. 5. kt., j.nr. 95-6341-138"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}