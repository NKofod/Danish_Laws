{
    "id": 165314,
    "title": "Ligebehandlingsnævnets afgørelse om køn - forskellige priser - medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10010 af 10/10/2012",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - forskellige priser - medhold</p>\r\n<div class=\"Resume\">\r\n   <p class=\"TekstGenerel\">En vandpibecafé havde handlet i strid med ligestillingsloven, da mænd skulle betale 100 kr. for at ryge vandpibe på caféen, mens kvinder kun skulle betale 50 kr. Klager fik derfor medhold og blev tilkendt en godtgørelse på 2.500 kr.</p>\r\n</div>\r\n<p>Klagen drejer sig om påstået forskelsbehandling på grund af køn i forbindelse med, at en vandpibecafé havde forskellige priser for kvinder og mænd.</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Det var i strid med ligestillingsloven, at klager skulle betale 100 kr. for at ryge vandpibe på den indklagede café, mens kvinder kun skulle betale 50 kr.</p>\r\n<p>Indklagede skal inden 14 dage betale godtgørelse til klager på 2.500 kr. med procesrente fra den 25. april 2012, hvor klagen er modtaget i Ligebehandlingsnævnet.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Der er klaget over, at en vandpibecafé havde forskellige priser, idet mænd skulle betale 100 kr. for at ryge vandpibe, mens kvinder kun skulle betale 50 kr.</p>\r\n<p>Klager har fremsendt udskrift fra et såkaldt vandpibeforum, hvoraf fremgår, at indklagede har ladies night fra mandag til torsdag. Det betyder, at caféens \"kvindelige gæster får vandpiben til kun 50 kr. og at der ikke er lukket for drenge\".</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager </span>påstår, at det er i strid med ligestillingsloven, at indklagede har forskellige priser kvinder og mænd. Klager ønsker at få tilkendt en godtgørelse på ikke under 3.500 kr.</p>\r\n<p>Klager henviser til, at han var på den indklagede café for at ryge vandpibe med nogle bekendte. Det fremgik af opslagstavle/skiltningen på stedet, at der var forskellige priser for kvinder og mænd, idet kvinder skulle betale 50 kr. for at ryge vandpibe, mens mænd skulle betale 100 kr.</p>\r\n<p>Klager påpegede over for kassemedarbejderen, at det var urimeligt, at der var forskel på priserne, men han fik at vide, at sådan var det.</p>\r\n<p>\r\n   <span class=\"Bold\">Indklagede </span>oplyser, at man valgte at give det pågældende tilbud, da konkurrenterne havde lignende tilbud, og da indklagede dengang ikke vidste, at denne form for tilbud var ulovligt. Indklagede valgte straks at stoppe med tilbuddet, da man den 29. maj 2012 modtog høringsbrevet fra nævnets sekretariat.</p>\r\n<p>Indklagede tilbyder, at klager kan få sine penge tilbage, eller at han kan få en gratis vandpibe med tilhørende gratis drik.</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Det fremgår af ligestillingsloven, at ingen må udsætte en person for direkte eller indirekte forskelsbehandling på grund af køn. Forbuddet mod forskelsbehandling gælder blandt andet for alle organisationer og personer, som leverer varer og tjenesteydelser, som er tilgængelige for offentligheden.</p>\r\n<p>Hvis en person, der anser sig for krænket, påviser faktiske omstændigheder, som giver anledning til at formode, at der er udøvet direkte eller indirekte forskelsbehandling, påhviler det modparten at bevise, at ligebehandlingsprincippet ikke er blevet krænket.</p>\r\n<p>Ligebehandlingsnævnet finder, at indklagede har overtrådt ligestillingsloven ved at have et tilbud om, at kvinder kunne ryge vandpibe for 50 kr., mens mænd skulle betale 100 kr.</p>\r\n<p>Klager får derfor medhold i klagen.</p>\r\n<p>\r\n   <span class=\"Bold\">Godtgørelse</span>\r\n</p>\r\n<p>Klager tilkendes en godtgørelse, der passende skønsmæssigt kan fastsættes til 2.500 kr.</p>\r\n<p>Ligebehandlingsnævnet har ved fastsættelse af godtgørelsens størrelse taget udgangspunkt i praksis samt et skøn over sagens faktiske omstændigheder, herunder karakteren og alvoren af den skete hændelse.</p>\r\n<p>Indklagede skal herefter betale 2.500 kr. til klager med procesrente fra den 25. april 2012, hvor sagen blev indbragt for Ligebehandlingsnævnet. Beløbet skal betales inden 14 dage.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/11/2014"
        },
        {
            "displayName": "Accession",
            "displayValue": "W20141001025"
        },
        {
            "displayName": "Entydig dokumentidentifikation",
            "displayValue": "CF000270"
        },
        {
            "displayName": "Dato for indlæggelse",
            "displayValue": "27/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10010"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "10/10/2012"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "7100443-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}