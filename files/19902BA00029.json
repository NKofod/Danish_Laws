{
    "id": 107087,
    "title": "1990 BSF 29   FORSLAG TIL FOLKETINGSBESLUTNING OM ET BØRNEKONTOR UNDER FOLKETINGETS   OMBUDSMAND ",
    "documentTypeId": "480",
    "isSagsforlobPeriodValid": false,
    "shortName": "1990/2 BSF 29",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 29 </P>  \r\n\r\n<P></P>  \r\n\r\n<P>Forslag til folketingsbeslutning om et børnekontor under Folketingets  \r\n\r\n Ombudsmand </P>  \r\n\r\n<P></P>  \r\n\r\n<P>Fremsat af Jytte Andersen (S) Pernille Forchhammer (S) Jytte Hilden (S)  \r\n\r\n Hans Jørgen Jensen (S) Jørn Pedersen (S) Jans Petersen (S) Peder Sass (S)  \r\n\r\n Grete Schødts (S) Taanquist (S) </P>  \r\n\r\n<P></P>  \r\n\r\n<P>den 6. februar 1991 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til inden 1. marts 1991 at </P>  \r\n\r\n<P>fremsætte lovforslag om oprettelse af et børn/unge-kontor i </P>  \r\n\r\n<P>ombudsmandsinstitutionens regi. </P>  \r\n\r\n<P>Formålet med et statsligt børn/unge-kontor er at oprette et organ, der  \r\n\r\n skal værne om barnets og den unges rettigheder som selvstændige  \r\n\r\n samfundsborgere samt bidrage til forandringer, som kan forbedre børns og  \r\n\r\n unges levevilkår. Kontoret skal arbejde ud fra følgende principper: </P>  \r\n\r\n<P>- Kontoret skal i ethvert forhold tale børns og unges sag i den offentlige  \r\n\r\n debat og skal derfor have ret til at tage sager op af egen drift samt have  \r\n\r\n fri adgang til alle offentlige og private institutioner for børn og unge.  \r\n\r\n</P>  \r\n\r\n<P>- Kontoret skal løbende vurdere opvækst- og levevilkår for børn samt børns  \r\n\r\n og unges retsstilling i samfundet. </P>  \r\n\r\n<P>- Kontoret skal have udtaleret vedrørende lovinitiativer, udbygningsplaner  \r\n\r\n og på alle områder, hvor børns interesser skal varetages. </P>  \r\n\r\n<P>- Kontoret udsender hvert år en årsberetning om arbejdet indeholdende  \r\n\r\n analyser af levevilkårene for børn og unge. Årsberetningen skal indeholde  \r\n\r\n anbefalinger og forslag til lovinitiativer til ændring af prioriteringer af  \r\n\r\n ressourcer til børn og unge med henblik på forbedringer af levevilkårene og  \r\n\r\n retsstillingen for børn og unge. </P>  \r\n\r\n<P>- Kontoret skal aktivt medvirke til en løbende debat og  \r\n\r\n informationsvirksomhed om børns og unges vilkår. </P>  \r\n\r\n<P>- Kontoret skal være påtale- og klageberettiget for børn og unge over for  \r\n\r\n offentlige myndigheder. Kontoret skal dog ikke kunne behandle konkrete  \r\n\r\n konfliktsager mellem børn og forældre, men skal kunne bistå med hjælp og  \r\n\r\n støtte og henvisning til rette myndighed. </P>  \r\n\r\n<P>- Kontoret skal i hele sit arbejde bevidstgøre myndighederne og den brede  \r\n\r\n befolkning om nødvendigheden af gode og stabile rammer om børns opvækst og  \r\n\r\n fremme respekten for børn og unge som selvstændige individer og  \r\n\r\n samfundsborgere. Kontoret skal endvidere inspirere børns og unges nære  \r\n\r\n omgivelser til i højere grad at tage hensyn til børns og unges ønsker og  \r\n\r\n behov for at blive tilgodeset i samfundsplanlægningen, hvad enten det er i  \r\n\r\n det nære miljø eller på samfundsplan. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Børns og unges livssituation og opvækstvilkår er forandret meget, og  \r\n\r\n vilkårene ændres med stadig stigende hast. </P>  \r\n\r\n<P>Børns og unges materielle og økonomiske betingelser i dagens samfund er  \r\n\r\n generelt ikke så ringe som tidligere, men der er sket en væsentlig  \r\n\r\n forringelse på det følelsesmæssige område. </P>  \r\n\r\n<P>Børn og unge er på mange områder kommet i klemme i samfundsudviklingen,  \r\n\r\n deres interesser tilsidesættes, og deres udviklingsbehov tilgodeses ikke i  \r\n\r\n tilstrækkelig grad i planlægningen af vort samfund. De seneste års økonomiske  \r\n\r\n og kulturelle kriser har specielt ramt børns/unges og lavindkomstfamiliers  \r\n\r\n levevilkår. Børn udsættes i dag for stærke påvirkninger og er som forbrugere  \r\n\r\n i retlig forstand en overset gruppe. </P>  \r\n\r\n<P>Børn og unge mangler mulighed for selv at varetage deres interesser  \r\n\r\n igennem deltagelse i politisk virksomhed, interesseorganisationer og  \r\n\r\n lignende. </P>  \r\n\r\n<P>Børn og unge har heller ikke de samme forudsætninger som voksne for at  \r\n\r\n vurdere lovforslag og planlægningsforslag og for at danne sig et overblik  \r\n\r\n over, hvordan de vil blive berørt af dem. </P>  \r\n\r\n<P>Forslagsstillerne finder derfor, at der skal oprettes et organ med det  \r\n\r\n formål at tale børnenes sag i den offentlige debat og over for lovgivere og  \r\n\r\n planlæggere. </P>  \r\n\r\n<P>Socialdemokratiet har tidligere flere gange stillet forslag i Folketinget  \r\n\r\n om oprettelse af en selvstændig og uafhængig børneombudsmandsinstitution.  \r\n\r\n Forslagene har mødt modstand og er ikke blevet vedtaget. En væsentlig  \r\n\r\n argumentation mod forslagene har været en udtalt frygt for, at retsgrundlaget  \r\n\r\n for ombudsmandsinstitution skulle blive udhulet og dermed devalueret. </P>  \r\n\r\n<P>Det har ikke været forslagsstillernes hensigt. Imidlertid finder  \r\n\r\n Socialdemokratiet det fortsat nødvendigt at sikre en offentlig instans, der  \r\n\r\n har til formål at fremme børns interesser i samfundet og sætte fokus på de  \r\n\r\n vilkår, som børn og unge vokser op i med henblik på forbedringer de steder,  \r\n\r\n der måtte være behov for det. </P>  \r\n\r\n<P>Dette er baggrunden for, at forslagsstillerne finder det nødvendigt med en  \r\n\r\n konkret anvisning på, hvordan man inden for ombudsmandsinstitutionens rammer  \r\n\r\n kan sikre en mere præcis belysning af børn og unge-området. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "06/02/1991"
        },
        {
            "displayName": "Accession",
            "displayValue": "19902BA00029"
        },
        {
            "displayName": "Entydig dokumentidentifikation",
            "displayValue": "CL002700"
        },
        {
            "displayName": "Dato for førstegangsindlæggelse",
            "displayValue": "06/02/1991"
        },
        {
            "displayName": "Dato for indlæggelse",
            "displayValue": "06/02/1991"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "29"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}