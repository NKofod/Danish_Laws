{
    "id": 36982,
    "title": "Tilskud - fiskekonservesfabrik - overdragelse - tilbagebetaling. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18429 af 03/01/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et selskab, der drev virksomhed med produktion og salg af  \r\n\r\n fiskekonserves, havde opnået egnsudviklingstilskud samt tilskud fra  \r\n\r\n Fiskeriministeriet og EF på i alt ca. 3,5 mio. kr. til nye bygninger og nyt  \r\n\r\n driftsmateriel. Tilskuddene var omfattet af ligningslovens § 27 B, stk. 1, og  \r\n\r\n passiveret i henhold til stk. 3. </I> </P>  \r\n\r\n<P> <I>Der var 5-årig tilbagebetalingspligt ved afhændelse helt eller delvis.  \r\n\r\n Inden alle tilskud var modtaget, blev varelager og debitorer overdraget til  \r\n\r\n et nyt selskab i forbindelse med generationsskifte. Det oprindelige selskab  \r\n\r\n beholdt bygninger og maskinpark, der blev udlejet til det nye selskab. Da  \r\n\r\n ingen af de aktiver, hvortil tilskud var ydet, var omfattet af overdragelsen,  \r\n\r\n skulle der ikke ske fremrykning af beskatningstidspunktet. </I> </P>  \r\n\r\n<P> <I>Landsskatteretten lagde herved - udover ordlyden af ligningslovens §  \r\n\r\n 27 B, stk. 5 - vægt på bemærkningerne til lovforslaget. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tilskud - fiskekonservesfabrik - overdragelse -  \r\n\r\n tilbagebetaling. (* 1) </H1>  \r\n\r\n<P></P>  \r\n\r\n<P>Aktieselskabet A klagede for skatteåret 1988/89 over, at amtsligningsrådet  \r\n\r\n havde forhøjet selskabets skattepligtige indkomst med 3.266.235 kr. </P>  \r\n\r\n<P>Af de fremkomne oplysninger fremgik det, at selskabet indtil 1. oktober  \r\n\r\n 1986 hed A/S B og drev virksomhed inden for produktion og salg af  \r\n\r\n fiskekonserves. I forbindelse med generationsskifte havde selskabet pr. 1.  \r\n\r\n oktober 1986 overdraget varelager og debitorer til et nystiftet aktieselskab,  \r\n\r\n hvori den tidligere hovedaktionær og hans sønner var ejere af hver 1/3 af  \r\n\r\n aktiekapitalen, dog således, at den tidligere hovedaktionær i kraft af  \r\n\r\n stemmeretten bevarede den bestemmende indflydelse, også i det nystiftede  \r\n\r\n selskab. Samtidig hermed havde det oprindelige selskab ændret navn til A A/S,  \r\n\r\n og dette selskab bibeholdt bygninger og maskinpark til udlejning til det  \r\n\r\n nystiftede selskab, som skulle fortsætte den tidligere drevne virksomhed, og  \r\n\r\n som derfor fortsatte under navnet A/S B. </P>  \r\n\r\n<P>I forbindelse med stærk ekspansion af eksportvirksomheden i 1980'erne  \r\n\r\n havde selskabet til opførelse af nye fabriksbygninger og anskaffelse af nyt  \r\n\r\n driftsmateriel søgt og modtaget dels egnsudviklingstilskud, dels tilskud fra  \r\n\r\n Fiskeriministeriet og EF i perioden fra 1978 til 1987, i alt ca. 3,5 mio. kr.  \r\n\r\n De modtagne tilskud, som var omfattet af bestemmelsen i ligningslovens § 27  \r\n\r\n B, stk. 1, var i overensstemmelse med samme bestemmelses stk. 3, passiveret,  \r\n\r\n men endnu ikke indtægtsført. De forskellige tilskud var ydet med en 5-årig  \r\n\r\n tilbagebetalingspligt, såfremt virksomheden helt eller delvis blev afhændet,  \r\n\r\n og tilbagebetalingspligten blev nedsat afhængig af åremålet, der var  \r\n\r\n forløbet, siden støtten var blevet udbetalt. I forbindelse med den påtænkte  \r\n\r\n omstrukturering af selskabet havde Fiskeriministeriet på forespørgsel udtalt,  \r\n\r\n at kun såfremt de aktiver, hvortil der var ydet tilskud, dvs. fabriksanlæg,  \r\n\r\n bygninger og maskiner, blev afhændet, ville de modtagne tilskudsbeløb skulle  \r\n\r\n tilbagebetales. </P>  \r\n\r\n<P>Amtsligningsrådet havde ved overdragelsen af en del af virksomheden  \r\n\r\n beregnet den overdragne andel til 69% af virksomhedens samlede aktiver,  \r\n\r\n hvorfor en overvejende del af virksomheden var anset for afhændet. De  \r\n\r\n passiverede støttebeløb skulle således i medfør af ligningslovens § 27 B,  \r\n\r\n stk. 5, efter amtsligningsrådets opfattelse indtægtsføres til beskatning i  \r\n\r\n overdragelsesåret, skatteåret 1988/89. Amtsligningsrådet havde herved henvist  \r\n\r\n til den objektive formulering af nævnte bestemmelse, hvorved det måtte  \r\n\r\n antages at være uden betydning, om de aktiver, hvortil der var ydet støtte,  \r\n\r\n blev overdraget, eller det var andre af virksomhedens aktiver. Endvidere  \r\n\r\n havde amtsligningsrådet anset de modtagne støttebeløb for erhvervet ved  \r\n\r\n selskabets accept af tilbuddene, uafhængig af udbetalingstidspunkterne, og  \r\n\r\n tilskudsbeløb, modtaget efter overdragelse af en del af aktiverne til det  \r\n\r\n nystiftede selskab, var derfor også skattepligtige i overdragelsesåret. </P>  \r\n\r\n<P>Selskabets revisor nedlagde over for Landsskatteretten principalt påstand  \r\n\r\n om nedsættelse til det selvangivne beløb. Til støtte herfor anførte han, at  \r\n\r\n den af amtsligningsrådet foretagne indtægtsførsel af støttebeløbene i medfør  \r\n\r\n af ligningslovens § 27 B, stk. 5, forudsatte, at der var sket afhændelse af  \r\n\r\n de aktiver, hvortil der var ydet tilskud. Han henviste herved til  \r\n\r\n bemærkningerne til fremsættelse af lovforslag til indsættelse af  \r\n\r\n ligningslovens § 27 C i 1976, som var forgænger for den nuværende § 27 B. I  \r\n\r\n disse bemærkninger var anført, at indtægtsførsel af modtagne tilskud i  \r\n\r\n forbindelse med salg af virksomhed måtte anses for rimelig under hensyn til,  \r\n\r\n at tilskudsmodtageren ved salget opnåede betaling for de bygninger eller det  \r\n\r\n driftsmateriel, der var anskaffet for tilskuddet. Revisoren henviste  \r\n\r\n ligeledes til en af Landsskatteretten afsagt kendelse af 23. november 1989,  \r\n\r\n der vedrørte spørgsmålet om indtægtsførsel af strukturstøtte, ydet til  \r\n\r\n forlængelse af en fiskekutter i forbindelse med denne kutters salg og  \r\n\r\n fiskerens køb af en tilsvarende kutter. Denne strukturstøtte blev ved  \r\n\r\n afhændelsen af fiskekutteren anset at skulle indtægtsføres med henvisning  \r\n\r\n til, at den var ydet til den konkrete kutter, som nu var afhændet. Endelig  \r\n\r\n henviste revisoren til, at da der i nærværende tilfælde alene var sket  \r\n\r\n overdragelse af varelager og debitorer, men ikke overdragelse af aktiver,  \r\n\r\n hvortil der var modtaget tilskud, således at den stedfundne overdragelse ikke  \r\n\r\n havde karakter af afhændelse efter bestemmelserne i tilskudslovgivningen,  \r\n\r\n måtte den skattemæssige behandling af tilskuddene være tilsvarende, dvs. at  \r\n\r\n der heller ikke i skattemæssig henseende kunne antages at foreligge afståelse  \r\n\r\n med deraf følgende fremrykning af beskatningstidspunktet. </P>  \r\n\r\n<P>Told- og Skattestyrelsen udtalte hertil, at ligningslovens § 27 B, stk. 5,  \r\n\r\n var ultimativ, og at de af revisoren citerede bemærkninger til lovforslaget  \r\n\r\n forudsatte, at hele virksomheden og ikke kun en del af virksomheden blev  \r\n\r\n afhændet, ligesom skattelovgivningen og tilskudslovgivningens  \r\n\r\n afståelsesbegreb ikke behøvede at være identiske. Endvidere fandt styrelsen  \r\n\r\n ikke, at man ved den af Landsskatteretten i 1989 afsagte kendelse havde taget  \r\n\r\n stilling til det her omhandlede problem, men at det ved afgørelsen alene var  \r\n\r\n et spørgsmål, hvorvidt tilskuddet var ydet personligt eller til det  \r\n\r\n pågældende driftsmiddel. </P>  \r\n\r\n<P>Subsidiært nedlagde revisoren påstand om nedsættelse med et beløb på  \r\n\r\n 1.023.735 kr., idet dette tilskud var modtaget af selskabet efter  \r\n\r\n overdragelse af en del af aktiverne. Han anførte til støtte herfor, at  \r\n\r\n selskabet først erhvervede tilskuddet i det øjeblik, det reelt var modtaget.  \r\n\r\n Han henviste til bemærkninger til lovforslaget af 10. juni 1976, hvori det  \r\n\r\n anførtes, at den i bestemmelsen nævnte 10-års periode begyndte med det  \r\n\r\n indkomstår, hvori tilskuddet blev modtaget. Han kunne ikke tiltræde  \r\n\r\n amtsligningsrådets opfattelse af, at 10-års perioden skulle regnes fra det  \r\n\r\n tidspunkt, hvor tilsagnsskrivelsen om tilskud accepteredes, idet tilskud  \r\n\r\n først erhvervedes, når projektet var gennemført i overensstemmelse med de  \r\n\r\n forelagte planer. Forskudsvis udbetaling mod bankgaranti kunne kun ske med  \r\n\r\n tilbagebetalingspligt, dersom projekterne ikke blev gennemført og godkendt  \r\n\r\n som planlagt. </P>  \r\n\r\n<P>Tre af Landsskatterettens medlemmer, herunder retsformanden, fandt ved  \r\n\r\n afgørelsen af, hvorvidt de modtagne tilskud skulle indtægtsføres i  \r\n\r\n forbindelse med overdragelsen af en del af virksomheden - udover ordlyden i  \r\n\r\n ligningslovens § 27 B, stk. 5 - at måtte hense til bemærkningerne til  \r\n\r\n lovforslagets fremsættelse. Da ingen af selskabets aktiver, hvortil der var  \r\n\r\n ydet tilskud omfattet af ligningslovens § 27 B, var overdraget til det  \r\n\r\n nystiftede selskab, fandt disse medlemmer således ikke, at der skulle ske  \r\n\r\n fremrykning af beskatningstidspunktet i forhold til bestemmelsen i  \r\n\r\n ligningslovens § 27 B, stk. 1, og voterede således for at nedsætte  \r\n\r\n ansættelsen i overensstemmelse med den af revisoren nedlagte principale  \r\n\r\n påstand. </P>  \r\n\r\n<P>Et retsmedlem fandt under hensyn til, at selskabet ved overdragelsen af en  \r\n\r\n del af virksomheden ændrede karakter fra produktionsvirksomhed til  \r\n\r\n udlejningsvirksomhed, at de modtagne tilskud skulle indtægtsføres på  \r\n\r\n overdragelsestidspunktet. I overensstemmelse med stemmeflertallet blev den  \r\n\r\n påklagede ansættelse nedsat til det selvangivne beløb. </P>  \r\n\r\n<P>LV 1990, L 7.2. </P>  \r\n\r\n</DIV>",
    "isHistorical": false,
    "editorialNotes": [
        "(* 1)Afgørelsen er offentliggjort i t&s nyt 1992, nr. 4, side 123."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19921842925"
        },
        {
            "displayName": "Entydig dokumentidentifikation",
            "displayValue": "CA004917"
        },
        {
            "displayName": "Dato for indlæggelse",
            "displayValue": "19/08/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18429"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "03/01/1992"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 650-8917-00086."
        },
        {
            "displayName": "Stikord",
            "displayValue": "TILSKUD"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}