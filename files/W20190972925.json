{
    "id": 210029,
    "title": "Pressenævnets kendelse i sag nr. 2019-80-0328",
    "documentTypeId": "240",
    "isSagsforlobPeriodValid": true,
    "shortName": "KEN nr 9729 af 14/08/2019",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2019-80-0328</p>\r\n<div class=\"Resume\">\r\n   <p class=\"TekstGenerel\">Sag om beskyldninger om skjult reklame rettet mod børn genoptages ikke</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">To mindreårige klagede til Pressenævnet over, at DR i en kritisk omtale, hvor et stort pladeselskab blev beskyldt for at bruge mindreårige influencers til at lave skjult reklame rettet mod børn, havde vist en video fra de to klageres profil på en musikapp som et konkret eksempel på skjult reklame. Et flertal i Pressenævnet fandt, at omtalen var krænkende, og nævnet udtalte kritik af DR for at anvende videoen uden nærmere anonymisering af klagerne.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">DR anmodede herefter Pressenævnet om at genoptage sagen. Det var DRs opfattelse, at nævnets kendelse var blevet truffet på et faktuelt forkert grundlag, da nævnet i kendelsen havde lagt til grund, at DR havde anvendt en musikvideo fra 2016, hvor pigerne var henholdsvis 12 og 13 år, mens DR rettelig havde anvendt en video fra starten af 2018, hvor pigerne var 13 og 14 år. På baggrund af DRs anmodning berigtigede nævnet enkelte formuleringer i kendelsen. Ved afgørelsen havde nævnet imidlertid lagt vægt på pigernes alder på tidspunktet for DRs offentliggørelse af videoen, og nævnet fandt derfor, at fejlen ikke var af væsentlig betydning. Anmodningen om genoptagelse blev herefter afvist.</p>\r\n</div>\r\n<p>DR har anmodet om genoptagelse af Pressenævnets sag nr. 2018-80-0160, [Klager 1] og [Klager 2] mod DR, som nævnet traf afgørelse i den 21. februar 2019. Sagen vedrørte en klage over en artikel, bragt på dr.dk, og et indslag, bragt i TV-Avisen på DR1, som omhandlede skjult reklame rettet mod børn. Ved kendelsen udtalte et flertal i Pressenævnet kritik af DR for i artiklen og i nyhedsindslaget, som et eksempel på skjult reklame rettet mod børn, at have bragt en video fra klagernes profil på musiktjenesten Musical.ly, hvor klagerne optrådte og kunne identificeres. Nævnet udtalte endvidere kritik af DR for ikke at imødekomme klagernes anmodning om at afindeksere deres navne i artiklen.</p>\r\n<p>\r\n</p>\r\n<p>DR har anmodet Pressenævnet om at genoptage behandlingen af sagen og har henvist til, at kendelsen af 21. februar 2019 blev afsagt på et faktuelt forkert grundlag. DR har endvidere anmodet Pressenævnet om at foretage en habilitetsvurdering.</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">1 Sagsfremstilling</span>\r\n</p>\r\n<p>I Pressenævnets kendelse af 21. februar 2019 hedder det blandt andet:</p>\r\n<p>\r\n</p>\r\n<p>\r\n   <span class=\"Italic\">”3 Pressenævnets begrundelse og afgørelse:</span>\r\n</p>\r\n<p>I sagens behandling har følgende nævnsmedlemmer deltaget: Hanne Schmidt, Jørn Mikkelsen, Lene Sarup og John Meinert Jacobsen.</p>\r\n<p>[…]</p>\r\n<p>\r\n   <span class=\"Italic\">God presseskik</span>\r\n</p>\r\n<p>\r\n   <span class=\"Italic\">Hensyn til mindreårige</span>\r\n</p>\r\n<p>Klagerne har anført, at DRs omtale er i strid med punkt B. 5 i de vejledende retningslinjer om god presseskik. De har blandt andet anført, at det alene er i et eller to tilfælde, at pigerne fejlagtigt har undladt at markere et opslag som reklame, og at dette ikke er tilstrækkeligt til, at DR kan tilsidesætte hensynet til pigerne ud fra en særlig offentlig interesse. De har derudover anført, at den af DR anvendte video blev lavet i 2016, og at pigerne først indgik en samarbejdsaftale med Warner Music i marts 2018. Klagerne har yderligere anført, at stort set intet af indholdet på pigernes profil [Klager 1 og Klager 2’s kunstnernavn] har haft kommercielt sigte.</p>\r\n<p>\r\n</p>\r\n<p>Det følger af de vejledende regler for god presseskik, at meddelelser, der kan krænke privatlivets fred, skal undgås, medmindre klar almen interesse kræver offentlig omtale. Det enkelte menneske har krav på beskyttelse af sin personlige anseelse, jf. punkt B. 1. Det følger videre, at der bør udvises særligt hensyn over for børn og andre personer, som ikke kan ventes at være klar over virkningerne af deres udtalelser. Ved offentliggørelse af interview eller lignende bør forældresamtykke indhentes, når emnets karakter og den mindreåriges alder taler herfor, jf. punkt B. 5.</p>\r\n<p>\r\n</p>\r\n<p>DR har under sagens behandling oplyst, at <span class=\"Italic\">”Musical.ly er et socialt medie, hvor brugerne publicerer korte videoer af sig selv, mens de mimer til teksten og/eller danser til musikken.</span> <span class=\"Italic\">Brugeren kan selv publicere indhold eller følge andre brugeres opslag.</span> <span class=\"Italic\">Den typiske bruger på Musical.ly er 9-13 år gammel.</span> <span class=\"Italic\">Profiler på sociale medier med et højt antal følgere betegnes som influencere.</span> <span class=\"Italic\">”</span></p>\r\n<p>\r\n</p>\r\n<p>På baggrund heraf og sagens oplysninger i øvrigt lægger Pressenævnet til grund, at DR har hentet den i omtalen offentliggjorte video af [Klager 2] og [Klager 1] fra pigernes profil ”[Klager 1 og Klager 2’s kunstnernavn]” på Musical.ly, der er en offentligt tilgængelig app. Det lægges endvidere til grund, at [Klager 2] og [Klager 1] var henholdsvis 12 og 13 år, da de postede den i omtalen anvendte video på deres profil, at pigerne var 14 år, da artiklen og nyhedsindslaget blev sendt den 8. maj 2018, og at pigernes profil på Musical.ly ”[Klager 1 og Klager 2’s kunstnernavn]” havde cirka 340.000 følgere i 2018, hvoraf størstedelen er børn i alderen 9-13 år. Nævnet lægger yderligere til grund, at [Klager 2] og [Klager 1] i perioden fra november 2016 til februar 2018 postede cirka 850 opslag på Musical.ly, og at pigerne løbende også har postet opslag på andre sociale medier (Instagram og YouTube). Endelig lægger nævnet til grund, at [Klager 2] og [Klager 1] på baggrund af deres aktiviteter på de sociale medier i marts 2018 indgik aftale om et samarbejde med musikselskabet Warner Music og et kommercielt samarbejde med managementbureauet Hippo.</p>\r\n<p>\r\n</p>\r\n<p>DR brugte videoen i et program med fokus på brugen af skjult reklame mod børn på de sociale medier efter at have rettet henvendelse til [Klager 2] og [Klager 1], [Person C] fra Hippo samt pigernes forældre. DR brugte endvidere videoen på en sådan måde, at det var muligt at identificere [Klager 2] og [Klager 1], selv om pigernes forældre i forbindelse med forelæggelsen flere gange havde modsat sig dette.</p>\r\n<p>\r\n</p>\r\n<p>Pressenævnet finder efter en samlet vurdering, at der var sket forelæggelse i fornødent omfang. Imidlertid finder nævnet, at DR under de foreliggende omstændigheder, hvor pigerne og deres forældre havde protesteret mod omtalen, at DR i nyhedsindslaget burde have gjort opmærksom på, at pigerne og deres forældre havde gjort indsigelse mod omtalen og ikke ønskede at kommentere denne.</p>\r\n<p>\r\n</p>\r\n<p>Pressenævnet finder, at omtale af skjult reklame rettet mod børn på de sociale medier er et emne af offentlig interesse.</p>\r\n<p>\r\n</p>\r\n<p>Pressenævnet finder samtidig, at der generelt skal udvises varsomhed, når børn gøres til genstand for medieomtale. Det gælder også ved brug af oplysninger taget fra offentligt tilgængelige opslag fra de sociale medier.</p>\r\n<p>\r\n</p>\r\n<p>Tre medlemmer – formand Hanne Schmidt, Jørn Mikkelsen og John Meinert Jacobsen – udtaler:</p>\r\n<p>\r\n</p>\r\n<p>[Klager 2] og [Klager 1] var begge 14 år på offentliggørelsestidspunktet, og pigernes forældre havde forinden afslået at medvirke og at give samtykke til offentliggørelsen med oplysning om, at de fandt DRs tilgang til udsendelsens emne krænkende for [Klager 2] og [Klager 1].</p>\r\n<p>\r\n</p>\r\n<p>Uanset, at den af DR anvendte video var offentligt tilgængelig på en åben platform, og at [Klager 2] og [Klager 1] på tidspunktet for offentliggørelsen havde et kommercielt samarbejde med et professionelt managementbureau, finder vi, at den bragte omtale var krænkende grundet de heri fremsatte beskyldninger om lovovertrædelser sammen med oplysninger om pigernes identitet.</p>\r\n<p>\r\n</p>\r\n<p>DR kunne efter vores opfattelse have anvendt materialet fra pigernes profiler på en sådan måde, at de ikke kunne identificeres, eksempelvis ved sløring af pigerne, og vi finder det ikke tilstrækkeligt, at DR i nyhedsindslaget fremhævede pigernes alder med oplysning om, at piger i den alder ikke kan forventes at kende til markedsføringslovgivningen, og at det var pladeselskabet Warner Music, som pigerne havde samarbejde med, der kan drages til ansvar.</p>\r\n<p>\r\n</p>\r\n<p>På den baggrund finder vi, der er grundlag for at udtale kritik af DR for at bringe artiklen og nyhedsindslaget med videoen af [Klager 2] og [Klager 1].</p>\r\n<p>\r\n</p>\r\n<p>\r\n   <span class=\"Italic\">Afindeksering</span>\r\n</p>\r\n<p>Klagerne har klaget over, at DR ikke vil afindeksere omtalen.</p>\r\n<p>\r\n</p>\r\n<p>\r\n   <span class=\"Italic\">- Generelt om punkt B.</span> <span class=\"Italic\">8</span></p>\r\n<p>Det følger af de vejledende regler for god presseskik, at meddelelser, som er offentliggjort i digitale medier, ofte vil være tilgængelige længe efter, at de er publiceret. Efter anmodning til mediet kan tilgængeligheden af sådanne tidligere offentliggjorte, følsomme eller private oplysninger hindres, i det omfang det er muligt og skønnes rimeligt, jf. punkt B. 8.</p>\r\n<p>\r\n</p>\r\n<p>Medier kan afindeksere, dvs. ændre instruksen til søgemaskiner, så søgemaskiner ophører med at henvise til artiklen, anonymisere, dvs. ændre i artikelteksten så eksempelvis et personnavn anonymiseres, eller helt afpublicere en artikel, dvs. fjerne artiklen fra hjemmesiden.</p>\r\n<p>\r\n</p>\r\n<p>Det er nævnets opfattelse, at anvendelse af B. 8 i de vejledende regler og muligheden for at meddele et medie kritik for ikke at imødekomme en anmodning om afindeksering, anonymisering eller afpublicering som udgangspunkt kun bør anvendes, når der er tale om oplysninger, som er særligt belastende for den person, der er omtalt.</p>\r\n<p>\r\n</p>\r\n<p>\r\n   <span class=\"Italic\">- Den konkrete sag</span>\r\n</p>\r\n<p>I omtalen anvendes et videoklip fra [Klager 2] og [Klager 1]s profil på Musical.ly som et konkret eksempel på skjult reklame for Warner Music. Det fremgår af artiklen <span class=\"Italic\">”Stort pladeselskab bruger 14-årige i skjult reklame”</span> og nyhedsindslaget, at man ikke kan forvente, at unge piger har fuldstændig styr på markedsføringslovgivningen, og at det er pladeselskabet Warner Music, der kan drages til ansvar.</p>\r\n<p>\r\n</p>\r\n<p>Pressenævnet lægger som anført ovenfor til grund, at pigerne på tidspunktet for omtalen i maj 2018 havde indgået et samarbejde med pladeselskabet Warner Music og managementbureauet Hippo, og at oplysningerne i omtalen angår forhold, der kan relateres til det, pigerne er blevet kendt for. Efter vores opfattelse kan oplysningerne i omtalen være belastende for pigerne, der også selv er mindreårige. Hertil kommer, at den anvendte video, ifølge klagerne, blev lavet af pigerne i 2016, inden der var indgået samarbejdsaftale mellem pigerne og Warner Music.</p>\r\n<p>\r\n</p>\r\n<p>Efter en samlet vurdering finder vi, at der for [Klager 2] og [Klager 1] er tale om oplysninger af en sådan særligt belastende karakter, at det ville have været rimeligt at hindre tilgængeligheden. Vi har i den forbindelse lagt vægt på, at det som anført ovenfor er vores opfattelse, at DRs eksponering af [Klager 2] og [Klager 1] var krænkende. Vi finder derfor, der er grundlag for at udtale kritik af DR for ikke at imødekomme anmodningen om at afindeksere pigernes navne i den påklagede omtale.</p>\r\n<p>\r\n</p>\r\n<p>Et medlem – Lene Sarup – udtaler:</p>\r\n<p>\r\n</p>\r\n<p>Skjulte reklamer i budskaber rettet mod børn og unge er en sag af særlig offentlig interesse, da det er en problematik, som børn (og deres forældre) har svært ved at vægre sig imod. Warner Musics interesse og det faktum, at sagen drejer sig om børn med egen manager, viser, at klagerne netop hører til de såkaldte influencers, som virksomheder ønsker kontakt med, fordi det giver mulighed for at få budskaber igennem til de unge.</p>\r\n<p>\r\n</p>\r\n<p>DR har til brug for den pågældende artikel og nyhedsindslaget spurgt både pigerne, deres forældre og pigernes manager om kommentarer. Ingen af parterne har ønsket at svare - og der er derfor ikke tale om udtalelser eller medvirken, som DR skulle have taget specielt hensyn til.</p>\r\n<p>\r\n</p>\r\n<p>Pigerne har gennem en årrække lagt et større antal videoer op på offentligt tilgængelige sociale medier med angivelse af deres navne. Henset til det anseelige antal følgere, pigerne dermed har fået, har de gjort sig til offentlige personer, der må tåle en mere nærgående omtale.</p>\r\n<p>\r\n</p>\r\n<p>Da samme video i flere tilfælde ligger på forskellige medier med og uden reklamedeklaration, vægter hensynet til følgerne i samme alder tungere end hensynet til pigerne. Derfor kan DR ikke kritiseres for at have bragt et kort klip fra en af pigernes i forvejen mange offentlig tilgængelige videoer.</p>\r\n<p>\r\n</p>\r\n<p>Af ovenstående grunde finder jeg endvidere ikke grundlag for at udtale kritik af DR for ikke at afindeksere pigernes navne i den påklagede omtale.</p>\r\n<p>\r\n</p>\r\n<p>\r\n   <span class=\"Italic\">Konklusion</span>\r\n</p>\r\n<p>Der afsiges kendelse efter flertallet. Nævnet udtaler herefter kritik af DR for at bringe artiklen og nyhedsindslaget med videoen af [Klager 2] og [Klager 1], samt for ikke at imødekomme anmodningen om at afindeksere pigernes navn i den påklagede omtale. ”</p>\r\n<p>\r\n</p>\r\n<p>\r\n</p>\r\n<p>DR har den 29. april 2019 anmodet om genoptagelse af sagen.</p>\r\n<p>\r\n</p>\r\n<p>\r\n   <span class=\"Bold\">2 Parternes synspunkter til anmodningen om genoptagelse</span>\r\n</p>\r\n<p>\r\n   <span class=\"Bold\">2.1 DRs synspunkter</span>\r\n</p>\r\n<p>DR har anført, at Pressenævnet i kendelsen af 21. februar 2019 har truffet afgørelse på et faktuelt forkert grundlag, og at der foreligger omstændigheder, som er egnet til at rejse tvivl om nævnsmedlem Jørn Mikkelsens habilitet i forbindelse med hans deltagelse i sagsbehandlingen.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Habilitet</span>\r\n</p>\r\n<p>Det fremgår af kendelsen, at nævnsmedlem Jørn Mikkelsen har deltaget i sagens behandling. DR er bekendt med, at Jørn Mikkelsen er udpeget af Danske Medier som Danske Mediers repræsentant.</p>\r\n<p>\r\n</p>\r\n<p>Det fremgår af medieansvarslovens § 47 og § 10 i bekendtgørelse nr. 86 af 9. februar 1998 om forretningsorden for Pressenævnet, at et medlem ikke kan deltage i behandlingen af en klage, der vedrører et massemedie, den pågældende er tilknyttet, eller hvis der i øvrigt foreligger omstændigheder, som er egnede til at rejse tvivl om vedkommendes upartiskhed.</p>\r\n<p>\r\n</p>\r\n<p>Klagernes repræsentant, [Far 1], er viceadministrerende direktør for Danske Medier og Danske Mediers Arbejdsgiverforening. DR har i den forbindelse bemærket, at klagernes repræsentant i sin kommunikation med DR og Pressenævnet har anvendt sin erhvervsmæssige mailadresse tilhørende Danske Mediers Arbejdsgiverforening. Klagernes repræsentant har ligeledes fremhævet i sine telefoniske henvendelser til en række DR-medarbejdere, at han er fra Danske Medier. Klagernes repræsentant har desuden gentagne gange offentligt kommenteret sagen på sin Twitter-profil, hvorfra han i øvrigt udtaler sig om Danske Mediers og Danske Mediers Arbejdsgiverforenings aktiviteter. DR har i forbindelse med sagen fremlagt screendumps fra [Far 1]s Twitter-profil med fire eksempler herpå, som stammer fra perioden fra den 6. marts 2019 til den 21. marts 2019.</p>\r\n<p>\r\n</p>\r\n<p>Af de medsendte eksempler fremgår blandt andet, at [Far 1] den 11. marts 2019, idet han ”retweetede” et opslag, han den 7. marts 2019 havde skrevet om sagen, skrev:</p>\r\n<p>\r\n</p>\r\n<p>”DR krænker bevidst to 14-årige børn i strid med de presseetiske regler.</p>\r\n<p>Nu sejler ansvaret rundt, og ingen ansvarlig i de højere ledelseslag vil beklage eller undskylde til børnene.</p>\r\n<p>Arrogancen og magtfuldkommenheden i @DRkoncern er skrækkelig”</p>\r\n<p>\r\n</p>\r\n<p>Klagernes repræsentant har således adskillige gange i sine henvendelser til DR gjort DR opmærksom på sin erhvervsmæssige position, ligesom at han i forbindelse med sagen indirekte eller direkte har anvendt sin erhvervsmæssige position hos Danske Medier og Danske Mediers Arbejdsgiverforening i sin kommunikation med Pressenævnet og offentligheden i øvrigt.</p>\r\n<p>\r\n</p>\r\n<p>Ovenstående omstændigheder samt det faktum, at klagernes repræsentant er viceadministrerende direktør i det medie, der har udpeget Jørn Mikkelsen, og som Jørn Mikkelsen agerer som repræsentant for, udgør omstændigheder, der er egnet til at rejse tvivl om Jørn Mikkelsens habilitet i forbindelse med behandlingen af sagen. Pressenævnet bør derfor undersøge Jørn Mikkelsens habilitet i forbindelse med hans deltagelse i sagsbehandlingen.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Faktuelt grundlag i kendelsen</span>\r\n</p>\r\n<p>Det fremgår af kendelsen af 21. februar 2019, at Pressenævnet har lagt vægt på, at DR i den påklagede artikel og i det påklagede nyhedsindslag har offentliggjort en video fra 2016, hvor [Klager 2] og [Klager 1] var henholdsvis 12 og 13 år, samt hvor [Klager 2] og [Klager 1] endnu ikke havde indgået en samarbejdsaftale med Warner Music.</p>\r\n<p>\r\n</p>\r\n<p>DR har hertil understreget, at den pågældende video, som Pressenævnet henviser til i kendelsen, ikke blev vist i artiklen eller i nyhedsindslaget.</p>\r\n<p>\r\n</p>\r\n<p>I artiklen og i nyhedsindslaget bragte DR en anden video, som pigerne havde offentliggjort på profilen [Klager 1 og Klager 2’s kunstnernavn] på Musical.ly i starten af 2018, hvor de var repræsenteret professionelt af managementvirksomheden Hippo. I den anvendte video dansede pigerne til singlen ”Oh Girl”, som det danske band [Artist] debuterede med i januar 2018. Dette fremgår også af DRs udtalelser og bilag i den oprindelige sag.</p>\r\n<p>\r\n</p>\r\n<p>Videoen fra 2016, som Pressenævnet henviser til i kendelsen, blev dermed ikke vist i artiklen eller i nyhedsindslaget. Videoen fra 2016 blev alene kort nævnt i artiklen for at understøtte de medvirkende eksperters påstande om, at der har eksisteret en professionel relation mellem [Klager 1 og Klager 2’s kunstnernavn] og Warner Music siden 2016. I videoen, der blev offentliggjort i november 2016 på [Klager 1 og Klager 2’s kunstnernavn]s profil på YouTube – og ikke på Musical.ly, som Pressenævnet anfører – ses pigerne omtale et afholdt møde hos Warner Music og et ”samarbejde” mellem parterne. De medvirkende eksperter, der har vurderet videoerne på pigernes profiler, omfatter advokat [Person A], der er specialist i markedsføringsret samt [Person B], der er vicedirektør for Politik og Kampagner i Forbrugerrådet Tænk. I nyhedsindslaget medvirker desuden Forbrugerombudsmanden [Forbrugerombudsmanden].</p>\r\n<p>\r\n</p>\r\n<p>Selvom pigerne ifølge klagerne først underskrev en egentlig samarbejdsaftale med Warner Music i marts 2018, er det de medvirkende eksperters vurdering, at videoen fra 2016, sammenholdt med de videoer, som [Klager 1 og Klager 2’s kunstnernavn] har offentliggjort på deres profiler på henholdsvis YouTube, Instagram og Musical.ly i en seks måneders periode forud for artiklen og nyhedsindslaget, herunder den anvendte video fra februar 2018, dokumenterer et professionelt samarbejde mellem parterne. Dette fremgår tydeligt af såvel artiklen og nyhedsindslaget, samt DRs udtalelser og bilag i sagen. I øvrigt blev den af DR anvendte video fra 2018 markeret som ”reklame” på [Klager 2] og [Klager 1]s profiler efter DRs offentliggørelse, og [Klager 2] og [Klager 1] har således selv anført videoen som reklame. DR har endvidere bemærket, at [Klager 2] og [Klager 1] havde underskrevet samarbejdsaftalen med Warner Music, da DR offentliggjorde videoen i artiklen og i nyhedsindslaget.</p>\r\n<p>\r\n</p>\r\n<p>Det er således DRs opfattelse, at Pressenævnet har lagt faktuelt forkerte oplysninger til grund i kendelsen, hvilket har væsentlig betydning for sagen og Pressenævnets behandling heraf.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Principiel sag</span>\r\n</p>\r\n<p>På baggrund af ovenstående har DR anmodet Pressenævnet om at genoptage sagen til fornyet behandling. DR har i den forbindelse understreget sagens principielle karakter og kendelsens konsekvenser for den fremadrettede journalistiske virksomhed i forbindelse med omtale af børn og unge, der optræder som professionelle aktører med et kommercielt sigte. Det er DRs opfattelse, at medierne – selv hvor der er foretaget en nøje afvejning af de relevante hensyn – ikke vil kunne bringe kritisk journalistik om professionelle børn og unge, når disse er identificerbare. Henset til den markante stigning i børns og unges anvendelse af digitale medier samt influencers og unge professionelles kommercielle udnyttelse heraf, anser DR kendelsen for problematisk, ikke kun for mediernes virke som public watchdog, men også for medierens seere og lyttere, der har ret til at modtage den kritiske information. DR opfordrer Pressenævnet til at inddrage denne problematik i forbindelse med genoptagelseanmodningen.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2.2 [Klager 1] og [Klager 2] synspunkter</span>\r\n</p>\r\n<p>[Klager 1] og [Klager 2] har bestridt, at der grundlag for at genoptage sagen, da kendelsen er afsagt på et fuldt oplyst grundlag, ligesom der ikke foreligger inhabilitet fra Jørn Mikkelsen.</p>\r\n<p>\r\n</p>\r\n<p>Klagerne har anført, at DRs anmodning umiddelbart bør afvises af Pressenævnets formand i henhold til § 14, stk. 2, i Pressenævnets forretningsorden, idet det er åbenlyst, at anmodningen ikke bør imødekommes.</p>\r\n<p>\r\n</p>\r\n<p>Genoptagelsesanmodningen bør under alle omstændigheder afvises, allerede fordi DR har udvist passivitet ved at vente næsten otte uger fra offentliggørelsen af kendelsen den 6. marts 2019 og frem til genoptagelsesanmodningen den 29. april 2019.</p>\r\n<p>\r\n</p>\r\n<p>Alternativt bør Pressenævnet afvise at genoptage sagen, jf. nævnets forretningsorden § 14, stk. 1.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Habilitet</span>\r\n</p>\r\n<p>DR har i genoptagelsesanmodningen i relation til påstanden om Jørn Mikkelsens mulige inhabilitet henvist til medieansvarslovens § 47 og Pressenævnets forretningsordens § 10, der begge indeholder følgende bestemmelse:</p>\r\n<p>\r\n</p>\r\n<p>”Et medlem kan ikke deltage i behandlingen af en klage, der vedrører det massemedie, den pågældende er tilknyttet, eller når der i øvrigt foreligger omstændigheder, som er egnede til at vække tvivl om vedkommendes upartiskhed. ”</p>\r\n<p>\r\n</p>\r\n<p>Da Danske Medier ikke er et massemedie, må klagerne forstå, at DR mener, at Jørn Mikkelsen skulle være inhabil, idet <span class=\"Italic\">”der i øvrigt foreligger omstændigheder, som er egnede til at vække tvivl om vedkommendes upartiskhed”</span>.</p>\r\n<p>\r\n</p>\r\n<p>Klagerne kan ikke se, at der er grundlag for DRs påstand om inhabilitet, der primært ses begrundet i to forhold: 1) at Jørn Mikkelsen er udpeget af Danske Medier, og at han derfor er inhabil i forhold til bedømmelsen af en sag, der vedrører datteren (og veninden) til en viceadministrerende direktør i Dansk Medier og Danske Mediers Arbejdsgiverforening, og 2) at DR påstår, at [Far 1] uretmæssigt har anvendt sin position i Danske Medier og Danske Mediers Arbejdsgiverforening i sagen.</p>\r\n<p>\r\n</p>\r\n<p>\r\n   <span class=\"Italic\">Ad 1)</span>\r\n</p>\r\n<p>[Far 1] mindes ikke at have haft samtaler, mailkorrespondance eller deltaget i møder med Jørn Mikkelsen, hverken før eller efter sin oprindelige ansættelse som forhandlingsdirektør i Danske Mediers Arbejdsgiverforening og frem til nu. Det samme gør sig gældende for klagerne og de øvrige forældre.</p>\r\n<p>\r\n</p>\r\n<p>Som begrundelse for, at Jørn Mikkelsen skulle være inhabil, har DR anført, at klagernes repræsentant er viceadministrerende direktør i Danske Medier og Danske Mediers Arbejdsgiverforening. DR har endvidere anført, at Jørn Mikkelsen er udpeget af Danske Medier som Danske Mediers repræsentant.</p>\r\n<p>\r\n</p>\r\n<p>Klagerne har i den forbindelse henledt opmærksomheden på, at medlemmerne af Pressenævnet beskikkes af Justitsministeren, jf. medieansvarslovens § 41, stk. 1, hvoraf det tillige fremgår, at <span class=\"Italic\">”2 medlemmer beskikkes til at repræsentere de redaktionelle ledelser i den trykte presse og radio og fjernsyn efter udtalelse fra disse”</span>.</p>\r\n<p>\r\n</p>\r\n<p>Udtalelser i disse beskikkelsessager vedtages i bestyrelsen i Danske Medier.</p>\r\n<p>\r\n</p>\r\n<p>Det følger udtrykkeligt af ovenstående, at Jørn Mikkelsen skal <span class=\"Italic\">”repræsentere de redaktionelle ledelser i den trykte presse og radio og fjernsyn”</span>. Jørn Mikkelsen skal således ikke repræsentere Danske Medier. Han skal repræsentere de redaktionelle ledelser i Pressenævnet.</p>\r\n<p>\r\n</p>\r\n<p>Danske Medier har ikke instruktionsbeføjelser i forhold til Jørn Mikkelsen, og Danske Medier bistår ikke medlemmerne af Pressenævnet i forberedelsen af sagerne i Pressenævnet. Hertil kommer, at hverken klagerne, [Far 1] eller de øvrige forældrene til klagerne har erhvervsmæssige eller private relationer til Jørn Mikkelsen.</p>\r\n<p>\r\n</p>\r\n<p>På denne baggrund er det klagernes vurdering, at der ikke foreligger omstændigheder, som er egnede til at vække tvivl om Jørn Mikkelsens upartiskhed, og at Jørn Mikkelsen dermed ikke er inhabil i sagen.</p>\r\n<p>\r\n</p>\r\n<p>\r\n   <span class=\"Italic\">Ad 2)</span>\r\n</p>\r\n<p>DR har i sin anmodning om genoptagelse anført, at [Far 1] i sin kommunikation med DR og Pressenævnet har anvendt sin erhvervsmæssige mailadresse tilhørende Danske Mediers Arbejdsgiverforening.</p>\r\n<p>\r\n</p>\r\n<p>Det er ikke korrekt, at [Far 1] i sin kommunikation med DR udelukkende har anvendt sin erhvervsmæssige mailadresse. Forud for offentliggørelsen af artiklen og nyhedsindslaget anvendte forældrene således klagernes mailadresse i henvendelserne til DR.</p>\r\n<p>\r\n</p>\r\n<p>Det er korrekt, at [Far 1] i sin kommunikation med Pressenævnet har anvendt sin mailadresse i Danske Mediers Arbejdsgiverforening, hvilket er en fejl, som [Far 1] beklager. Det fremgår imidlertid udtrykkeligt af mailadressen, at mailen stammer fra Danske Mediers Arbejdsgiverforening/Mediearbejdsgiverne. Mailadressen har ingen sammenhæng med Danske Medier.</p>\r\n<p>\r\n</p>\r\n<p>Anvendelsen af en mailadresse i Danske Mediers Arbejdsgiverforening kan på ingen måde danne grundlag for, at Jørn Mikkelsen skulle være inhabil.</p>\r\n<p>\r\n</p>\r\n<p>DR har endvidere anført, at Jørn Mikkelsen skulle være inhabil, fordi [Far 1] <span class=\"Italic\">”i sine telefoniske henvendelser til en række DR medarbejdere” </span>skulle have fremhævet, at <span class=\"Italic\">”han er fra Danske Medier”</span>. DR har ligeledes anført, at [Far 1] adskillige gange i sine henvendelser til DR har gjort DR opmærksom på sin erhvervsmæssige position.</p>\r\n<p>\r\n</p>\r\n<p>[Far 1]s telefonsamtaler med ansatte i DR fandt sted omkring tidspunktet for offentliggørelsen af artiklen og nyhedsindslaget og igen efter offentliggørelsen af Pressenævnets kendelse den 6. marts 2019.</p>\r\n<p>\r\n</p>\r\n<p>Klagerne forstår ikke, hvordan [Far 1]s henvendelser til medarbejdere i DR skulle medføre inhabilitet for Jørn Mikkelsen. Allerede fordi [Far 1] på tidspunktet for offentliggørelsen af artiklen og nyhedsindslaget alene var ansat i Danske Mediers Arbejdsgiverforening, giver det ikke mening, at han skulle have påberåbt sig, at han <span class=\"Italic\">”er fra Danske Medier”</span>.</p>\r\n<p>\r\n</p>\r\n<p>Klagerne forstår i øvrigt ikke, hvordan [Far 1]s kommunikation med DR efter offentliggørelsen af Pressenævnets kendelse den 6. marts 2019 skulle kunne medføre inhabilitet for Jørn Mikkelsen i forhold til en kendelse, der blev afsagt den 21. februar 2019.</p>\r\n<p>\r\n</p>\r\n<p>[Far 1] har i hele forløbet været meget bevidst om at undgå, at den private sag med datteren og hendes veninde blev sammenblandet med [Far 1]s arbejde i Danske Mediers Arbejdsgiverforening. Mediebranchen i Danmark er lille, og det gør sig i endnu større omfang gældende for medieorganisationerne. I foråret 2018 blev DR’s størrelse, licens og rammebetingelser m.v. drøftet heftigt i både offentligheden og Folketinget. [Far 1] var derfor meget opmærksom på ikke at blive opfattet, som om han fremstod som repræsentant for Danske Medier eller Danske Mediers Arbejdsgiverforening i datterens sag.</p>\r\n<p>\r\n</p>\r\n<p>Korrespondancen med DR blev af samme grund i starten gennemført gennem [Klager 2] og [Klager 1]s mailadresse uden angivelse af [Far 1]s navn. Når dette ikke længere var muligt, oplyste [Far 1] sit navn og forklarede udtrykkeligt, at dette var en privat sag.</p>\r\n<p>\r\n</p>\r\n<p>Klagerne har henvist til, at [Far 1] i dagene omkring offentliggørelsen af artiklen og nyhedsindslaget havde en mailkorrespondance med Lytternes og Seernes redaktør i DR, Jesper Termansen. I den forbindelse kom [Far 1] i én mail ved en fejl til at bruge sin autosignatur med angivelse af Mediearbejdsgivernes logo under navnet. Fire minutter efter afsendelsen blev [Far 1] opmærksom på fejltagelsen og skrev derfor følgende til Jesper Termansen: <span class=\"Italic\">”Kære Jesper.</span> <span class=\"Italic\">Blot for at sikre mod misforståelser: Dette er min arbejdsmail, men sagen vedrører alene mig som privatperson.</span> <span class=\"Italic\">Sagen har således ingen sammenhæng med Danske Mediers Arbejdsgiverforening eller Danske Medier.</span> <span class=\"Italic\">Med venlig hilsen [Far 1]”</span>.</p>\r\n<p>\r\n</p>\r\n<p>Jesper Termansen svarede øjeblikkeligt, at ”<span class=\"Italic\">Det er jeg helt opmærksom på, og det er dit valg, hvilken mailadresse du foretrækker.</span> <span class=\"Italic\">Jeg sender til den adresse, som du vælger”.</span></p>\r\n<p>\r\n</p>\r\n<p>Klagerne har på ny henledt opmærksomheden på, at ingen af disse forhold har betydning for vurderingen af Jørn Mikkelsens inhabilitet.</p>\r\n<p>\r\n</p>\r\n<p>For så vidt angår DRs påstande vedrørende [Far 1]s Twitter-profil forstår klagerne ikke, hvordan [Far 1]s tweets fra den 6. marts 2019 og frem skulle medføre inhabilitet for Jørn Mikkelsen i forhold til en kendelse, der allerede var afsagt den 21. februar 2019.</p>\r\n<p>\r\n</p>\r\n<p>Der er i øvrigt tale om en privat twitterkonto, hvor [Far 1] kommenterer både professionelle og private forhold, herunder fodbold, postmodernisme, Brexit og udenrigspolitik.</p>\r\n<p>\r\n</p>\r\n<p>Således er det både ukorrekt og udokumenteret, at [Far 1] skulle have anvendt sin erhvervsmæssige position i Danske Medier i sin kommunikation med Pressenævnet og i offentligheden i øvrigt. Såfremt dette skulle have været tilfældet, er det overraskende, at Pressenævnet ikke har været opmærksom på en eventuel habilitetskonflikt. [Far 1] forbeholder sig sin position i forhold til DRs påstande, der er injurierende og udtryk for bagvaskelse. [Far 1] har hele forløbet igennem netop insisteret på at undgå en sammenblanding af sin rolle som far til en krænket datter i en pressenævnssag og sin erhvervsmæssige position.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Faktuelt grundlag i kendelsen</span>\r\n</p>\r\n<p>Klagerne har anført, at det er korrekt, at videoen i artiklen og nyhedsindslaget er fra februar 2018. Artiklens omtale af et besøg hos Warner Music vedrører derimod et besøg i 2016.</p>\r\n<p>\r\n</p>\r\n<p>Grundlaget for DRs påstande om brud på markedsføringsloven vedrører en periode fra november 2016 til februar 2018, hvilket er gennemgået i den oprindelige sag. På disse tidspunkter var pigerne 12 og 13 år (i november 2016), henholdsvis 13 og 14 år (i februar 2018). Pigerne var således 13 og 14 år, da de postede videoen i februar 2018. På offentliggørelsestidspunktet for artiklen og nyhedsindslaget var begge piger 14 år.</p>\r\n<p>\r\n</p>\r\n<p>Som det fremgår af klagernes bemærkninger til Pressenævnet i den oprindelige sag, havde pigerne hverken skriftlige aftaler eller samarbejdsaftaler med Warner Music eller Hippo i perioden før marts 2018. Pigerne har i den omhandlede periode alene udført enkeltstående opgaver for Warner Music, hvilket også fremgik af klagen.</p>\r\n<p>\r\n</p>\r\n<p>Først i marts 2018 indgik pigerne særskilte samarbejdsaftaler med Warner Music og Hippo. Aftalerne omfatter alene fremadrettede tiltag og vedrører derfor ikke tiden forud for aftalernes indgåelse. Samarbejdsaftalerne vedrører dermed ikke de anklager om lovbrud, som DR beskylder pigerne for at have begået.</p>\r\n<p>\r\n</p>\r\n<p>Om videoen i artiklen og nyhedsindslaget er fra 2016 eller 2018 er for så vidt ligegyldigt, da pigerne på tidspunkterne var mellem 12 og 14 år gamle. På ingen af tidspunkterne havde pigerne en samarbejdsaftale med Warner Music.</p>\r\n<p>\r\n</p>\r\n<p>I artiklen og nyhedsindslaget beskyldes klagerne for at have begået en række lovbrud samtidig med, at DR viser pigernes navn, billede/video og kunstnernavn på trods af, at pigerne i hele perioden var mellem 12 og 14 år og dermed under den kriminelle lavalder. Som anført i den oprindelige sag har der alene været tale om 1-2 undskyldelige fejltagelser fra de to 12-14 årige piger ud af mere end 800 indslag. Hertil har klagerne i øvrigt bemærket, at de ikke har modtaget nogen som helst form for modydelse fra Warner Music for videoen, som DR uretmæssigt har brugt i artiklen og i nyhedsindslaget. Denne video er således ikke et eksempel på skjult reklame.</p>\r\n<p>\r\n</p>\r\n<p>DR har således undladt at tage særligt hensyn til klagerne i strid med punkt B. 5 i de presseetiske regler. Det skete på trods af, at en af DRs kilder i artiklen, [Person B] fra Forbrugerrådet Tænk, anfører, at det <span class=\"Italic\">”næppe kan forventes af unge piger, at de har fuldstændig styr på markedsføringsloven”</span>.</p>\r\n<p>\r\n</p>\r\n<p>Samlet er det klagernes vurdering, at DR ikke har fremlagt noget nyt i sagen, der kan medføre, at sagen skal genoptages.</p>\r\n<p>\r\n</p>\r\n<p>Klagerne har afslutningsvis bemærket, at flertallet i Pressenævnet alene henviser til tidspunktet for videoens offentliggørelse i spørgsmålet om afindeksering. Hvis Pressenævnet mod forventning beslutter at genoptage sagen, bør genoptagelsen derfor alene omfatte dette spørgsmål. Af samme grunde som ovenfor anført bør udfaldet af sagen imidlertid ikke blive ændret.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Principiel sag</span>\r\n</p>\r\n<p>Klagerne har anført, at Pressenævnet har truffet sin afgørelse, og at der ikke er hjemmel til at få sagen genoptaget, fordi den er principiel. Hverken medieansvarsloven eller Pressenævnets forretningsorden indeholder mulighed for en andeninstansbevilling, blot fordi sagen er principiel. Det vil således være direkte i strid med princippet om, at Pressenævnet er et én-instans-forum, hvis sager blot kan genoptages, fordi en part finder dem principielle. At sagen er principiel bør dermed ikke tillægges betydning ved Pressenævnets vurdering af, om sagen bør genoptages.</p>\r\n<p>\r\n</p>\r\n<p>Således er det klagernes vurdering, at der ikke findes grundlag – faktuelt eller juridisk – for at genoptage sagen, hvorfor Pressenævnet må afvise anmodningen herom.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">3 Pressenævnets begrundelse og afgørelse</span>:</p>\r\n<p>DR har anmodet om genoptagelse af Pressenævnets kendelse af 21. februar 2019 i sag nr. 2018-80-0160, [Klager 1] og [Klager 2] mod DR. Ved behandlingen af nævnets kendelse af 21. februar 2019 deltog følgende medlemmer: Hanne Schmidt, Jørn Mikkelsen, Lene Sarup og John Meinert Jacobsen.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Spørgsmålet om genoptagelse</span>\r\n</p>\r\n<p>Pressenævnet bemærker generelt, at nævnet kan genoptage behandlingen af en sag, hvis der fremkommer nye oplysninger af betydning for sagens afgørelse. Efter omstændighederne må det også tillægges betydning, om de nye oplysningers senere fremkomst er et i forhold til parten undskyldeligt forhold. Nævnet kan tillige have pligt til at genoptage en sag, hvis der foreligger ikke uvæsentlige sagsbehandlingsfejl.</p>\r\n<p>\r\n</p>\r\n<p>DR har anmodet Pressenævnet om at undersøge nævnsmedlemmet Jørn Mikkelsens habilitet i forbindelse med hans deltagelse i sagsbehandlingen. DR har endvidere anmodet om, at behandlingen af nævnets sag genoptages, fordi DR mener, at kendelsen blev afsagt på et faktuelt forkert grundlag.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Habilitet</span>\r\n</p>\r\n<p>DR har anmodet Pressenævnet om at foretage en vurdering af nævnsmedlem Jørn Mikkelsens habilitet i forbindelse med sagens behandling og afgørelse.</p>\r\n<p>\r\n</p>\r\n<p>Efter § 14, stk. 1, i bekendtgørelse nr. 86 af 9. februar 1998 om forretningsordenen for Pressenævnet, træffer de medlemmer, der har afgjort en sag, også afgørelse vedrørende spørgsmålet om eventuel genoptagelse af sagen. Da der er rejst indsigelse mod nævnsmedlem Jørn Mikkelsens habilitet, træffer nævnsformand Hanne Schmidt og nævnsmedlemmerne Lene Sarup og John Meinert Jacobsen først afgørelse i spørgsmålet herom.</p>\r\n<p>\r\n</p>\r\n<p>Pressenævnet bemærker indledningsvist, at Pressenævnets medlemmer beskikkes af justitsministeren, jf. medieansvarslovens § 41.</p>\r\n<p>\r\n</p>\r\n<p>Af § 2 i Pressenævnets forretningsorden fremgår:</p>\r\n<p>\r\n</p>\r\n<p>”Ved nævnets behandling af en sag medvirker foruden formanden eller næstformanden 3 andre medlemmer, heraf et af de efter udtalelse fra Dansk Journalistforbund beskikkede medlemmer og et medlem beskikket til at repræsentere de redaktionelle ledelser samt et medlem beskikket som offentlighedens repræsentant, jf. lovens § 42”.</p>\r\n<p>\r\n</p>\r\n<p>Det fremgår videre af medieansvarslovens § 47 og af § 10 i Pressenævnets forretningsorden, at:</p>\r\n<p>\r\n</p>\r\n<p>”Et medlem kan ikke deltage i behandlingen af en klage, der vedrører det massemedie, den pågældende er tilknyttet, eller når der i øvrigt foreligger omstændigheder, som er egnede til at vække tvivl om vedkommendes upartiskhed. ”</p>\r\n<p>\r\n</p>\r\n<p>Såfremt der måtte foreligge sådanne omstændigheder, som er egnet til at vække tvivl om et nævnsmedlems upartiskhed i forbindelse med behandlingen af en sag, vil det pågældende nævnsmedlem vige sit sæde, og den beskikkede stedfortræder for denne vil indtræde i nævnets behandling.</p>\r\n<p>\r\n</p>\r\n<p>Nævnsmedlem Jørn Mikkelsen repræsenterer ikke et massemedie, som er part i den pågældende sag, hvorfor Jørn Mikkelsen ikke kan anses for at være inhabil efter det første led i bestemmelsen om inhabilitet.</p>\r\n<p>\r\n</p>\r\n<p>For så vidt angår spørgsmålet, om der i øvrigt foreligger omstændigheder, der er egnede til at vække tvivl om vedkommendes upartiskhed, er der ikke grundlag for at antage, at der er en sådan relation mellem Jørn Mikkelsen og klagerne eller klagernes repræsentant, at det kan medføre inhabilitet. Det forhold, at Jørn Mikkelsen er udpeget af Danske Medier kan ikke føre til et andet resultat.</p>\r\n<p>\r\n</p>\r\n<p>De tre ovennævnte medlemmer af nævnet – Hanne Schmidt, Lene Sarup og John Meinert Jacobsen – finder herefter ikke, at der foreligger inhabilitet for Jørn Mikkelsen, og han har således kunne deltage i nævnets behandling af sagen samt i behandlingen af den foreliggende anmodning om genoptagelse.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Faktuelt grundlag i kendelsen</span>\r\n</p>\r\n<p>DR har anført, at Pressenævnets kendelse af 21. februar 2019 blev truffet på et faktuelt forkert grundlag.</p>\r\n<p>\r\n</p>\r\n<p>DR har som begrundelse for anmodningen om genoptagelse anført, at Pressenævnet i kendelsen af 21. februar 2019 fejlagtigt lagde til grund, at DR i artiklen og nyhedsindslaget havde anvendt en video fra 2016, hvor [Klager 2] og [Klager 1] var henholdsvis 12 og 13 år. Retteligt anvendte DR en video, som pigerne havde offentliggjort på profilen [Klager 1 og Klager 2’s kunstnernavn] på Musical.ly i februar 2018.</p>\r\n<p>\r\n</p>\r\n<p>Nævnsmedlem Lene Sarup udtaler, at hun henholder sig til sit votum i den oprindelige afgørelse og derfor ikke har bemærkninger til spørgsmålet om genoptagelse af flertallets afgørelse.</p>\r\n<p>\r\n</p>\r\n<p>De øvrige medlemmer af nævnet – Hanne Schmidt, Jørn Mikkelsen og John Meinert Jacobsen – udtaler herefter:</p>\r\n<p>\r\n</p>\r\n<p>Ovenstående har givet Pressenævnet anledning til at berigtige kendelsen af 21. februar 2019. Pressenævnets berigtigelser fremgår af de skarpe parenteser i følgende afsnit i kendelsen af 21. februar 2019:</p>\r\n<p>\r\n</p>\r\n<p>På side 20 under <span class=\"Bold Italic\">”3 Pressenævnets begrundelse og afgørelse”</span>:</p>\r\n<p>\r\n</p>\r\n<p>”Klagerne har anført, at DRs omtale er i strid med punkt B. 5 i de vejledende retningslinjer om god presseskik. De har blandt andet anført, at det alene er i et eller to tilfælde, at pigerne fejlagtigt har undladt at markere et opslag som reklame, og at dette ikke er tilstrækkeligt til, at DR kan tilsidesætte hensynet til pigerne ud fra en særlig offentlig interesse. De har derudover anført, at den af DR anvendte video blev lavet i 2016, og at pigerne først indgik en samarbejdsaftale med Warner Music i marts 2018. ” <span class=\"Bold\">[Sætningen berigtiges til ”De har derudover anført, at DR har henvist til blandt andet en video fra 2016, og at den af DR i artiklen og nyhedsindslaget anvendte video blev lavet i 2018, samt at pigerne først indgik en samarbejdsaftale med Warner Music i marts 2018.</span> <span class=\"Bold\">”]</span></p>\r\n<p>\r\n</p>\r\n<p>\r\n</p>\r\n<p>På side 21 under <span class=\"Bold Italic\">”3 Pressenævnets begrundelse og afgørelse”</span>:</p>\r\n<p>\r\n</p>\r\n<p>”På baggrund heraf og sagens oplysninger i øvrigt lægger Pressenævnet til grund, at DR har hentet den i omtalen offentliggjorte video af [Klager 2] og [Klager 1] fra pigernes profil ”[Klager 1 og Klager 2’s kunstnernavn]” på Musical.ly, der er en offentligt tilgængelig app. Det lægges endvidere til grund, at [Klager 2] og [Klager 1] var henholdsvis 12 og 13 år <span class=\"Bold\">[”12 og 13 år” berigtiges til ”13 og 14 år”]</span>, da de postede den i omtalen anvendte video på deres profil, at pigerne var 14 år, da artiklen og nyhedsindslaget blev sendt den 8. maj 2018, og at pigernes profil på Musical.ly ”[Klager 1 og Klager 2’s kunstnernavn]” havde cirka 340.000 følgere i 2018, hvoraf størstedelen er børn i alderen 9-13 år. ”</p>\r\n<p>\r\n</p>\r\n<p>På side 23 under <span class=\"Bold Italic\">”3 Pressenævnets begrundelse og afgørelse”</span>:</p>\r\n<p>\r\n</p>\r\n<p>”Pressenævnet lægger som anført ovenfor til grund, at pigerne på tidspunktet for omtalen i maj 2018 havde indgået et samarbejde med pladeselskabet Warner Music og managementbureauet Hippo, og at oplysningerne i omtalen angår forhold, der kan relateres til det, pigerne er blevet kendt for. Efter vores opfattelse kan oplysningerne i omtalen være belastende for pigerne, der også selv er mindreårige. Hertil kommer, at den anvendte video, ifølge klagerne, blev lavet af pigerne i 2016 <span class=\"Bold\">[”2016” berigtiges til ”2018”]</span>, inden der var indgået samarbejdsaftale mellem pigerne og Warner Music. ”</p>\r\n<p>\r\n</p>\r\n<p>Pressenævnet finder, at berigtigelsen af nævnets kendelse af 21. februar 2019 ikke kan føre til, at sagen genoptages, da oplysningen om, at den i omtalen anvendte video blev lagt på klagernes profil i februar 2018 fremfor i november 2016 ikke kan anses for at være af væsentlig betydning for vurderingen af, hvorvidt DR har overtrådt god presseskik ved at bringe videoen eller ved ikke at imødekomme anmodningen om afindeksering.</p>\r\n<p>\r\n</p>\r\n<p>Ved vurderingen af, hvorvidt det var i strid med god presseskik at offentliggøre klagernes video fra Musical.ly, lagde flertallet af Pressenævnets medlemmer således ikke vægt på klagernes alder på tidspunktet, hvor de anvendte og omtalte videoer blev lagt på pigernes profiler, men på klagernes alder på tidspunktet for artiklens og nyhedsindslagets offentliggørelse:</p>\r\n<p>\r\n</p>\r\n<p>”Tre medlemmer – formand Hanne Schmidt, Jørn Mikkelsen og John Meinert Jacobsen – udtaler:</p>\r\n<p>\r\n</p>\r\n<p>[Klager 2] og [Klager 1] var begge 14 år på offentliggørelsestidspunktet, og pigernes forældre havde forinden afslået at medvirke og at give samtykke til offentliggørelsen med oplysning om, at de fandt DRs tilgang til udsendelsens emne krænkende for [Klager 2] og [Klager 1].</p>\r\n<p>\r\n</p>\r\n<p>Uanset, at den af DR anvendte video var offentligt tilgængelig på en åben platform, og at [Klager 2] og [Klager 1] på tidspunktet for offentliggørelsen havde et kommercielt samarbejde med et professionelt managementbureau, finder vi, at den bragte omtale var krænkende grundet de heri fremsatte beskyldninger om lovovertrædelser sammen med oplysninger om pigernes identitet. ”</p>\r\n<p>\r\n</p>\r\n<p>For så vidt angår spørgsmålet om afindeksering udtalte flertallet af nævnets medlemmer blandt andet:</p>\r\n<p>\r\n</p>\r\n<p>”Pressenævnet lægger som anført ovenfor til grund, at pigerne på tidspunktet for omtalen i maj 2018 havde indgået et samarbejde med pladeselskabet Warner Music og managementbureauet Hippo, og at oplysningerne i omtalen angår forhold, der kan relateres til det, pigerne er blevet kendt for. Efter vores opfattelse kan oplysningerne i omtalen være belastende for pigerne, der også selv er mindreårige. Hertil kommer, at den anvendte video, ifølge klagerne, blev lavet af pigerne i 2016, inden der var indgået samarbejdsaftale mellem pigerne og Warner Music. ”</p>\r\n<p>\r\n</p>\r\n<p>I kendelsen lagde nævnet følgende til grund vedrørende klagernes samarbejdsaftaler med Warner Music og med managementbureauet Hippo:</p>\r\n<p>\r\n</p>\r\n<p>”Endelig lægger nævnet til grund, at [Klager 2] og [Klager 1] på baggrund af deres aktiviteter på de sociale medier i marts 2018 indgik aftale om et samarbejde med musikselskabet Warner Music og et kommercielt samarbejde med managementbureauet Hippo. ”</p>\r\n<p>\r\n</p>\r\n<p>Som anført ovenfor, anvendte DR i omtalen en video, som klagerne lagde på deres profiler i februar 2018. Da denne video ligeledes blev lavet, inden der var indgået en samarbejdsaftale mellem pigerne og Warner Music, finder Pressenævnet, at fejlen i kendelsen af 21. februar 2019 ikke kan anses for at være af væsentlig betydning.</p>\r\n<p>\r\n</p>\r\n<p>Nævnet finder herefter, at der ikke foreligger væsentlige sagsbehandlingsfejl. På denne baggrund, og da der heller ikke er fremkommet nye oplysninger af betydning for sagens afgørelse, afvises anmodningen om genoptagelse.</p>\r\n<p>\r\n</p>\r\n<p>Behandlingen af sagen genoptages derfor ikke.</p>\r\n<p>\r\n</p>\r\n<p>Afgjort den 14. august 2019</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/08/2019"
        },
        {
            "displayName": "Accession",
            "displayValue": "W20190972925"
        },
        {
            "displayName": "Entydig dokumentidentifikation",
            "displayValue": "AA011531"
        },
        {
            "displayName": "Dato for indlæggelse",
            "displayValue": "20/08/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9729"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "14/08/2019"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2019-80-0328"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}