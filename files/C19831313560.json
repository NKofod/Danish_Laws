{
    "id": 80368,
    "title": "Vejledning om støtte til privat oplagring af smør ",
    "documentTypeId": "180",
    "isSagsforlobPeriodValid": false,
    "shortName": "VEJ nr 13135 af 19/05/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om støtte til privat oplagring af  \r\n\r\n smør </H1>  \r\n\r\n<P></P>  \r\n\r\n<BR>  \r\n\r\n<P>VEJLEDNING OM STØTTE TIL PRIVAT OPLAGRING AF SMØR. </P>  \r\n\r\n<P>I overensstemmelse med Det europæiske økonomiske Fællesskabs forordninger  \r\n\r\n nr. 804/68 af 27. juni 1968 om den fælles markedsordning for mælk og  \r\n\r\n mejeriprodukter, senest ændret ved forordning nr. 1183/82 af 18. maj 1982,  \r\n\r\n nr. 985/68 af 15. juli 1968 om fastsættelse af almindelige regler for  \r\n\r\n interventionsforanstaltninger på markedet for smør og fløde, senest ændret  \r\n\r\n ved forordning nr. 1272/79 af 25. juni 1979, og nr. 685/69 af 14. april 1969  \r\n\r\n om gennemførelsesbestemmelser for interventioner på markedet for smør og  \r\n\r\n fløde, senest ændret ved forordning nr. 714/83 af 29. marts 1983, samt  \r\n\r\n bekendtgørelse nr. 121 af 5. marts 1974 om støtte til privat oplagring af  \r\n\r\n smør, som ændret ved bekendtgørelse nr. 539 af 5. december 1980, gælder  \r\n\r\n følgende: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1 </B> </P>  \r\n\r\n<P> Stk. 1. Genstand for støtte er smør, der er fremstillet inden for  \r\n\r\n Fællesskabets område. Det er forbudt at anmelde smør af anden oprindelse til  \r\n\r\n privat oplagring under støtteordningen. Det er endvidere forbudt at anmelde  \r\n\r\n smør, der er blevet afvist fra intervention, fordi det ikke opfylder  \r\n\r\n kvalitetskravene, eller smør, hvortil der ved fremstillingen er anvendt  \r\n\r\n fløde, som har været oplagret med støtte efter Fællesskabets regler om støtte  \r\n\r\n til privat oplagring af fløde. Kontrakt om privat oplagring må ikke indgås  \r\n\r\n for smør, for hvilket der i henhold til andre fællesskabsbestemmelser er  \r\n\r\n ansøgt om ydelse af en støtte til direkte forbrug af smør. Kontrakt må ej  \r\n\r\n heller indgås for smør, som ligger på toldoplag eller i frizone, jvf. art. 5,  \r\n\r\n stk. 1, i forordning (EØF) nr. 565/80 af 4. marts 1980 om forudbetaling af  \r\n\r\n eksportrestitutioner for landbrugsprodukter. Såfremt smør, der er omfattet af  \r\n\r\n en kontrakt, anbringes på toldoplag eller indbringes i frizone, betragtes det  \r\n\r\n som udlagret med det resultat, at den oplagring, der er indgået kontrakt om,  \r\n\r\n ophører. </P>  \r\n\r\n<P> Stk. 2. Der udbetales kun støtte til privat oplagring af smør, der  \r\n\r\n opfylder følgende betingelser: </P>  \r\n\r\n<UL CLASS=PLAIN-LIST>  \r\n\r\n<LI>a) Smørret skal enten have et mindsteindhold af smørfedt på 82%, et  \r\n\r\n vandindhold på højst 16%, være saltet eller usaltet og være fremstillet af  \r\n\r\n syrnet fløde, eller have et mindsteindhold af smørfedt på 80%, et vandindhold  \r\n\r\n på højst 16%, et saltindhold på højst 2% og være fremstillet af usyrnet  \r\n\r\n fløde. </LI>  \r\n\r\n<LI>b) Smørret skal være fremstillet inden for 28 dage forud for den første  \r\n\r\n kontraktlige oplagringsdag, jvf. § 3, stk. 2, men må dog ikke være  \r\n\r\n fremstillet inden den 1. april i det pågældende år. </LI>  \r\n\r\n<LI>c) Smør, der er fremstillet her i landet, skal være lurmærket. </LI>  \r\n\r\n<LI>d) Smør, der er fremstillet i en anden medlemsstat, skal være  \r\n\r\n klassificeret som anført i art. 1, stk. 3, litra b, i forordning nr. 985/68.  \r\n\r\n Med hensyn til sådant smør skal det endvidere ved en erklæring fra det  \r\n\r\n pågældende medlemslands kompetente myndigheder dokumenteres, at smørret  \r\n\r\n opfylder de i den pågældende medlemsstat fastsatte betingelser for ydelse af  \r\n\r\n støtte til privat oplagring. </LI>  \r\n\r\n</UL>  \r\n\r\n<P> Stk. 3. Smørrets emballage skal mindst indeholde følgende angivelser:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>a) Fremstillingsvirksomhedens identifikationsnummer (for dansk smør  \r\n\r\n lurmærkenummer). </LI>  \r\n\r\n<LI>b) Ordet &#187;Fremstillingsdato:&#187; samt fremstillingsdatoen for  \r\n\r\n smørret. </LI>  \r\n\r\n<LI>c) Ordet &#187;Indlagringsdato:&#187; samt datoen for smørrets indgang på  \r\n\r\n frysehuset. </LI>  \r\n\r\n<LI>d) Ordet &#187;Partinummer:&#187; samt nummeret på partiet. </LI>  \r\n\r\n<LI>e) Angivelse af, om smørret er fremstillet af syrnet eller usyrnet fløde.  \r\n\r\n</LI>  \r\n\r\n<LI>f) Angivelse af den medlemsstat, hvori smørret er fremstillet. </LI>  \r\n\r\n</UL>  \r\n\r\n<P> Stk. 4. Såfremt smørret er fremstillet i Danmark, skal det være  \r\n\r\n emballeret i emballage, der opfylder de til enhver tid fastsatte krav om  \r\n\r\n pakning m.m. og transport af lurmærket smør. Emballagen skal udover de i stk.  \r\n\r\n 3 angivne oplysninger indeholde angivelse af, om smørret er saltet eller  \r\n\r\n usaltet. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2 </B> </P>  \r\n\r\n<P> Stk. 1. Ydelse af støtte til privat oplagring af smør er betinget af, at  \r\n\r\n der oprettes en kontrakt herom. </P>  \r\n\r\n<P> Stk. 2. En kontrakt kan omfatte flere partier smør, såfremt partierne er  \r\n\r\n oplagret på samme frysehus. Ved et parti smør forstås en mængde smør af  \r\n\r\n ensartet sammensætning og kvalitet, som vejer mindst 1.000 kg netto og er  \r\n\r\n indlagret den samme dato på det samme frysehus. </P>  \r\n\r\n<P> Stk. 3. Enhver, der er i besiddelse af et parti smør, der opfylder de i  \r\n\r\n denne vejledning omhandlede krav, er berettiget til efter anmodning at få  \r\n\r\n oprettet en kontrakt, såfremt smørret er oplagret i overensstemmelse med de  \r\n\r\n til enhver tid gældende bestemmelser herom. Anmodningen skal indsendes til De  \r\n\r\n danske Mejeriers Fællesorganisation, Frederiks Alle 22, 8000 Århus C, på en  \r\n\r\n formular, der efter begæring fremsendes af fællesorganisationen. Anmodningen  \r\n\r\n kan først indgives, efter at indlagringen af smørret er tilendebragt, og skal  \r\n\r\n være fællesorganisationen i hænde indenfor en frist på 30 dage efter datoen  \r\n\r\n for indlagring på frysehuset. </P>  \r\n\r\n<P> Stk. 4. Anmodningen skal indeholde følgende oplysninger: </P>  \r\n\r\n<UL CLASS=PLAIN-LIST>  \r\n\r\n<LI>a) Oplagrerens navn og adresse. </LI>  \r\n\r\n<LI>b) Nettovægten af det indlagrede kvantum smør. </LI>  \r\n\r\n<LI>c) Fremstillingsdato for hvert enkelt parti. </LI>  \r\n\r\n<LI>d) Angivelse af det frysehus, hvor smørret er oplagret. </LI>  \r\n\r\n<LI>e) Dato for indlagring af hvert enkelt parti på frysehuset. </LI>  \r\n\r\n<LI>f) En erklæring fra oplagreren om, at han er indforstået med at opfylde  \r\n\r\n bestemmelserne i denne vejledning som en bestanddel af den kontrakt, der skal  \r\n\r\n indgås. </LI>  \r\n\r\n</UL>  \r\n\r\n<P> Stk. 5. Anmodningen skal være forsynet med frysehusets daterede og  \r\n\r\n underskrevne erklæring om at have modtaget de pågældende mængder smør til  \r\n\r\n oplagring på de i anmodningen anførte datoer. </P>  \r\n\r\n<P> Stk. 6. Såfremt der anmodes om støtte til oplagring af smør, der er  \r\n\r\n fremstillet i et andet medlemsland er det en betingelse for indgåelse af  \r\n\r\n oplagringskontrakt, at der tilsendes fællesorganisationen den dokumentation,  \r\n\r\n som er omhandlet i § 1, stk. 2, litra d. </P>  \r\n\r\n<P> Stk. 7. Såfremt betingelserne herfor er til stede, vil anmodningen blive  \r\n\r\n accepteret inden 30 dage efter, at fællesorganisationen har modtaget  \r\n\r\n anmodningen. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3 </B> </P>  \r\n\r\n<P> Stk. 1. Indlagring under støtteordningen kan ske i tiden fra og med den  \r\n\r\n 1. april til og med den 15. september samme år. Udlagring kan ske fra og med  \r\n\r\n den 16. september til og med den 31. marts i det følgende år. </P>  \r\n\r\n<P> Stk. 2. Den første kontraktlige oplagringsdag for et parti smør er dagen  \r\n\r\n efter datoen for partiets indlagring på frysehus. Den sidste kontraktlige  \r\n\r\n oplagringsdag for et parti eller en del heraf er dagen før datoen for  \r\n\r\n udlagring, idet dog oplagringsperioden i henhold til kontrakten ikke kan  \r\n\r\n overstige 210 dage. </P>  \r\n\r\n<P> Stk. 3 . Ydelse af støtte til et parti smør eller en del heraf er  \r\n\r\n betinget af, at partiet som helhed har været oplagret i henhold til  \r\n\r\n kontrakten i mindst 120 dage. Eksempelvis kan nævnes, at såfremt smørret  \r\n\r\n indlagres på frysehus den 6. juni, kan udlagring tidligst ske den 5. oktober.  \r\n\r\n Det mindste kvantum, der kan udlagres ad gangen fra et parti, er 250 kg. </P>  \r\n\r\n<P> Stk. 4 . Når markedssituationen inden for Fællesskabet gør det  \r\n\r\n nødvendigt, kan fællesskabsmyndighederne dog bestemme, at den oplagrede  \r\n\r\n smørmængde eller en del heraf skal tilføres markedet inden udløbet af det i  \r\n\r\n stk. 3 nævnte tidsrum, og der betales i så fald for det tidsrum, smørret har  \r\n\r\n været oplagret. </P>  \r\n\r\n<P> Stk. 5 . Såfremt det i løbet af de første 60 dage af oplagringsperioden  \r\n\r\n viser sig, at kvalitetsforringelsen af smørret er større, end det normalt er  \r\n\r\n tilfældet, kan Statskontrollen med Mejeriprodukter og Æg m.m. give oplagreren  \r\n\r\n tilladelse til for egen regning at erstatte den mangelfulde mængde smør med  \r\n\r\n en tilsvarende mængde smør, som opfylder de i denne vejldning angivne  \r\n\r\n betingelser. I tilfælde af sådan udskiftning af smør giver statskontrollen  \r\n\r\n underretning herom til De danske Mejeriers Fællesorganisation. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4 </B> </P>  \r\n\r\n<P> Stk. 1. Støtten ydes med de af fællesskabsmyndighederne til enhver tid  \r\n\r\n fastsatte beløb. Disse beløb anføres i den i § 2 omhandlede kontrakt. </P>  \r\n\r\n<P> Stk. 2 . Støttebeløbet udbetales på EF-direktoratets vegne af De danske  \r\n\r\n Mejeriers Fællesorganisation efter derom af den støtteberettigede fremsat  \r\n\r\n anmodning. Til anmodningen skal anvendes en særlig formular, hvoraf eksemplar  \r\n\r\n rekvireres hos fællesorganisationen. En anmodning må kun vedrøre en enkelt  \r\n\r\n oplagringskontrakt og skal indeholde følgende oplysninger: </P>  \r\n\r\n<UL CLASS=PLAIN-LIST>  \r\n\r\n<LI>a) Oplagrerens navn og adresse </LI>  \r\n\r\n<LI>b) En specificeret opgørelse vedr. det smør, der søges støtte til med  \r\n\r\n angivelse af mængder, indlagringsdato og udlagringsdatoer for hvert enkelt  \r\n\r\n parti. </LI>  \r\n\r\n<LI>c) En beregning af det ansøgte støttebeløb. </LI>  \r\n\r\n<LI>d) En erklæring om, at det i anmodningen angivne kvantum smør ikke i  \r\n\r\n oplagringsperioden har været anbragt på toldoplag eller i frizone med henblik  \r\n\r\n på udførsel inden for en bestemt frist, jfr. art. 5. stk. 1, i forordning  \r\n\r\n (EØF) nr. 565/80 af 4. marts 1980 om forudbetaling af eksportresitutioner for  \r\n\r\n landbrugsprodukter. </LI>  \r\n\r\n</UL>  \r\n\r\n<P> Stk. 3. De i stk. 2, litra b og d, omhandlede oplysninger skal attesteres  \r\n\r\n af det pågældende frysehus. </P>  \r\n\r\n<P> Stk. 4. Anmodningen skal indsendes til Statskontrollen med  \r\n\r\n Mejeriprodukter og Æg m.m., der efter at have udført fornøden kontrol af de i  \r\n\r\n anmodningen indeholdte oplysninger videresender anmodningen til  \r\n\r\n fællesorganisationen, som foretager udbetaling af støttebeløbet. </P>  \r\n\r\n<P> Stk. 5 . Støtten udbetales normalt senest 120 dage efter sidste  \r\n\r\n oplagringsdåg. Beløbet vil blive krævet tilbagebetalt i det omfang,  \r\n\r\n direktoratet eller revisionsmyndighederne senere konstaterer, at beløbet er  \r\n\r\n udbetalt med urette. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5 </B> </P>  \r\n\r\n<P> Stk. 1. Når et parti smør har været oplagret i 60 dage i henhold til en  \r\n\r\n indgået kontrakt, kan der udbetales oplagreren et forskud på støtten på  \r\n\r\n betingelse af, at oplagreren over for EF-direktoratet har stillet en  \r\n\r\n sikkerhed af samme størrelse som forskudsbeløbet forhøjet med 10%.  \r\n\r\n Sikkerheden skal stilles enten i form af en noteret check, der er udstedt til  \r\n\r\n EF-direktoratet eller i form af en bankgaranti eller forsikringsgaranti, der  \r\n\r\n er stillet til fordel for EF- direktoratet, og som er affattet efter  \r\n\r\n direktoratets anvisning. </P>  \r\n\r\n<P> Stk. 2. Til anmodningen skal anvendes en særlig formular, hvoraf  \r\n\r\n eksemplar kan rekvireres hos De danske Mejeriers Fællesorganisation. En  \r\n\r\n anmodning må kun vedrøre en enkelt kontrakt. </P>  \r\n\r\n<P> Stk. 3. Forskuddet beregnes på grundlag af en kontraktlig  \r\n\r\n oplagringsperiode på 120 dage. </P>  \r\n\r\n<P> Stk. 4. Sikkerheden frigives på oplagrerens anmodning, når smørret har  \r\n\r\n været oplagret i henhold til kontrakten i 120 dage, dog mindst indtil den 15.  \r\n\r\n september. Såfremt disse betingelser ikke  overholdes, fortabes sikkerheden  \r\n\r\n for de pågældende mængder. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6 </B> </P>  \r\n\r\n<P>Såfremt udlagring på oplagrerens egen foranledning finder sted i den  \r\n\r\n fastsatte oplagringsperiode, eller såfremt manglende overensstemmelse mellem  \r\n\r\n angivet smørmængde og oplagret smørmængde konstateres, fortabes retten til  \r\n\r\n støtte for det pågældende parti, og oplagreren skal efter påkrav fra De  \r\n\r\n danske Mejeriers Fællesorganisation straks tilbagebetale udbetalte  \r\n\r\n støttebeløb. Tilbagebetales støttebeløb, der er modtaget uretmæssigt, ikke  \r\n\r\n inden en af fællesorganisationen fastsat frist, skal der betales rente fra  \r\n\r\n fristens udløb. Dette gælder dog kun, såfremt der samtidig med  \r\n\r\n tilbagebetalingskravet gives underretning om pligten til at betale rente.  \r\n\r\n Renten udgør 1,3% månedligt af støtten og pålægges for hver påbegyndt måned  \r\n\r\n fra fristens udløb. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7 </B> </P>  \r\n\r\n<P> Stk. 1. Oplagreren skal føre en særlig konto over partier smør, der er  \r\n\r\n omfattet af en kontrakt oprettet i overensstemmelse med bestemmelserne i  \r\n\r\n denne vejledning. </P>  \r\n\r\n<P> Stk. 2. Oplagreren skal drage omsorg for, at smørret er lagret på en  \r\n\r\n sådan måde, at de kontrollerende myndigheder til enhver tid kan foretage  \r\n\r\n kontrol af smørret. </P>  \r\n\r\n<P> Stk. 3. Finder udlagring af smørret sted inden for kontraktperioden, skal  \r\n\r\n dette straks anmeldes skriftligt over for De danske Mejeriers  \r\n\r\n Fællesorganisation. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8 </B> </P>  \r\n\r\n<P>Repræsentanter for EF-direktoratet og for Statskontrollen med  \r\n\r\n Mejeriprodukter og Æg m.m. har mod behørig legitimation adgang til lagre af  \r\n\r\n smør, der er omfattet af en kontrakt oprettet i overensstemmelse med  \r\n\r\n bestemmelserne i denne vejledning og er berettiget til uden erstatning at  \r\n\r\n udtage prøver af smørret i det omfang, det er nødvendigt af hensyn til  \r\n\r\n kontrollen. Disse repræsentanter har endvidere adgang til hos oplagreren at  \r\n\r\n foretage kontrol af de oplysninger, som tjener til dokumentation af de  \r\n\r\n forudsætninger, hvorunder støtten ydes og er i nævnte øjemed berettiget til  \r\n\r\n at efterse oplagrerens forretningsbøger, øvrige regnskabsmateriale samt  \r\n\r\n korrespondance m.v. Det påhviler oplagreren at foranledige, at der ydes den  \r\n\r\n bistand, der er nødvendig for foretagelse af kontrollen. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9 </B> </P>  \r\n\r\n<P>Denne vejledning afløser vejledning nr. I-14/74 af 24. april 1974 om  \r\n\r\n støtte til privat oplagring af smør, senest ændret ved vejledning nr. I-12/81  \r\n\r\n af 25. juni 1981. </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) L BEK nr 121 af 05/03/1974"
    ],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19831313560"
        },
        {
            "displayName": "Entydig dokumentidentifikation",
            "displayValue": "CM039581"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/11/1999"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13135"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "19/05/1983"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "EF-Direktoratet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}