{
    "id": 109723,
    "title": "1990 BTL 71   BETÆNKNING OVER FORSLAG TIL LOV OM ÆNDRING AF LOV OM ARBEJDSMILJØ   (ARBEJDSMILJØFONDET)    NR L 71 1990-91, 2. SAMLING ",
    "documentTypeId": "420",
    "isSagsforlobPeriodValid": false,
    "shortName": "1990/2 BTL 71",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 71 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om arbejdsmiljø  \r\n\r\n (Arbejdsmiljøfondet) <BR>  \r\n\r\n Nr L 71 1990-91, 2. samling </P>  \r\n\r\n<P></P>  \r\n\r\n<P>Afgivet af Arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19910410 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til arbejdsministeren, som denne har besvaret </P>  \r\n\r\n<P>skriftligt. Et af udvalgets spørgsmål og ministerens svar herpå er </P>  \r\n\r\n<P>optrykt som bilag til denne betænkning. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra Landbrugsraadet og SALA. </P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Det  \r\n\r\n Konservative Folkepartis, Venstres og Kristeligt Folkepartis medlemmer af  \r\n\r\n udvalget) lovforslaget til <I>vedtagelse uændret. </I></P>  \r\n\r\n<P> Et <I>mindretal</I> (Socialistisk Folkepartis medlemmer af udvalget)  \r\n\r\n indstiller lovforslaget til <I>vedtagelse</I> med det af mindretallet  \r\n\r\n stillede ændringsforslag. </P>  \r\n\r\n<P>Mindretallet finder det rimeligt, at Arbejdsmiljøfondets bestyrelse  \r\n\r\n udvides med 2 personer mere end foreslået i lovforslaget, og har stillet  \r\n\r\n ændringsforslag herom. Således bliver der 4 medlemmer, der repræsenterer  \r\n\r\n arbejdstagerne, og 4 medlemmer, der repræsenterer arbejdsgiverne. </P>  \r\n\r\n<P>De to ekstra medlemmer vil gøre det muligt, at både Funktionærernes og  \r\n\r\n Tjenestemændenes Fællesråd (FTF) og Akademikernes Centralorganisation (AC)  \r\n\r\n bliver repræsenteret med hver 1 medlem, hvor der i lovforslaget opereres med  \r\n\r\n en deling af medlemskabet. </P>  \r\n\r\n<P>På arbejdsgiverside mener SF, at SALA og Landbrugsraadet skal være  \r\n\r\n repræsenteret med 1 medlem, hvilket de to organisationer under behandlingen  \r\n\r\n af lovforslaget selv har peget på ville være udmærket. </P>  \r\n\r\n<P>SF's ændringsforslag vil gøre bredden i fondets bestyrelse større. Et  \r\n\r\n lignende forslag har også været stillet fra DA og LO, men er blevet trukket  \r\n\r\n tilbage. Argumentationen om, at 4 medlemmer fra hver af arbejdsmarkedets  \r\n\r\n parter skulle være for mange til at træffe beslutninger, kan SF ikke  \r\n\r\n acceptere som relevant. </P>  \r\n\r\n<P>Mindretallet vil sluttelig pege på, at der ved sammensætningen af  \r\n\r\n Arbejdsmiljøfondets bestyrelse tages hensyn til reglerne om udpegning af  \r\n\r\n kvinder og mænd som medlemmer af offentlige udvalg m.v. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse</I> ved 3. behandling.  \r\n\r\n Mindretallets indstilling er, at dette er et af de mange områder, hvor staten  \r\n\r\n slet ikke bør give tilskud. </P>  \r\n\r\n<P>I stedet for skulle man lade erhvervslivet selv tilrettelægge det bedst  \r\n\r\n mulige arbejdsmiljø, hvilket man efter Fremskridtspartiets mening bedst gør  \r\n\r\n ved at nedsætte skatterne, således at erhvervslivet har råd til at forkæle  \r\n\r\n sine egne arbejdspladser. </P>  \r\n\r\n<P>En forøgelse af fondsbestyrelsens medlemmer vil, ligegyldigt hvor mange  \r\n\r\n man tager ind, altid udelukke nogle andre, hvorved nogle vil føle sig  \r\n\r\n forbigået. Det er derfor ikke nogen god løsning med den udvidede bestyrelse.  \r\n\r\n</P>  \r\n\r\n<P>Et <I>tredje mindretal</I> (Det Radikale Venstres medlem af udvalget) vil  \r\n\r\n ved lovforslagets 2. behandling redegøre for sin stilling til det stillede  \r\n\r\n ændringsforslag, men kan i øvrigt støtte lovforslaget. </P>  \r\n\r\n<P>Ændringsforslag </P>  \r\n\r\n<P>Til § 1 </P>  \r\n\r\n<P>Af et <I>mindretal</I> (SF): </P>  \r\n\r\n<P> <B>1)</B>  <I>Nr. 2</I> affattes således: </P>  \r\n\r\n<P> <B>&#187;2.</B>  <I>§ 68, stk. 8,</I> affattes således: </P>  \r\n\r\n<P> <I>&#187;Stk. 8.</I> Fondets daglige ledelse varetages af en bestyrelse,  \r\n\r\n som består af direktøren for Arbejdstilsynet som formand og 8 medlemmer, som  \r\n\r\n vælges af Arbejdsmiljørådet. 4 medlemmer repræsenterer arbejdstagerne, og 4  \r\n\r\n medlemmer repræsenterer arbejdsgiverne. Af repræsentanterne for  \r\n\r\n arbejdstagerne skal 2 repræsentere de under Landsorganisationen i Danmark  \r\n\r\n hørende områder, 1 funktionærernes områder og 1 akademikernes områder. Af  \r\n\r\n repræsentanterne for arbejdsgiverne skal 3 repræsentere de private  \r\n\r\n arbejdsgivere, heraf 1 arbejdslederne og 1 landbrugsområdet, og 1 det  \r\n\r\n offentlige som arbejdsgiver.&#171;&#187; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Der henvises til betænkningsbidraget fra forslagsstillerne. </P>  \r\n\r\n<P> <I>Jytte Andersen (S) Bakholt (S) Ole Vagn Christensen (S) Poul Erik  \r\n\r\n Dyrlund (S) Hans Jørgen Jensen (S)</I> fmd. <I>Lone Møller (S) Taanquist (S)  \r\n\r\n Lilli Gyldenkilde (SF)</I> nfmd. <I>Tommy Dinesen (SF) Pia Christmas-Møller  \r\n\r\n (KF) Kai Dige Bach (KF) Charlotte Antonsen (V) Helge Sander (V) Jørgen  \r\n\r\n Winther (V) Niels Højland (FP) Lone Dybkjær (RV) Glønborg (KRF) </I></P>  \r\n\r\n<P> Centrum-Demokraterne havde ikke medlemmer i udvalget. </P>  \r\n\r\n<P> <B>Bilag </B></P>  \r\n\r\n<P>Et af udvalgets spørgsmål til arbejdsministeren og dennes besvarelse  \r\n\r\n heraf: </P>  \r\n\r\n<P>  <I>Spørgsmål 9: </I></P>  \r\n\r\n<P> Finder ministeren det hensigtsmæssigt, at de private arbejdsgivere i  \r\n\r\n Arbejdsmiljørådet (DA og landbruget) vælger repræsentanter til fondets  \r\n\r\n bestyrelse i fællesskab? </P>  \r\n\r\n<P> <I>Svar: </I></P>  \r\n\r\n<P> Jeg finder ikke, idet jeg vil henvise til min besvarelse af spørgsmål 7,  \r\n\r\n at der er nogen begrundelse for at fokusere på særinteresser ved  \r\n\r\n sammensætning af fondets bestyrelse. Det er ikke intentionen, at de  \r\n\r\n respektive arbejdsgiveres særinteresser skal repræsenteres i bestyrelsen, men  \r\n\r\n derimod de private arbejdsgiveres interesser generelt, og jeg finder det  \r\n\r\n derfor naturligt, at de private arbejdsgivere sammen udpeger en  \r\n\r\n fællesrepræsentant. Det er min opfattelse, at både DA og landbruget vil være  \r\n\r\n i stand hertil. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "16/04/1991"
        },
        {
            "displayName": "Accession",
            "displayValue": "199024K00071"
        },
        {
            "displayName": "Entydig dokumentidentifikation",
            "displayValue": "CL002860"
        },
        {
            "displayName": "Dato for førstegangsindlæggelse",
            "displayValue": "16/04/1991"
        },
        {
            "displayName": "Dato for indlæggelse",
            "displayValue": "16/04/1991"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "71"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}