{
    "id": 136111,
    "title": "Cirkulæreskrivelse om Uddannelsesstyrelsen og Kvalitets- og Tilsynsstyrelsen",
    "documentTypeId": "210",
    "isSagsforlobPeriodValid": true,
    "shortName": "CIS nr 15 af 01/03/2011",
    "documentHtml": "<div class=\"bjelke\">Den fulde tekst</div><p class=\"Titel2\">Cirkulæreskrivelse om Uddannelsesstyrelsen og Kvalitets- og Tilsynsstyrelsen</p>\r\n<p class=\"Indledning2\">Undervisningsministeriet har besluttet at samle forvaltningen af uddannelse, støtteordninger m.v. i en Uddannelsesstyrelse. Opgaver om kvalitet, tilsyn og tilskudsforvaltning samles i en Kvalitets- og Tilsynsstyrelse. Styrelserne etableres med virkning fra den 1. marts 2011.</p>\r\n<p class=\"Tekstoverskrift\">A. Uddannelsesstyrelsen</p>\r\n<p class=\"Tekst\">Uddannelsesstyrelsen varetager herefter forvaltningsopgaver og udfærdigelse af generelle forskrifter i henhold til lovgivningen på Undervisningsministeriets område bortset fra opgaver, der varetages af departementet eller UNI-C og opgaver som nedenfor er henlagt til Kvalitets- og Tilsynsstyrelsen.</p>\r\n<p class=\"Tekstoverskrift\">B. Kvalitets- og Tilsynsstyrelsen</p>\r\n<p class=\"Tekst\">Kvalitets- og Tilsynsstyrelsen varetager følgende områder:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Alle opgaver, herunder afgørelse af sager, gennemførelse af tilsyn samt udfærdigelse af generelle forskrifter efter lovgivningen om</p>\r\n   <p class=\"Liste2\">\r\n      <span class=\"Liste2Nr\">–</span> friskoler og private grundskoler m.v.,</p>\r\n   <p class=\"Liste2\">\r\n      <span class=\"Liste2Nr\">–</span> folkehøjskoler, efterskoler, husholdningsskoler og håndarbejdsskoler (frie kostskoler),</p>\r\n   <p class=\"Liste2\">\r\n      <span class=\"Liste2Nr\">–</span> private gymnasieskoler, studenterkurser og kurser til højere forberedelseseksamen (hf-kurser),</p>\r\n   <p class=\"Liste2\">\r\n      <span class=\"Liste2Nr\">–</span> åben uddannelse (erhvervsrettet voksenuddannelse) m.v.,</p>\r\n   <p class=\"Liste2\">\r\n      <span class=\"Liste2Nr\">–</span> Danmarks Evalueringsinstitut,</p>\r\n   <p class=\"Liste2\">\r\n      <span class=\"Liste2Nr\">–</span> Arbejdsgivernes Elevrefusion,</p>\r\n   <p class=\"Liste2\">\r\n      <span class=\"Liste2Nr\">–</span> betaling for visse uddannelsesaktiviteter i forbindelse med lov om en aktiv beskæftigelsesindsats m.m.,</p>\r\n   <p class=\"Liste2\">\r\n      <span class=\"Liste2Nr\">–</span> afholdelse af danske prøver og eksaminer i udlandet og</p>\r\n   <p class=\"Liste2\">\r\n      <span class=\"Liste2Nr\">–</span> gennemsigtighed og åbenhed i uddannelserne m.v.</p>\r\n   <p class=\"Liste1\">\r\n      <span class=\"Liste1Nr\">2)</span> I henhold til øvrig lovgivning på Undervisningsministeriets område afgørelse af sager og udfærdigelse af generelle forskrifter om</p>\r\n   <p class=\"Liste2\">\r\n      <span class=\"Liste2Nr\">–</span> tilsyn,</p>\r\n   <p class=\"Liste2\">\r\n      <span class=\"Liste2Nr\">–</span> tilskudsforvaltning, herunder momskompensation,</p>\r\n   <p class=\"Liste2\">\r\n      <span class=\"Liste2Nr\">–</span> gennemgang af regnskaber for uddannelsesinstitutioner m.fl.,</p>\r\n   <p class=\"Liste2\">\r\n      <span class=\"Liste2Nr\">–</span> erstatningsordninger for elever og kursister,</p>\r\n   <p class=\"Liste2\">\r\n      <span class=\"Liste2Nr\">–</span> godkendelse af vedtægter og</p>\r\n   <p class=\"Liste2\">\r\n      <span class=\"Liste2Nr\">–</span> prøver og eksamen, samt nationale test i folkeskolen.</p>\r\n</p>\r\n<p class=\"Tekstoverskrift\">C. Betjening af råd og nævn etc.</p>\r\n<p class=\"TekstV\">Sekretariaterne henhører i forhold, der er undergivet rådets eller nævnets faglige kompetence, umiddelbart under rådet eller nævnet. I andre forhold, herunder organisatoriske og personalemæssige forhold, hører sekretariaterne under henholdsvis Uddannelsesstyrelsen og Kvalitets- og Tilsynsstyrelsen, hvis direktører i sådanne sager refererer til Undervisningsministeriets departementschef.</p>\r\n<p class=\"Tekstoverskrift\">D. Direktørernes stilling</p>\r\n<p class=\"TekstV\">Direktørerne refererer til Undervisningsministeriets departementschef i sager om udfærdigelse af generelle forskrifter samt andre afgørelser, der har større principiel betydning, eller som må antages at medføre ikke uvæsentlige økonomiske konsekvenser, eller som i øvrigt stiller krav om en samlet vurdering, i hvilken der i væsentligt omfang skal inddrages synspunkter og hensyn, der normalt varetages af andre myndigheder end den pågældende styrelse.</p>\r\n<p class=\"TekstV\">Direktørerne for Uddannelsesstyrelsen og Kvalitets- og Tilsynsstyrelsen står i øvrigt i deres embeder umiddelbart under undervisningsministeren. Det gælder dog ikke i sager, hvor der efter lovgivningen er fastlagt adgang til klage til et af undervisningsministeren uafhængigt nævn, for eksempel Klagenævnet for vidtgående specialundervisning eller Ankenævnet for Uddannelsesstøtten.</p><div class=\"Givet\" id=\"Givet\"><p class=\"Givet\" align=\"center\">Undervisningsministeriet, den 1. marts 2011</p><p class=\"Sign1\" align=\"center\">Tina Nedergaard</p><p class=\"Sign2\" align=\"right\">/ Susanne Sehestedt Clausen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/03/2011"
        },
        {
            "displayName": "Accession",
            "displayValue": "C20110001510"
        },
        {
            "displayName": "Entydig dokumentidentifikation",
            "displayValue": "AT004509"
        },
        {
            "displayName": "Dato for førstegangsindlæggelse",
            "displayValue": "03/03/2011"
        },
        {
            "displayName": "Dato for indlæggelse",
            "displayValue": "03/03/2011"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "15"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "01/03/2011"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Departementet"
        },
        {
            "displayName": "Ressortministeriets journalnummer",
            "displayValue": "Undervisningsmin., j.nr. 026.58J.011"
        },
        {
            "displayName": "Stikord",
            "displayValue": "Ressortændring"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}