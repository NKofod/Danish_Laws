{
    "id": 157675,
    "title": "Ankestyrelsens principafgørelse P-30-97 om alder - indtægtsgrundlag - manglende uddannelse - revalidering - tilknytning til arbejdsmarkedet - pension",
    "documentTypeId": "240",
    "isSagsforlobPeriodValid": true,
    "shortName": "KEN nr 9484 af 15/12/1997",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-30-97 om alder - indtægtsgrundlag - manglende uddannelse - revalidering - tilknytning til arbejdsmarkedet - pension</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen har i principielt møde behandlet 4 sager om tilkendelse af behovsbestemt førtidspension på grundlag af de ændrede regler i bekendtgørelse nr. 952 af 7. november 1996.</p>\r\n   <p class=\"TekstGenerel\">I sag nr. 1 blev der tilkendt behovsbestemt førtidspension til en 64-årig enke, der senest havde haft deltidsarbejde som ekspeditrice, indtil hun i december 1993 blev arbejdsløs på grund af forretningens lukning. Hun overgik herefter til deltidsefterløn. Ankestyrelsen lagde vægt på alder, manglende uddannelses- og erhvervsmæssig baggrund og fandt, at det var urealistisk, at hun ville kunne få beskæftigelse.</p>\r\n   <p class=\"TekstGenerel\">Sag nr. 2 drejede sig om en 61-årig kvinde, der var gift med en folkepensionist. Hun var berettiget til behovsbestemt førtidspension. Det blev lagt vægt på, at ansøgeren under hensyn til manglende uddannelses- og erhvervsmæssig baggrund, fravær fra arbejdsmarkedet siden 1960 og alder ikke kunne forventes at kunne få beskæftigelse.</p>\r\n   <p class=\"TekstGenerel\">Sag nr. 3 drejede sig om en 61-årig kvinde, der var gift med en folkepensionist. Hun var uddannet sygeplejerske, men havde været hjemmearbejdende siden 1985. Ansøger havde beskedne helbredsmæssige klager. Ankestyrelsen fandt ikke, at ansøger var berettiget til førtidspension. Det blev lagt vægt på, at hun under hensyn til uddannelse og tidligere beskæftigelse skulle have mulighed for at påtage sig et erhvervsarbejde som supplement til ægtefællens indkomst.</p>\r\n   <p class=\"TekstGenerel\">Sag nr. 4 drejede sig om en 65-årig samboende mand, som tidligere havde haft fysisk belastende arbejde indtil 1993, hvor han fik tilkendt svensk førtidspension. Ansøger havde beskedne helbredsmæssige klager. Ankestyrelsen fandt, at ansøger var berettiget til behovsbestemt førtidspension. Det blev lagt vægt på, at det ud fra ansøgerens alder, tidligere erhvervstilknytning samt helbredsmæssige gener ikke kunne anses for realistisk at han kunne vende tilbage til arbejdsmarkedet.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 612 af 24. juni 1996 - § 14 og § 15</p>\r\n<p>\r\n   <span class=\"Bold\">Sagsfremstilling 1:</span>\r\n</p>\r\n<p>Sag nr. 1 - j.nr. 600394-97</p>\r\n<p>Ansøger var en 64-årig enke med sparsom uddannelses- og erhvervsmæssig baggrund samt beskedne helbredsmæssige klager. Ansøgerens indtægtsgrundlag i form af deltidsefterløn var varigt under udelukkelsesgrænsen, og ansøgeren havde ikke haft arbejde siden 1993. Ansøgeren havde efter kommunens afslag forsøgt at arbejde ved skolerengøring, men måtte ophøre efter 14 dage.</p>\r\n<p>Kommunen gav afslag under henvisning til, at ansøger ville kunne supplere sin deltidsefterløn med en arbejdsindtægt. Nævnet stadfæstede kommunens afgørelse under henvisning til, at ansøger efter det oplyste om sine helbredsmæssige forhold sammenholdt med sit hidtidige erhvervsforløb burde kunne supplere sin efterløn med en arbejdsindtægt.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ansøger havde ret til at få behovsbestemt førtidspension efter lov om social pension § 14, stk. 3, nr. 3.</p>\r\n<p>Ankestyrelsen lagde vægt på, at ansøger var 64 år gammel, uden erhvervsuddannelse og altid havde været beskæftiget med ufaglært arbejde indtil december 1993, hvor hun blev arbejdsløs og overgik til deltidsefterløn.</p>\r\n<p>Ankestyrelsen lagde desuden vægt på, at ansøger efter kommunens afslag havde forsøgt afløserarbejde ved skolerengøring, men ikke havde kunnet klare arbejdet på grund af helbredet.</p>\r\n<p>Ankestyrelsen lagde endelig vægt på, at ansøgerens indtægt i form af deltidsefterløn varigt var lavere end indtægtsgrænsen for tilkendelse af behovsbestemt førtidspension.</p>\r\n<p>___________________________________________________</p>\r\n<p>\r\n   <span class=\"Bold\">Sagsfremstilling 2:</span>\r\n</p>\r\n<p>Sag nr. 2 - j.nr. 600852-97</p>\r\n<p>Ansøger var en 61-årig kvinde, der var gift med en folkepensionist. Ansøger var tysk statsborger og havde været i Danmark siden 1960. Hun havde ingen uddannelse og havde aldrig været tilknyttet arbejdsmarkedet. Hun havde ingen helbredsmæssige klager.</p>\r\n<p>Kommunen gav afslag og begrundede afgørelsen med, at ansøger ikke havde et varigt behov for forsørgelse. Det fremgik af førtidspensionsskema, at kommunen havde vurderet, at revalidering ikke var relevant under hensyn til ansøgerens alder.</p>\r\n<p>Nævnet stadfæstede kommunens afgørelse og begrundede afgørelsen med, at ansøgeren på grund af alder, uddannelse eller tidligere arbejdsforhold ikke var forhindret i at komme i erhverv igen, om nødvendigt efter revalidering, optræning eller arbejdsprøvning.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ansøger havde ret til at få behovsbestemt førtidspension efter § 14, stk. 3, nr. 3. Ankestyrelsen lagde vægt på, at det under hensyn til ansøgerens alder og til, at ansøgeren siden 1960 ikke havde haft beskæftigelse, ikke længere kunne forventes, at ansøgeren ville kunne få beskæftigelse, hvorved hun ville kunne bidrage til forsørgelsen. Ankestyrelsen skønnede i den forbindelse, at der ikke var mulighed for revalidering.</p>\r\n<p>Ankestyrelsen lagde herved vægt på, at kommunen havde vurderet, at revalidering under hensyn til ansøgerens alder, manglende uddannelse og langvarige fravær fra arbejdsmarkedet ikke var relevant. Ankestyrelsen lagde desuden vægt på, at ansøgerens og ægtefællens indtægter i form af folkepension varigt lå under indtægtsgrænsen for tilkendelse af behovsbestemt førtidspension.</p>\r\n<p>____________________________________________________</p>\r\n<p>\r\n   <span class=\"Bold\">Sagsfremstilling 3:</span>\r\n</p>\r\n<p>Sag nr. 3 - j.nr. 001418-97</p>\r\n<p>Ansøger var en 61-årig kvinde, der var gift med en folkepensionist. Ansøger var uddannet sygeplejerske, men havde været hjemmearbejdende siden 1985. Ansøger havde beskedne helbredsklager. Ansøgeren have oplyst, at hun og ægtefællen af helbredsmæssige grunde havde bosat sig i udlandet, hvor de boede isoleret, fordi ægtefællen ikke kunne tåle støj.</p>\r\n<p>Sikringsstyrelsen gav afslag på førtidspension og begrundede afgørelsen med, at ansøger skulle have mulighed for at påtage sig et lettere arbejde som supplement til ægtefællens indkomst.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ansøger havde ikke ret til at få førtidspension.</p>\r\n<p>Ankestyrelsen lagde vægt på, at ansøgerens lidelser ikke var af en sådan sværhedsgrad, som efter Ankestyrelsens praksis i tilsvarende sager var en forudsætning for tilkendelse af førtidspension på rent helbredsmæssigt grundlag.</p>\r\n<p>Ankestyrelsen lagde desuden vægt på, at ansøger under hensyn til uddannelse og tidligere beskæftigelse skulle have mulighed for at påtage sig erhvervsarbejde som supplement til ægtefællens pension, og at ansøgerens alder og helbredstilstand ikke skulle være til hinder herfor.</p>\r\n<p>___________________________________________________</p>\r\n<p>\r\n   <span class=\"Bold\">Sagsfremstilling 4:</span>\r\n</p>\r\n<p>Sag nr. 4 - j.nr. 001228-97</p>\r\n<p>Ansøger var en nu 65-årig samlevende mend, som tidligere havde haft fysisk belastende arbejde. Ansøger fik i 1993 tilkendt svensk førtidspension. Han havde moderate helbredsmæssige klager i form af smerter i bevægeapparatet.</p>\r\n<p>Sikringsstyrelsen gav afslag på førtidspension og begrundede afgørelsen med, at erhvervsevnen ikke var nedsat med mindst halvdelenpå grund af helbredsmæssige forhold, eller på grund af hel bredsmæssige og sociale forhold.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ansøger var berettiget til behovsbestemt førtidspension efter § 14, stk. 3, nr. 3. Ankestyrelsen lagde vægt på, at ansøger tidligere havde haft fysisk belastende arbejde, som han ophørte med på grund af helbredsgener. Ansøgerens arbejdsophør bevirkede en indtægtsnedgang, idet ansøger modtog svensk førtidspension som lå under grænsen for at få behovsbestemt førtidspension.</p>\r\n<p>Ankestyrelsen skønnede, at det ud fra ansøgerens alder på 65 år og tidligere erhvervstilknytning samt helbredsmæssige gener ikke kunne anses for realistisk, at ansøgeren kunne vende tilbage til arbejdsmarkedet.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19970948425"
        },
        {
            "displayName": "Entydig dokumentidentifikation",
            "displayValue": "BS010460"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9484"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "15/12/1997"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 600394-97"
        },
        {
            "displayName": "Stikord",
            "displayValue": "P-30-97"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}