{
    "id": 86997,
    "title": "Meddelelse om anvendelse af Rigspolitichefens identifikationshunde som led i efterforskningen (* 1) ",
    "documentTypeId": "720",
    "isSagsforlobPeriodValid": false,
    "shortName": "MED nr 11081 af 11/02/1998",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Meddelelse om anvendelse af Rigspolitichefens  \r\n\r\n identifikationshunde som led i efterforskningen (* 1) </H1>  \r\n\r\n<P></P>  \r\n\r\n<BR>  \r\n\r\n<P> <B>1.</B> Rigspolitichefen har trænet hunde til at kunne sammenligne  \r\n\r\n lugtspor. Hundene vil kunne bruges til at undersøge, hvorvidt et lugtspor  \r\n\r\n afsat af en person stammer fra en bestemt person, herunder en sigtet eller et  \r\n\r\n vidne. </P>  \r\n\r\n<P>Metoden går i korthed ud på, at et lugtspor, der er sikret f.eks. fra en  \r\n\r\n efterladt genstand på et gerningssted, eller en kropsudsondring på  \r\n\r\n gerningsstedet, sammenlignes med et lugtspor, der afsættes på et særligt  \r\n\r\n stålrør eller en stofklud af den sigtede eller en ikke-sigtet  \r\n\r\n (sammenligningsspor). </P>  \r\n\r\n<P>Om den nærmere fremgangsmåde med hensyn til sikring af lugtsporet,  \r\n\r\n optagelsen af sammenligningssporet og gennemførelsen af selve  \r\n\r\n sporsammenligningen henvises til Rigspolitichefens kundgørelse II, nr. 1, om  \r\n\r\n retningslinier for brug af Rigspolitichefens ID-hunde til sammenligning af  \r\n\r\n lugtspor. </P>  \r\n\r\n<P> <B>2.</B> Sporsammenligningen vil kunne anvendes til at påvise, om en  \r\n\r\n sigtet/ikke-sigtet har afsat lugtspor på offeret eller på bestemte genstande  \r\n\r\n f.eks. på et gerningssted. </P>  \r\n\r\n<P>Sporsammenligningen vil i nogle tilfælde også være egnet til at afkræfte,  \r\n\r\n om en sigtet/ikke-sigtet har haft berøring med en genstand eller offeret og  \r\n\r\n dermed kunne afsvække mistanken til den pågældende. </P>  \r\n\r\n<P> <B>3.</B> Optagelse af et sammenligningsspor, hvor en person skal holde  \r\n\r\n om et stålrør eller en stofklud, er omfattet af reglerne om  \r\n\r\n legemsbesigtigelse i retsplejelovens § 792, stk. 1, nr. 1, jf. UfR 1997.985  \r\n\r\n Ø. </P>  \r\n\r\n<P>Bestemmelserne i § 792 a, stk. 1, nr. 1 og 2, angiver de nærmere  \r\n\r\n betingelser for, at der kan gennemføres legemsbesigtigelse af en sigtet.  \r\n\r\n Efter retsplejelovens § 746 afgør retten tvistigheder om lovligheden af  \r\n\r\n politiets efterforskningsskridt. Optagelse af sammenligningsspor og  \r\n\r\n sporsammenligning kan således indbringes for retten af såvel sigtede som  \r\n\r\n anklagemyndigheden. </P>  \r\n\r\n<P>Legemsbesigtigelse af en ikke-sigtet person er ikke omfattet af  \r\n\r\n retsplejelovens regler om legemsindgreb, såfremt den pågældende meddeler  \r\n\r\n samtykke til indgrebet, jf. retsplejelovens § 792 d, stk. 1. Samtykket skal  \r\n\r\n så vidt muligt være skriftligt. </P>  \r\n\r\n<P>Hvis en ikke-sigtet ikke meddeler samtykke til indgrebet, og betingelserne  \r\n\r\n i § 792 d, stk. 2, er opfyldt, forelægges spørgsmålet om optagelse af  \r\n\r\n sammenligningssporet for retten, jf. § 792 d, stk. 3. </P>  \r\n\r\n<P> <B>4.</B> Der fastsættes herved følgende retningslinier for optagelse af  \r\n\r\n sammenligningsspor og sporsammenligning: </P>  \r\n\r\n<P> <B>4.1.</B> Efter retsplejelovens § 792 c, stk. 4, stilles der ikke krav  \r\n\r\n om, at en sigtet skal vejledes om adgang til forsvarerbeskikkelse ved  \r\n\r\n legemsbesigtigelser efter § 792 c, stk. 1. </P>  \r\n\r\n<P>Finder politiet, at der er grundlag for at foretage optagelse af  \r\n\r\n sammenligningsspor, skal den sigtede vejledes om adgangen til at få beskikket  \r\n\r\n en forsvarer, jf. retsplejelovens § 732. </P>  \r\n\r\n<P> <B>4.2.</B> Modsætter sigtede eller ikke-sigtede personer sig at  \r\n\r\n medvirke, tilføres dette rapporten med angivelse af eventuel begrundelse.  \r\n\r\n</P>  \r\n\r\n<P> <B>4.3.</B> Spørgsmålet forelægges herefter for statsadvokaten. Såfremt  \r\n\r\n en sigtet modsætter sig at medvirke afgør statsadvokaten, om optagelsen skal  \r\n\r\n ske. Hvis en ikke-sigtet ikke ønsker at give samtykke til optagelse af  \r\n\r\n sammenligningsspor, afgør statsadvokaten, om rettens kendelse skal forsøges  \r\n\r\n indhentet. </P>  \r\n\r\n<P> <B>4.4.</B> Gennemføres optagelse af sammenligningsspor, optages der  \r\n\r\n rapport om forløbet og resultatet, ligesom selve sporsammenligningen optages  \r\n\r\n på video, jf. pkt. 6 og 7 i Rigspolitichefens kundgørelse. Rapporten og  \r\n\r\n videobåndet sendes snarest til statsadvokaten. </P>  \r\n\r\n<P> <B>4.5.</B> Den sigtedes forsvarer og statsadvokaten eller den mødende  \r\n\r\n anklager skal så vidt muligt have lejlighed til at overvære  \r\n\r\n sporsammenligningen. </P>  \r\n\r\n<P> <B>4.6.</B> Anklagemyndigheden kan i forbindelse med redegørelse for  \r\n\r\n mistankegrundlaget og sagens bevisligheder oplyse retten, herunder under  \r\n\r\n domsforhandlingen, om at sigtede/tiltalte har modsat sig at medvirke til, at  \r\n\r\n der optages et sammenligningsspor. </P>  \r\n\r\n<P> <B>4.7.</B> Anklagemyndigheden skal under domsforhandlingen redegøre for  \r\n\r\n eventuelle negative sporsammenligninger ved gennemgangen af sagens  \r\n\r\n bevisligheder. </P>  \r\n\r\n<P> <B>5.</B> Resultatet af de sager, hvor sporsammenligningen har været  \r\n\r\n anvendt, indberettes af politimesteren gennem statsadvokaten hertil. </P>  \r\n\r\n<P>Henning Fode. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Kundgjort i Meddelelser fra Rigsadvokaten (Medd. nr. 2/98)"
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/03/1998"
        },
        {
            "displayName": "Accession",
            "displayValue": "C19981108132"
        },
        {
            "displayName": "Entydig dokumentidentifikation",
            "displayValue": "CM046794"
        },
        {
            "displayName": "Dato for førstegangsindlæggelse",
            "displayValue": "16/03/1998"
        },
        {
            "displayName": "Dato for indlæggelse",
            "displayValue": "21/09/2017"
        },
        {
            "displayName": "Dokumenttype",
            "displayValue": "Meddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11081"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "11/02/1998"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Rigsadvokaten"
        },
        {
            "displayName": "Ressortministeriets journalnummer",
            "displayValue": "Rigsadv. j.nr. G 1354"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}