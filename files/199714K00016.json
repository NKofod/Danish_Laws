{
    "id": 109551,
    "title": "1997 BTL 16   BETÆNKNING OVER FORSLAG TIL LOV OM ÆNDRING AF LOV OM STATSGARANTEREDE   STUDIELÅN OG LOV OM TILSKUD TIL AFVIKLING AF STUDIEGÆLD OG OM EFTERGIVELSE AF   STUDIEGÆLD (LEMPELSE AF REGLERNE FOR TILBAGEBETALING OG EFTERGIVELSE AF   STATSGARANTEREDE STUDIELÅN M.V.)    NR L 16 1997-98. 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1997/1 BTL 16",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 16 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om statsgaranterede  \r\n\r\n studielån og lov om tilskud til afvikling af studiegæld og om eftergivelse af  \r\n\r\n studiegæld (Lempelse af reglerne for tilbagebetaling og eftergivelse af  \r\n\r\n statsgaranterede studielån m.v.) <BR>  \r\n\r\n Nr L 16 1997-98. 1. samling </P>  \r\n\r\n<P></P>  \r\n\r\n<P>Afgivet af Uddannelsesudvalget </P>  \r\n\r\n<P></P>  \r\n\r\n<P>Afgivet: 19971212 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder  \r\n\r\n stillet spørgsmål til finansministeren og skatteministeren, som disse har  \r\n\r\n besvaret skriftligt. Skatteministeren har desuden besvaret spørgsmål i  \r\n\r\n samråd. </P>  \r\n\r\n<P>Nogle af udvalgets spørgsmål og finansministerens og skatteministerens  \r\n\r\n svar herpå er optrykt som bilag til betænkningen. </P>  \r\n\r\n<P>Endvidere har udvalget modtaget skriftlige henvendelser fra: </P>  \r\n\r\n<P>Fonnesbech, Jens, Vanløse, </P>  \r\n\r\n<P>Larsen, Erik A., Gentofte og </P>  \r\n\r\n<P>Tudvad, Anne-Grete, og Lindow, Ulf, Haslev. </P>  \r\n\r\n<P>Der er af finansministeren og af nogle mindretal stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Det Radikale Venstres, Centrum-Demokraternes og Dansk  \r\n\r\n Folkepartis medlemmer af udvalget) lovforslaget til <I> vedtagelse</I> med de  \r\n\r\n af finansministeren stillede ændringsforslag. </P>  \r\n\r\n<P>Et <I>mindretal</I> (Venstres og Det Konservative Folkepartis medlemmer af  \r\n\r\n udvalget) indstiller lovforslaget til <I>vedtagelse</I> med de af  \r\n\r\n finansministeren og mindretallet stillede ændringsforslag. </P>  \r\n\r\n<P>Et <I>andet mindretal</I> (Enhedslistens medlemmer af udvalget) indstiller  \r\n\r\n lovforslaget til <I>vedtagelse</I> med de under nr. 4-6 stillede  \r\n\r\n ændringsforslag. </P>  \r\n\r\n<P>Mindretallet vil, såfremt mindretallets ændringsforslag (nr. 6) ikke  \r\n\r\n vedtages, stemme for finansministerens ændringsforslag nr. 7 og 8. </P>  \r\n\r\n<P>Mindretallet mener, at det vil være logisk, gennemskueligt og  \r\n\r\n ubureaukratisk, hvis alle gældsramte, der tidligere har fået afslag på  \r\n\r\n gældseftergivelse, får mulighed for at indsende en ny ansøgning om  \r\n\r\n eftergivelse, der behandles efter lovforslagets lempede regler. Det har  \r\n\r\n indtil nu været fast praksis, at man kunne søge eftergivelse af studiegæld,  \r\n\r\n lige så tit det skulle være. Det er i dag helt normalt, at en person, der har  \r\n\r\n søgt eftergivelse, men fået afslag, søger igen, når ansøgerens faktiske  \r\n\r\n forhold er forandrede. Finansministerens ændringsforslag vil bl.a. betyde, at  \r\n\r\n ansøgere, der tidligere har søgt om gældseftergivelse, men ikke falder ind  \r\n\r\n under undtagelsesbestemmelserne beskrevet i § 3, stk. 3-6, skal have deres  \r\n\r\n sag bedømt på baggrund af et andet regelsæt end alle andre ansøgere. </P>  \r\n\r\n<P>Æ n d r i n g s f o r s l a g </P>  \r\n\r\n<P>Af et mindretal (V og KF): </P>  \r\n\r\n<P>Til titlen </P>  \r\n\r\n<P> <B>1)</B> Titlen affattes således: </P>  \r\n\r\n<P> <B>&#187;Forslag</B>  </P>  \r\n\r\n<P>til </P>  \r\n\r\n<P> <B>Lov om ændring af lov om tilskud til afvikling af studiegæld og om  \r\n\r\n eftergivelse af studiegæld</B>  </P>  \r\n\r\n<P>(Lempelse af reglerne for tilbagebetaling og eftergivelse af  \r\n\r\n statsgaranterede studielån m.v.)&#187; </P>  \r\n\r\n<P>Til § 1 </P>  \r\n\r\n<P> <B>2)</B> Paragraffen udgår. </P>  \r\n\r\n<P>Til § 2 </P>  \r\n\r\n<P> <B>3)</B>  <I>Nr. 1-9</I> udgår. </P>  \r\n\r\n<P>Af <I>finansministeren,</I> tiltrådt af <I>udvalget:</I>  </P>  \r\n\r\n<P> <B>4)</B> I den under <I>nr. 10</I> foreslåede affattelse af <I>§ 15,  \r\n\r\n stk. 1, nr. 2, litra b,</I> udgår &#187;låntager&#171;. </P>  \r\n\r\n<P> <B>5)</B> I den under <I>nr. 10</I> foreslåede affattelse af <I>§ 16</I>  \r\n\r\n indsættes efter stk. 2. som nyt stykke: </P>  \r\n\r\n<P> <I>&#187;Stk. 3.</I> Ved vurderingen efter stk. 1 kan Hypotekbanken tage  \r\n\r\n hensyn til sociale forhold m.v., som i særlig grad påvirker låntagers  \r\n\r\n mulighed for at tilbagebetale studiegælden.&#171; </P>  \r\n\r\n<P>Stk. 3-5 bliver herefter stk. 4-6. </P>  \r\n\r\n<P>Til § 3 </P>  \r\n\r\n<P>Af et <I>mindretal</I> (EL): </P>  \r\n\r\n<P> <B>6)</B>  <I>Stk. 2,</I> affattes således: </P>  \r\n\r\n<P> <I>&#187;Stk. 2.</I> § 2, nr. 10, træder i kraft den 1. januar  \r\n\r\n 1998.&#171; </P>  \r\n\r\n<P>Af <I>finansministeren,</I> tiltrådt af et <I>flertal</I> (udvalget med  \r\n\r\n undtagelse af EL): </P>  \r\n\r\n<P> <B>7)</B> I stk. 2 indsættes efter &#187;regler&#171;: &#187;, jf. dog  \r\n\r\n stk. 3-6&#171;. </P>  \r\n\r\n<P> <B>8)</B> Efter stk. 2 indsættes som nye stykker: </P>  \r\n\r\n<P> <I>&#187;Stk. 3.</I> Låntagere med statsgaranterede studielån, som  \r\n\r\n tidligere har fået bedømt en ansøgning om eftergivelse af studiegæld, kan  \r\n\r\n uanset reglen i stk. 2 få bedømt deres ansøgning på ny efter reglerne i § 2,  \r\n\r\n nr. 10, på betingelse af, at </P>  \r\n\r\n<P>1) den tidligere afgørelse om eftergivelse af studiegæld er truffet den 1.  \r\n\r\n januar 1993 eller senere og </P>  \r\n\r\n<P>2) lånets restgæld pr. 1. januar 1998 udgør mindst 100.000 kr. </P>  \r\n\r\n<P> <I>Stk. 4.</I> Hypotekbanken kan dispensere fra tidsfristen i stk. 3, nr.  \r\n\r\n 1, hvis låntagers sociale forhold m.v. i særlig grad påvirker låntagers  \r\n\r\n mulighed for at tilbagebetale studiegælden. </P>  \r\n\r\n<P> <I>Stk. 5.</I> En fornyet bedømmelse af en ansøgning efter stk. 3 kan  \r\n\r\n ikke resultere i tilbagebetaling af ydelser, som låntager allerede har betalt  \r\n\r\n på studiegælden. </P>  \r\n\r\n<P> <I>Stk. 6.</I> En ansøgning, som bedømmes på ny efter reglerne i stk. 3,  \r\n\r\n kan ikke imødekommes, hvis det beløb, der kan eftergives, er mindre end  \r\n\r\n 50.000 kr.&#171; </P>  \r\n\r\n<P>B e m æ r k n i n g e r </P>  \r\n\r\n<P>Til nr. 1 </P>  \r\n\r\n<P>Ændringsforslaget er en konsekvens af de under nr. 2 og 3 foreslåede  \r\n\r\n ændringer. </P>  \r\n\r\n<P>Til nr. 2 og 3 </P>  \r\n\r\n<P>Ændringsforslagene medfører, at forslaget om, at låntagere med  \r\n\r\n statsgaranterede studielån i pengeinstitutter skal have adgang til at  \r\n\r\n overføre deres lån til Hypotekbankens bankvirksomhed, udgår. </P>  \r\n\r\n<P>Ændringsforslagene tager sigte på at forhindre, at Hypotekbanken gives  \r\n\r\n mulighed for at drive bankvirksomhed i konkurrence med private  \r\n\r\n bankvirksomheder. </P>  \r\n\r\n<P>Ændringsforslagene medfører, at de udgifter, der er angivet i  \r\n\r\n lovforslagets almindelige bemærkninger til lønsum og drift i Hypotekbankens  \r\n\r\n finansforvaltning, ikke skal afholdes. Disse udgifter skal dog ifølge  \r\n\r\n lovforslaget ikke afholdes af statskassen, men af Hypotekbankens  \r\n\r\n bankvirksomhed. </P>  \r\n\r\n<P>Ændringsforslagene har derfor ingen statsfinansielle konsekvenser. </P>  \r\n\r\n<P>Til nr. 4 </P>  \r\n\r\n<P>Ændringen er alene af redaktionel karakter. </P>  \r\n\r\n<P>Til nr. 5 </P>  \r\n\r\n<P>Det præciseres i ændringsforslaget, at Hypotekbanken kan lempe vurderingen  \r\n\r\n af en låntagers indkomstforhold m.v. i situationer, hvor låntagers sociale  \r\n\r\n forhold påvirker dennes mulighed for at tilbagebetale studiegælden. </P>  \r\n\r\n<P>Bestemmelsen tager først og fremmest sigte på at sikre, at enlige  \r\n\r\n forsørgere ikke stilles ringere end under den nugældende ordning. Hvis  \r\n\r\n låntager er eneforsørger, vil Hypotekbanken kunne tage hensyn hertil. Det  \r\n\r\n samme gør sig gældende, hvis låntager har omfattende udgifter i forbindelse  \r\n\r\n med et barns sygdom, handicap eller lignende, der ikke kompenseres ved  \r\n\r\n offentlig ydelse. </P>  \r\n\r\n<P>Også andre sociale forhold vil dog alt efter den konkrete situation kunne  \r\n\r\n påvirke Hypotekbanken vurdering af låntagers betalingsevne. </P>  \r\n\r\n<P>Reglerne om lempelse af vurderingen af en ansøgning om eftergivelse under  \r\n\r\n hensyn til låntagers sociale forhold m.v. skønnes kun at medføre yderligere  \r\n\r\n eftergivelse i beskedent omfang. </P>  \r\n\r\n<P>Til nr. 6 </P>  \r\n\r\n<P>Med ændringsforslaget ligestilles låntagere, der tidligere har søgt om  \r\n\r\n eftergivelse af gæld, med låntagere, der ikke tidligere har fremsendt  \r\n\r\n ansøgning. </P>  \r\n\r\n<P>Til nr. 7 og 8 </P>  \r\n\r\n<P>Den gruppe låntagere, der er mest belastede af deres studiegæld, er de  \r\n\r\n låntagere, som tidligere har optaget statsgaranterede studielån i  \r\n\r\n pengeinstitutterne. Det skyldes blandt andet højrenteperioden i 1980'erne.  \r\n\r\n Der kan derfor være anledning til at åbne mulighed for, at netop denne gruppe  \r\n\r\n kan få genoptaget ansøgninger om eftergivelse, som tidligere har resulteret i  \r\n\r\n et afslag eller en delvis eftergivelse af gælden. </P>  \r\n\r\n<P>En genoptagelse af disse ansøgninger bør dog ske efter et  \r\n\r\n væsentlighedskriterium, således at kun ansøgninger, hvor afgørelsen er af  \r\n\r\n større økonomisk betydning for låntager, tages op til fornyet vurdering.  \r\n\r\n Endvidere bør kun afgørelser af nyere dato kunne tages op til fornyet  \r\n\r\n behandling. </P>  \r\n\r\n<P>Det foreslås derfor, at ansøgninger fra denne gruppe låntagere skal kunne  \r\n\r\n genoptages på betingelse af, at den tidligere afgørelse i sagen som  \r\n\r\n udgangspunkt er truffet inden for den almindelige forældelsesfrist på 5 år,  \r\n\r\n idet Hypotekbanken dog vil kunne fravige denne tidsfrist, hvis låntagers  \r\n\r\n sociale forhold måtte tale for det. Det vil endvidere være en betingelse, at  \r\n\r\n lånets restgæld udgør mindst 100.000 kr., og at det beløb, som kan  \r\n\r\n eftergives, udgør mindst 50.000 kr. </P>  \r\n\r\n<P>Den fornyede afgørelse i disse sager vil ikke kunne medføre, at ydelser,  \r\n\r\n som låntager allerede har betalt, kan tilbagebetales. </P>  \r\n\r\n<P>Såvel låntagere, der tilbagebetaler deres studiegæld til et pengeinstitut,  \r\n\r\n som låntagere, der får deres lån overført til Hypotekbankens bankvirksomhed,  \r\n\r\n og låntagere, der på grund af misligholdelse har fået deres lån overført til  \r\n\r\n inddrivelse i Hypotekbankens finansforvaltning, vil være omfattet af  \r\n\r\n muligheden for at få genoptaget deres ansøgninger. </P>  \r\n\r\n<P>Genoptagelse vil kunne ske efter ansøgning, og det er hensigten at  \r\n\r\n orientere låntagerne herom så vidt muligt ved direkte henvendelse til de  \r\n\r\n enkelte låntagere. Ordningen vil i øvrigt blive bekendtgjort ved annoncering  \r\n\r\n i dagblade og faglige tidsskrifter m.v. samt ved offentliggørelse på  \r\n\r\n Internettet. </P>  \r\n\r\n<P>Det skønnes, at ca. 2.000 ansøgninger vil skulle genoptages. </P>  \r\n\r\n<P> <I>Administrative og økonomiske konsekvenser</I>  </P>  \r\n\r\n<P>Det må forventes, at langt de fleste af den omhandlede gruppe låntagere  \r\n\r\n vil ansøge om genoptagelse af deres sager umiddelbart efter lovens  \r\n\r\n ikrafttræden. Idet det forudsættes, at disse ansøgninger skal være behandlet  \r\n\r\n inden for en rimelig periode i løbet af 1998 og første halvdel af 1999, vil  \r\n\r\n det være nødvendigt at tilføre Hypotekbanken yderligere medarbejdere i et  \r\n\r\n omfang svarende til en lønsumsudgift på 4 mio. kr. i 1998, dalende til 2 mio.  \r\n\r\n kr. i 1999. </P>  \r\n\r\n<P>Hertil kommer udgifter til porto og annoncering m.v. på ca. 0,5 mio. kr.  \r\n\r\n samt udgifter til ændring af Hypotekbankens edb-systemer for ca. 0,1 mio. kr.  \r\n\r\n</P>  \r\n\r\n<P>Bestemmelserne om adgangen til nyvurdering af tidligere ansøgninger om  \r\n\r\n eftergivelse af studiegæld skønnes at medføre en yderligere eftergivelse for  \r\n\r\n ca. 50 mio. kr. Heraf vedrører langt størstedelen studiegæld, som i forvejen  \r\n\r\n er misligholdt eller eftergivet delvis og dermed udgiftsført i  \r\n\r\n statsregnskabet. Mereftergivelsen vil derfor kun påvirke statens drifts-,  \r\n\r\n anlægs- og udlånsbudget i beskedent omfang. I øvrigt skønnes det, at ca.  \r\n\r\n halvdelen af gælden aldrig ville blive betalt, selv om den ikke var blevet  \r\n\r\n eftergivet. Det reelle tab for statskassen udgør derfor kun ca. 25 mio. kr.  \r\n\r\n</P>  \r\n\r\n<pre><font color=gray> \r\n\r\n  Anne-Marie Meldgaard (S) nfmd. Hans Peter Baadsgaard (S)   Poul  \r\n\r\n    Erik Dyrlund (S) Lis Greibe (S)   Jens Peter Vernersen (S)   Aage  \r\n\r\n    Frandsen (SF)   Anders Samuelsen (RV) Bruno Jerup (EL)   Addi  \r\n\r\n    Andersen (CD)   Anders Mølgaard (V)   Hanne Severinsen (V) fmd.  \r\n\r\n    Henning Urup (V)   Ulla Tørnæs (V)   Frank Dahlgaard (KF)   Lene  \r\n\r\n    Espersen (KF) John Vinther (KF)   Poul Nødgaard (DF)  \r\n\r\n</font></pre>\r\n\r\n<P>Fremskridtspartiet havde ikke medlemmer i udvalget. </P>  \r\n\r\n<P> <B>Bilag</B>  </P>  \r\n\r\n<P> <B>Nogle af udvalgets spørgsmål til finansministeren og skatteministeren  \r\n\r\n og disses svar herpå</B>  </P>  \r\n\r\n<P> <B>Finansministeriet</B>  </P>  \r\n\r\n<P> <I>Spørgsmål 13:</I>  </P>  \r\n\r\n<P>Hvor mange personer har fået fuldstændigt afslag på eftergivelse af  \r\n\r\n studiegæld efter den gældende lovgivning? </P>  \r\n\r\n<P> <I>Svar:</I>  </P>  \r\n\r\n<P>I perioden 1987-1997 har Hypotekbanken givet fuldstændigt afslag på ca.  \r\n\r\n 3.600 ansøgninger om eftergivelse af studiegæld, hvilket svarer til ca. 16  \r\n\r\n pct. af alle afgjorte sager. Heri er medregnet sager, hvor låntager  \r\n\r\n efterfølgende har indfriet sin gæld fuldt ud. </P>  \r\n\r\n<P>I opgørelsen er ikke medregnet ansøgninger, der er blevet afvist på grund  \r\n\r\n af, at låntager ikke har opfyldt lovens 12-års-krav. Denne gruppe låntagere  \r\n\r\n har haft og vil fremover fortsat have mulighed for at søge om eftergivelse på  \r\n\r\n ny, når den tidsmæssige betingelse er opfyldt. </P>  \r\n\r\n<P> <I>Spørgsmål 14:</I>  </P>  \r\n\r\n<P>Hvor mange af disse vurderer ministeren vil have mulighed for at få  \r\n\r\n eftergivet gæld efter de regler, der nu indføres? </P>  \r\n\r\n<P> <I>Svar:</I>  </P>  \r\n\r\n<P>Det vurderes, at ca. 1.500 låntagere, der tidligere har fået fuldstændigt  \r\n\r\n afslag på deres ansøgning om eftergivelse af studiegæld, kan få eftergivet  \r\n\r\n gælden helt eller delvis efter de regler, som nu foreslås indført. </P>  \r\n\r\n<P> <I>Spørgsmål 15:</I>  </P>  \r\n\r\n<P>Hvor store beløb vurderer ministeren vil blive eftergivet for denne  \r\n\r\n gruppe, hvis de fik mulighed for at søge om eftergivelse efter de nye regler?  \r\n\r\n</P>  \r\n\r\n<P> <I>Svar:</I>  </P>  \r\n\r\n<P>Størrelsen af det gennemsnitlige beløb, der eftergives pr. låntager, er  \r\n\r\n ca. 100.000 kr. Hvis låntagere, der tidligere har fået fuldstændigt afslag på  \r\n\r\n deres ansøgning om eftergivelse af studiegæld, efter en genoptagelse af deres  \r\n\r\n sag får eftergivet et tilsvarende beløb, vil det samlede eftergivelsesbeløb  \r\n\r\n for denne gruppe låntagere udgøre ca. 150 mill. kr. Hertil kommer i en række  \r\n\r\n tilfælde direkte udgifter til tilbagebetaling af ydelser på gæld, som den  \r\n\r\n enkelte låntager måtte have foretaget efter afslaget. </P>  \r\n\r\n<P>Det ville i givet fald først og fremmest være den ændrede  \r\n\r\n husstandsvurdering, der ville få indflydelse på det samlede  \r\n\r\n eftergivelsesbeløb, medens ændringen af formuevurderingen kun i begrænset  \r\n\r\n omfang ville få indflydelse på omfanget. </P>  \r\n\r\n<P>Lovforslaget medfører en omfordeling af mulighederne for og omfanget af  \r\n\r\n eftergivelse mellem de forskellige grupper af låntagere. Åbnes der adgang til  \r\n\r\n genoptagelse af tidligere afgjorte sager, ville Hypotekbanken dog ikke stille  \r\n\r\n en låntager ringere end den tidligere trufne afgørelse, selv om de nye regler  \r\n\r\n principielt måtte tilsige en indskrænkning af den pågældendes muligheder for  \r\n\r\n eftergivelse. Det vil derfor kun være den udgiftsforøgende følge af det  \r\n\r\n ændrede husstandsprincip, som ville influere på eftergivelsesomfanget. </P>  \r\n\r\n<P> <B>Skatteministeriet</B>  </P>  \r\n\r\n<P> <I>Spørgsmål 20:</I>  </P>  \r\n\r\n<P>&#187;Kan ministeren bekræfte, at det ifølge lovforslaget ikke tillægges  \r\n\r\n betydning for gældssaneringen, at en person har afholdt sig fra at søge  \r\n\r\n tilskud, som personen var berettiget til? </P>  \r\n\r\n<P>I bekræftende fald hvad er begrundelsen?&#187; </P>  \r\n\r\n<P> <I>Svar:</I>  </P>  \r\n\r\n<P>Da lovforslag L 16 henhører under finansministerens ressortområde, har jeg  \r\n\r\n modtaget bidrag til besvarelsen af samtlige spørgsmål herfra. </P>  \r\n\r\n<P>I fremtiden vil låntagers tilskud til afvikling af studiegæld ikke indgå i  \r\n\r\n vurderingen af, om der er betalt tilstrækkeligt af på studiegælden. </P>  \r\n\r\n<P>Ved vurderingen af en ansøgning om eftergivelse af studiegæld vil et  \r\n\r\n eventuelt tilskud til afvikling af studiegæld således hverken indgå i  \r\n\r\n opgørelsen af ansøgers indkomst eller blive medregnet til de beløb, låntager  \r\n\r\n i tidens løb har indbetalt på gælden. Det vil derfor også være uden  \r\n\r\n betydning, om en låntager har afholdt sig fra at søge tilskud, som den  \r\n\r\n pågældende ellers var berettiget til. </P>  \r\n\r\n<P>Herved ligestilles låntagerne i eftergivelsessammenhæng, uanset om de har  \r\n\r\n modtaget tilskud til afvikling af deres studiegæld eller ej. Mange låntagere  \r\n\r\n har ikke mulighed for at opnå tilskud til afvikling af studiegæld, hvorfor  \r\n\r\n det ville være urimeligt - også i eftergivelsessammenhæng - at stille denne  \r\n\r\n gruppe låntagere dårligere end de låntagere, der modtager tilskud. Det skal i  \r\n\r\n den forbindelse bemærkes, at visse låntagere fravælger tilskud til afvikling  \r\n\r\n af studiegæld, fordi tilskuddet er skattepligtigt. </P>  \r\n\r\n<P> <I>Spørgsmål 21:</I>  </P>  \r\n\r\n<P>&#187;Kan ministeren bekræfte, at en person, der har indgået en ordning  \r\n\r\n med rentetilskud, kan trække sig ud af ordningen og alligevel opnå  \r\n\r\n gældssanering ifølge lovforslaget?&#187; </P>  \r\n\r\n<P> <I>Svar:</I>  </P>  \r\n\r\n<P>For at opnå tilskud til afvikling af studiegæld skal låntager søge om  \r\n\r\n tilskud een gang årligt. Der er ikke tale om, at låntager een gang for alle  \r\n\r\n forpligter sig til løbende at søge eller modtage tilskud. </P>  \r\n\r\n<P>En låntager, der modtager tilskud til afvikling af studiegæld, kan give  \r\n\r\n afkald på de tildelte tilskud og i stedet få eftergivet studiegælden, hvis  \r\n\r\n han opfylder betingelserne herfor. Allerede bevilgede tilskud bortfalder dog  \r\n\r\n automatisk fra det tidspunkt, hvor låntager får en forhåndstilkendegivelse om  \r\n\r\n eller eftergivelse af studiegæld. </P>  \r\n\r\n<P>Ordningen om tilskud til afvikling af studiegæld er således fuldstændig  \r\n\r\n uafhængig af ordningen om eftergivelse af studiegæld, hvorfor muligheden for  \r\n\r\n at få eftergivet studiegæld ikke påvirkes af, om låntager tidligere har  \r\n\r\n modtaget tilskud. </P>  \r\n\r\n<P> <I>Spørgsmål 22:</I>  </P>  \r\n\r\n<P>&#187;Vil personer, der får rentetilskud, blive underrettet om, at dette  \r\n\r\n ikke er nødvendigt for at få gældssanering ifølge lovforslaget?&#187; </P>  \r\n\r\n<P> <I>Svar:</I>  </P>  \r\n\r\n<P>Det er fortsat udgangspunktet, at studiegæld primært skal tilbagebetales  \r\n\r\n fuldstændigt. </P>  \r\n\r\n<P>Tilskud til afvikling af statsgaranterede studielån og eftergivelse af  \r\n\r\n studiegæld er som nævnt i besvarelsen af spørgsmål 21 to af hinanden  \r\n\r\n uafhængige ordninger. </P>  \r\n\r\n<P>Det er låntagers eget valg, om studiegælden skal tilbagebetales - herunder  \r\n\r\n i form af tilskud - eller eventuelt søges eftergivet. Muligheden for at få  \r\n\r\n eftergivet studiegæld påvirkes ikke af, om låntager tidligere har modtaget  \r\n\r\n tilskud. Denne oplysning vil blive indarbejdet i vejledningerne om  \r\n\r\n eftergivelse af studiegæld og om tilskud til statsgaranterede studielån. </P>  \r\n\r\n<P> <B>Finansministeriet</B>  </P>  \r\n\r\n<P> <I>Spørgsmål 29:</I>  </P>  \r\n\r\n<P>Er det korrekt forstået, at ændringsforslagets tidsfrist betyder, at  \r\n\r\n ansøgerens sidst behandlede ansøgning skal være afgjort efter den 1. januar  \r\n\r\n 1993? </P>  \r\n\r\n<P> <I>Svar:</I>  </P>  \r\n\r\n<P>Det er korrekt, at tidsfristen i ændringsforslaget betyder, at den sidst  \r\n\r\n behandlede ansøgning skal være afgjort efter 1. januar 1993. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "15/01/1998"
        },
        {
            "displayName": "Accession",
            "displayValue": "199714K00016"
        },
        {
            "displayName": "Entydig dokumentidentifikation",
            "displayValue": "CL008287"
        },
        {
            "displayName": "Dato for førstegangsindlæggelse",
            "displayValue": "15/01/1998"
        },
        {
            "displayName": "Dato for indlæggelse",
            "displayValue": "15/01/1998"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "16"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}