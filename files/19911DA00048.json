{
    "id": 107212,
    "title": "1991 BTB 48   BETÆNKNING OVER FORSLAG TIL FOLKETINGSBESLUTNING OM ETABLERING AF   VOKSENERHVERVSUDDANNELSER    NR B 48 1991-92, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1991/1 BTB 48",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 48 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om etablering af  \r\n\r\n voksenerhvervsuddannelser <BR>  \r\n\r\n Nr B 48 1991-92, 1. samling </P>  \r\n\r\n<P></P>  \r\n\r\n<P>Afgivet af Uddannelsesudvalget </P>  \r\n\r\n<P></P>  \r\n\r\n<P>Afgivet: 19920514 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i nogle møder og har </P>  \r\n\r\n<P>herunder stillet et spørgsmål til undervisnings- og </P>  \r\n\r\n<P>forskningsministeren, som denne har besvaret skriftligt. </P>  \r\n\r\n<P>Der er af et flertal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Et flertal (udvalget med undtagelse af Fremskridtspartiets medlem) ønsker  \r\n\r\n at anføre følgende: </P>  \r\n\r\n<P>Under udvalgsarbejdet har undervisnings- og forskningsministeren oplyst,  \r\n\r\n at ministeriet har iværksat et arbejde sammen med de faglige udvalg med  \r\n\r\n henblik på etablering af voksenuddannelsesforløb i erhvervsuddannelserne.  \r\n\r\n Dette arbejde tager udgangspunkt i de samme målsætninger, som  \r\n\r\n beslutningsforslaget bygger på. </P>  \r\n\r\n<P>Ministeren har den 4. maj 1992 afholdt en konference for de faglige udvalg  \r\n\r\n om dette emne. I konferencen deltog foruden de faglige udvalg bl.a.  \r\n\r\n repræsentanter for Dansk Arbejdsgiverforening og Landsorganisationen i  \r\n\r\n Danmark samt Uddannelsesrådet for Arbejdsmarkedsuddannelserne. </P>  \r\n\r\n<P>På konferencen blev der fra alle sider givet udtryk for fuld opbakning til  \r\n\r\n en øget indsats for etablering af voksenerhvervsuddannelser, herunder  \r\n\r\n uddannelser, der er tilrettelagt således, at de inddrager både  \r\n\r\n erhvervsskolerne under Undervisnings- og Forskningsministeriet og  \r\n\r\n AMU-centrene under Arbejdsministeriet. </P>  \r\n\r\n<P>Det fremgik, at de faglige udvalg er i fuld gang med at udforme forslag  \r\n\r\n til voksenerhvervsuddannelser, som sigter mod de samme mål, og som giver  \r\n\r\n samme kompetence som de tilsvarende grunduddannelser, men tilrettelagt for  \r\n\r\n voksne på grundlag af de voksnes baggrund og arbejdserfaring, med inddragelse  \r\n\r\n af forholdene i de enkelte brancher og under hensyn til lokale forhold. Mange  \r\n\r\n faglige udvalg har allerede en praksis for at lette adgangen for voksne med  \r\n\r\n relevante kvalifikationer. </P>  \r\n\r\n<P>Flertallet lægger i overensstemmelse med ønsker fra arbejdsmarkedets  \r\n\r\n parter vægt på, at uddannelserne etableres i regi af det faglige selvstyre,  \r\n\r\n således at uddannelserne fastholdes på et fagligt indhold og niveau, som  \r\n\r\n såvel virksomhederne som de faglige udvalg kan stå inde for, og således at  \r\n\r\n uddannelserne med hensyn til indhold, struktur og merit indretter sig på de  \r\n\r\n enkelte beskæftigelsesområders særlige vilkår og herunder på de meget  \r\n\r\n varierede praktik- og beskæftigelsesmuligheder. </P>  \r\n\r\n<P>Flertallet lægger vægt på, at der bliver tale om uddannelser, der  \r\n\r\n etableres på de normale finansieringsvilkår for erhvervsuddannelser, både med  \r\n\r\n hensyn til undervisningsudgifter og med hensyn til AER-refusion til  \r\n\r\n lønudgifter, idet uddannelserne forudsættes at bygge på uddannelsesaftaler  \r\n\r\n mellem den uddannelsessøgende og den enkelte virksomhed, hvor  \r\n\r\n lønfastsættelsen bygger på de overenskomster, som aftales på arbejdsmarkedet.  \r\n\r\n</P>  \r\n\r\n<P>Ministeren har over for udvalget tilkendegivet, at ministeren lægger vægt  \r\n\r\n på, at uddannelserne tilrettelægges således, at såvel de voksnes praktiske  \r\n\r\n erfaringer som deres uddannelsesmæssige forudsætninger, f.eks. fra  \r\n\r\n arbejdsmarkedsuddannelser, udnyttes i videst muligt omfang. </P>  \r\n\r\n<P>Ministeren lægger herunder vægt på, at de samlede ressourcer på  \r\n\r\n erhvervsskoler og AMU-centre m.v. inddrages i gennemførelsen. Flertallet er  \r\n\r\n enigt heri. </P>  \r\n\r\n<P>Undervisnings- og forskningsministeren har under udvalgsbehandlingen  \r\n\r\n tilkendegivet, at regeringen vil fremsætte de lovforslag, som måtte vise sig  \r\n\r\n fornødne, hvis der under ministeriets fortsatte dialog med de faglige udvalg  \r\n\r\n og Erhvervsuddannelsesrådet fremkommer konstruktive forslag, som ikke kan  \r\n\r\n gennemføres uden lovændring, eller hvis de iværksatte initiativer ikke fører  \r\n\r\n til, at der kan etableres voksenuddannelser i tilstrækkeligt omfang. </P>  \r\n\r\n<P>Ministeren har oplyst, at der er nedsat et tværministerielt udvalg mellem  \r\n\r\n Undervisnings- og Forskningsministeriet, Arbejdsministeriet og  \r\n\r\n Kulturministeriet om samordning af voksenuddannelsessystemerne på  \r\n\r\n erhvervsskolernes og AMU-centrenes område (Hassenkam-udvalget), jf. nr. 7 i  \r\n\r\n beslutningsforslaget. Arbejdsmarkedets parter deltager i udvalgsarbejdet.  \r\n\r\n Arbejdet forventes afsluttet inden udgangen af maj 1992. Det forventes, at  \r\n\r\n Hassenkam-udvalgets anbefalinger vil indebære lovgivning, også med hensyn til  \r\n\r\n erhvervsuddannelserne. Dette gælder især forslaget om nedsættelse af  \r\n\r\n områdeudvalg på tværs af erhvervsuddannelserne og  \r\n\r\n arbejdsmarkedsuddannelserne. Områdeudvalgene får således opgaver med hensyn  \r\n\r\n til såvel arbejdsmarkedsuddannelser som erhvervsuddannelser for voksne. </P>  \r\n\r\n<P>Flertallet lægger afgørende vægt på, at der afsættes tilstrækkelige  \r\n\r\n udviklingsmidler, og at der iværksættes de fornødne analysearbejder. </P>  \r\n\r\n<P>Ministeren har tilkendegivet, at nogle af de forsøgs- og udviklingsmidler,  \r\n\r\n som afsættes i medfør af erhvervsuddannelsesloven, vil kunne anvendes til  \r\n\r\n dette formål i 1992, herunder de 22 mio. kr., som ved genbevilling fra 1991  \r\n\r\n er afsat til udviklingsaktiviteter vedrørende voksenuddannelser (20 mio. kr.)  \r\n\r\n og til analysearbejde (2 mio. kr.). </P>  \r\n\r\n<P>Uforbrugte midler heraf vil blive søgt overført til følgende finansår.  \r\n\r\n</P>  \r\n\r\n<P>Midler i forbindelse med erhvervsuddannelser for voksne anvendes under  \r\n\r\n iagttagelse af de rådgivningsstrukturer, som er fastlagt ved  \r\n\r\n erhvervsuddannelsesloven. Ministeren har tilkendegivet, at tilskud til  \r\n\r\n analyse- og udviklingsarbejder kan søges af andre end faglige udvalg og  \r\n\r\n erhvervsskoler, f.eks brancheudvalg og AMU-centre. </P>  \r\n\r\n<P>Ministeren har givet tilsagn om, at områdeudvalgene i den fremtidige  \r\n\r\n struktur, jf. bemærkningerne ovenfor vedrørende forslagets nr. 7, bliver  \r\n\r\n inddraget forud for høringen af Erhvevsuddannelsesrådet i forbindelse med  \r\n\r\n behandlingen af ansøgninger om udviklingsmidler til  \r\n\r\n voksenerhvervsuddannelser. Ministeren har endvidere oplyst, at tilskuddene  \r\n\r\n anvendes til analyse og modeludvikling. Når uddannelsesforløbene sættes i  \r\n\r\n drift, afholdes udgifterne af driftsbevillingen. </P>  \r\n\r\n<P>Flertallet lægger vægt på, at ministeren har tilkendegivet, at regeringen  \r\n\r\n om fornødent vil fremsætte lovforslag i 1992, og at spørgsmålet om de  \r\n\r\n økonomiske rammer vil indgå i finanslovforhandlingerne for 1993. </P>  \r\n\r\n<P>Flertallet ønsker endelig at anføre, at sidste afsnit i de almindelige  \r\n\r\n bemærkninger til beslutningsforslaget ikke længere kan tillægges betydning,  \r\n\r\n og at der ligeledes skal ses bort fra sidste afsnit i bemærkningerne om  \r\n\r\n økonomi, idet etableringen af udviklingspuljen, jf. forslagets nr. 9, aftales  \r\n\r\n i forbindelse med forhandlingerne om finansloven for 1993, jf. herved  \r\n\r\n ændringsforslag nr. 1 og 3. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) forslaget til folketingsbeslutning til  \r\n\r\n<I>vedtagelse</I> med de stillede ændringsforslag. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n forslaget til folketingsbeslutning til <I>forkastelse</I> , kan ikke stemme  \r\n\r\n for de stillede ændringsforslag og ønsker at bemærke følgende: </P>  \r\n\r\n<P>Mindretallet er af den opfattelse, at erhvervslivet skal have så gode  \r\n\r\n vilkår som overhovedet muligt. Dette er basis for, at også arbejdsløsheden  \r\n\r\n kan nedsættes, og at der kan iværksættes flest mulige uddannelsespladser.  \r\n\r\n</P>  \r\n\r\n<P>Erhvervsskolerne, der hører under Undervisnings- og Forskningsministeriet,  \r\n\r\n og AMU-centrene under Arbejdsministeriet - det vil sige de tekniske skoler,  \r\n\r\n handelsskolerne samt AMU-centrene - er erhvervslivets skoler, og mindretallet  \r\n\r\n har altid set positivt på netop disse uddannelser. </P>  \r\n\r\n<P>Mindretallet er af den opfattelse, at arbejdsmarkedets parter, herunder de  \r\n\r\n faglige fællesudvalg, skal have størst mulig indflydelse på at styre  \r\n\r\n erhvervsuddannelserne, da det også er dem, der ved, hvor de eventuelle  \r\n\r\n problemer er. </P>  \r\n\r\n<P>Mindretallet kan ikke gå ind for beslutningsforslaget, da der her reelt er  \r\n\r\n tale om uddannelser, der kan klares inden for de eksisterende rammer.  \r\n\r\n Mindretallet er tillige af den opfattelse, at mange af de unge, der ikke kan  \r\n\r\n få en uddannelse inden for erhvervsuddannelserne, naturligvis skal have  \r\n\r\n mulighed herfor, men dette kræver som nævnt et forbedret forhold for  \r\n\r\n erhvervslivet som sådant. </P>  \r\n\r\n<P>Mindretallet er principielt imod at skulle tage specielle grupper ud, her  \r\n\r\n personer over 25 år, som beslutningsforslaget lægger op til. Uanset alder,  \r\n\r\n herunder specielt de yngre, skal de naturligvis helst have en uddannelse også  \r\n\r\n på erhvervsuddannelsesområdet. Men når der stort set ikke sker noget i  \r\n\r\n forhold til den eksisterende lovgivning, vil en særlig satsning på personer  \r\n\r\n over 25 år medføre, at unge under 25 år vil få dårligere muligheder for at  \r\n\r\n blive optaget på erhvervsskolerne. </P>  \r\n\r\n<P>Mindretallet vil dog på et enkelt punkt erkende, at der ligger noget  \r\n\r\n positivt i et øget samarbejde mellem erhvervsskolerne, det vil sige  \r\n\r\n AMU-centrene, de tekniske skoler og handelsskolerne. Dette princip er ganske  \r\n\r\n i overensstemmelse med det af mindretallet den 31. januar 1991 fremsatte  \r\n\r\n forslag til folketingsbeslutning om samkøring af erhvervsskoler m.v. (B 23,  \r\n\r\n folketingsåret 1990-91 (2. samling)), og derfor kan dette synspunkt kun  \r\n\r\n støttes af mindretallet. </P>  \r\n\r\n<P>ÆndringsforslagAf et <I>flertal</I> (S, KF, V, SF og RV), tiltrådt af et  \r\n\r\n<I>mindretal</I> (CD og KRF): </P>  \r\n\r\n<P> <B>1)</B> Indledningen affattes således: </P>  \r\n\r\n<P>&#187;Folketinget opfordrer regeringen til en forstærket indsats med  \r\n\r\n henblik på etablering af voksenerhvervsuddannelser inden for rammerne af lov  \r\n\r\n om erhvervsuddannelser for personer over 25 år med det formål at nedbringe  \r\n\r\n uddannelsesefterslæbet hos lønmodtagere og derved undgå fremtidige  \r\n\r\n flaskehalsproblemer på arbejdsmarkedet og om fornødent at fremsætte forslag  \r\n\r\n om ændringer i lov om erhvervsuddannelser, der kan bidrage væsentligt til  \r\n\r\n indsatsen. </P>  \r\n\r\n<P>Voksenerhvervsuddannelserne skal baseres på følgende principper:&#187;.  \r\n\r\n</P>  \r\n\r\n<P> <B>2)</B>  <I>Nr. 7</I> affattes således: </P>  \r\n\r\n<P>&#187;7. Voksenerhvervsuddannelserne skal kunne udbydes af såvel  \r\n\r\n erhvervsskoler som arbejdsmarkedsuddannelsescentre. Der skal skabes ensartede  \r\n\r\n vilkår for institutionernes aktiviteter gennem en samordnet lovgivning for  \r\n\r\n skolerne, således at der bliver mulighed for en fleksibel udnyttelse af  \r\n\r\n institutionerne.&#171; </P>  \r\n\r\n<P> <B>3)</B>  <I>Nr. 9</I> affattes således: </P>  \r\n\r\n<P>&#187;9. Der ydes tilskud af de analyse- og udviklingsmidler, som er afsat  \r\n\r\n hertil i medfør af erhvervsuddannelsesloven, dels til at understøtte  \r\n\r\n analysearbejdet, jf. nr. 6, dels til udvikling af eventuelle modelforslag for  \r\n\r\n uddannelsesforløb for voksne.&#171; </P>  \r\n\r\n<P>Bemærkninger </P>  \r\n\r\n<P>Til nr. 2 Udbudet af disse uddannelser fastlægges efter de retningslinier,  \r\n\r\n som i øvrigt er gældende for skolernes udbud. </P>  \r\n\r\n<P>Til nr. 3 Det understreges, at nogle af de forsøgs- og udviklingsmidler,  \r\n\r\n som afsættes i medfør af erhvervsuddannelsesloven, vil kunne anvendes til  \r\n\r\n dette formål, herunder de 22 mio. kr., som ved genbevilling fra 1991 er afsat  \r\n\r\n til forsøgs- og udviklingsaktiviteter vedrørende voksenuddannelser (20 mio.  \r\n\r\n kr.) og til analysearbejde (2 mio. kr.). </P>  \r\n\r\n<P>Uforbrugte midler heraf vil blive søgt overført til følgende finansår.  \r\n\r\n</P>  \r\n\r\n<P>I overensstemmelse med nr. 7 i beslutningsforslaget understreges det, at  \r\n\r\n tilskud fra disse midler kan søges af andre end faglige udvalg og  \r\n\r\n erhvervsskoler, f.eks. brancheudvalg og AMU-centre. </P>  \r\n\r\n<P>Samtidig præciseres, at tilskuddene går til analyse og modeludvikling. Når  \r\n\r\n uddannelsesforløbene sættes i drift, afholdes udgifterne af  \r\n\r\n driftsbevillingen. </P>  \r\n\r\n<P>Poul Andersen (S) Helle Degn (S) Pernille Forchhammer (S) Frank Jensen (S)  \r\n\r\n Else Marie Mortensen (S) Anne-Marie Meldgaard (S) Hanne Thanning Jacobsen  \r\n\r\n (SF) Ebba Strange (SF) Jette Pors (CD) nfmd. <I>Eva Møller (KF) Pia  \r\n\r\n Christmas-Møller (KF) Jens Jørgensen (KF) Anders Mølgaard (V) Hanne  \r\n\r\n Severinsen (V)</I> fmd. <I>Køpke Christensen (FP) Ole Vig Jensen (RV) Lysholm  \r\n\r\n Christensen (KRF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "01/06/1992"
        },
        {
            "displayName": "Accession",
            "displayValue": "19911DA00048"
        },
        {
            "displayName": "Entydig dokumentidentifikation",
            "displayValue": "CL002085"
        },
        {
            "displayName": "Dato for førstegangsindlæggelse",
            "displayValue": "01/06/1992"
        },
        {
            "displayName": "Dato for indlæggelse",
            "displayValue": "01/06/1992"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "48"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}