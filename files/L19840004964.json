{
    "id": 50281,
    "title": "Bekendtgørelse af overenskomst af 22. juli 1981 med Portugal om international passager- og godsbefordring ad landevej ",
    "documentTypeId": "220",
    "isSagsforlobPeriodValid": false,
    "shortName": "BKI nr 49 af 29/06/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 22. juli 1981  \r\n\r\n med Portugal om international passager- og godsbefordring ad landevej </H1>  \r\n\r\n<P></P>  \r\n\r\n<BR>  \r\n\r\n<P>Den 22. juli 1981 undertegnedes i Lissabon en overenskomst mellem Danmark  \r\n\r\n og Portugal om international passager- og godsbefordring ad landevej. </P>  \r\n\r\n<P>Overenskomsten og en dertil knyttet protokol har følgende ordlyd: </P>  \r\n\r\n<P>OVERENSKOMST </P>  \r\n\r\n<P>mellem Kongeriget Danmarks regering og Den portugisiske Republiks regering  \r\n\r\n om international passager- og godsbefordring ad landevej </P>  \r\n\r\n<P>Kongeriget Danmarks regering og Den portugisiske Republiks regering, som  \r\n\r\n nærer ønske om at fremme passager- og godstrafikken ad landevej mellem de to  \r\n\r\n lande samt i transit gennem deres territorier, er blevet enige om følgende:  \r\n\r\n</P>  \r\n\r\n<P>Artikel 1 </P>  \r\n\r\n<P>Anvendelsesområde </P>  \r\n\r\n<P>1 - Bestemmelserne i nærværende overenskomst finder anvendelse på  \r\n\r\n international transport af personer og gods ad landevej, som udføres for  \r\n\r\n fremmed regning eller for egen regning med køretøjer, som er indregistreret  \r\n\r\n på den ene kontraherende parts territorium og som benytter den anden  \r\n\r\n kontraherende parts territorium. </P>  \r\n\r\n<P>2 - Ingen bestemmelse i nærværende overenskomst giver en transportudøver  \r\n\r\n fra den ene kontraherende part ret til at optage personer eller gods inden  \r\n\r\n for den anden kontraherende parts territorium for at afsætte personerne eller  \r\n\r\n godset inden for samme territorium. </P>  \r\n\r\n<P>Artikel 2 </P>  \r\n\r\n<P>Definitioner </P>  \r\n\r\n<P>1 - Udtrykket &#187;transportudøver&#171; betegner en fysisk eller  \r\n\r\n juridisk person, som enten i Danmark eller i Portugal har ret til at udføre  \r\n\r\n transport af personer eller gods ad landevej, for egen regning eller for  \r\n\r\n fremmed regning, i overensstemmelse med de i hans eget land gældende regler.  \r\n\r\n</P>  \r\n\r\n<P>2 - Udtrykket &#187;køretøj&#171; betegner ethvert mekanisk drevet  \r\n\r\n køretøj, som er konstrueret eller indrettet til transport ad landevej af mere  \r\n\r\n end otte siddende personer, fraregnet føreren, eller af gods, til at trække  \r\n\r\n køretøjer bestemt til sådanne transporter, samt enhver påhængs- eller  \r\n\r\n sættevogn. </P>  \r\n\r\n<P>3 - Udtrykket &#187;tilladelse&#171; betegner enhver licens, koncession  \r\n\r\n eller tilladelse, som kan udnyttes i overensstemmelse med de gældende  \r\n\r\n bestemmelser hos hver af de kontraherende parter. </P>  \r\n\r\n<P>I - Personbefordring </P>  \r\n\r\n<P>Artikel 3 </P>  \r\n\r\n<P>Transporter, der er omfattet af overenskomsten </P>  \r\n\r\n<P>I henhold til bestemmelserne i nærværende overenskomst kan den ene  \r\n\r\n kontraherende parts transportudøvere: </P>  \r\n\r\n<UL CLASS=PLAIN-LIST>  \r\n\r\n<LI>a) befordre personer mellem et hvilket som helst punkt på denne  \r\n\r\n kontraherende parts område og et hvilket som helst punkt på den anden  \r\n\r\n kontraherende parts område, og vice versa, </LI>  \r\n\r\n<LI>b) befordre personer mellem den anden kontraherende parts område og et  \r\n\r\n tredjeland, </LI>  \r\n\r\n<LI>c) transitere den anden kontraherende parts område med eller uden  \r\n\r\n passagerer. </LI>  \r\n\r\n</UL>  \r\n\r\n<P>Artikel 4 </P>  \r\n\r\n<P>Kørsel, hvortil der kræves tilladelse </P>  \r\n\r\n<P>Med forbehold af, hvad artikel 5 foreskriver, må de i denne overenskomst  \r\n\r\n omhandlede personbefordringer kun udføres af den ene af de kontraherende  \r\n\r\n parters transportudøvere på grundlag af en forudgående tilladelse, givet af  \r\n\r\n den anden kontraherende parts kompetente myndighed. </P>  \r\n\r\n<P>Artikel 5 </P>  \r\n\r\n<P>Transporter, hvortil der ikke kræves tilladelse </P>  \r\n\r\n<P>1 - Følgende transporter er ikke undergivet reglerne om tilladelse: </P>  \r\n\r\n<UL CLASS=PLAIN-LIST>  \r\n\r\n<LI>a) lejlighedsvise transporter udført af køretøjer, som under hele rejsen  \r\n\r\n befordrer den samme gruppe passagerer og som vender tilbage til  \r\n\r\n udgangspunktet uden at optage eller afsætte passagerer undervejs, forudsat at  \r\n\r\n udgangspunktet og ankomststedet ikke er beliggende på den anden kontraherende  \r\n\r\n parts område, </LI>  \r\n\r\n<LI>b) de i artikel 3 a) omhandlede lejlighedsvise transporter, når der køres  \r\n\r\n ind med passagerer og returkørslen foregår uden passagerer, </LI>  \r\n\r\n<LI>c) lejlighedsvis transitkørsel med passagerer, </LI>  \r\n\r\n<LI>d) transitkørsel uden passagerer. </LI>  \r\n\r\n</UL>  \r\n\r\n<P>2 - Den i det foregående punkt hjemlede undtagelse kan i den i artikel 17  \r\n\r\n omhandlede protokol udvides til at omfatte andre internationale  \r\n\r\n passagerbefordringsarrangementer. </P>  \r\n\r\n<P>3 - De kontraherende parters kompetente myndigheder fastsætter ved  \r\n\r\n indbyrdes aftale de kontrolforanstaltninger, som disse transporter skal  \r\n\r\n undergives. </P>  \r\n\r\n<P>Artikel 6 </P>  \r\n\r\n<P>Rutekørsel </P>  \r\n\r\n<P>1 - Rutekørsel vil kun blive tilladt, hvis de kontraherende parters  \r\n\r\n kompetente myndigheder bliver enige om kørslens betimelighed, og med  \r\n\r\n indforståelse af de stater, der transiteres. </P>  \r\n\r\n<P>2 - Hver kontraherende parts kompetente myndighed skal give tilladelse til  \r\n\r\n rutekørslen for så vidt angår den strækning, der er beliggende på dens eget  \r\n\r\n territorium. </P>  \r\n\r\n<P>3 - Tilladelserne gives principielt på gensidighedsbasis. </P>  \r\n\r\n<P>4 - Fastsættelse af eller ændring i takster, køreplaner eller andre  \r\n\r\n betingelser for udnyttelsen kræver forudgående godkendelse af de  \r\n\r\n kontraherende parters kompetente myndigheder. </P>  \r\n\r\n<P>5 - Tilbagekaldelse eller midlertidig inddragelse af tilladelserne i  \r\n\r\n henhold til hver kontraherende parts lovgivning kan ikke godkendes eller  \r\n\r\n påbydes uden forudgående høring af den anden kontraherende parts kompetente  \r\n\r\n myndighed. </P>  \r\n\r\n<P>II - Godstransport </P>  \r\n\r\n<P>Artikel 7 </P>  \r\n\r\n<P>Transporter, der er omfattet af overenskomsten </P>  \r\n\r\n<P>I henhold til bestemmelserne i nærværende overenskomst kan den ene  \r\n\r\n kontraherende parts transportudøvere: </P>  \r\n\r\n<UL CLASS=PLAIN-LIST>  \r\n\r\n<LI>a) befordre gods mellem et hvilket som helst punkt på denne kontraherende  \r\n\r\n parts område og et hvilket som helst punkt på den anden kontraherende parts  \r\n\r\n område, og vice versa, </LI>  \r\n\r\n<LI>b) transitere den anden kontraherende parts område med last eller i tom  \r\n\r\n tilstand, </LI>  \r\n\r\n<LI>c) transportere gods mellem den anden kontraherende parts område og et  \r\n\r\n tredjeland. </LI>  \r\n\r\n</UL>  \r\n\r\n<P>Artikel 8 </P>  \r\n\r\n<P>Transporter, hvortil der kræves tilladelse </P>  \r\n\r\n<P>Med forbehold af, hvad der er foreskrevet i artikel 9: </P>  \r\n\r\n<UL CLASS=PLAIN-LIST>  \r\n\r\n<LI>a) må de i artikel 7 omhandlede godstransporter kun udføres på grundlag  \r\n\r\n af en forudgående tilladelse, udstedt af den kompetente myndighed i det land,  \r\n\r\n hvori køretøjet er indregistreret, på den anden kontraherende parts  \r\n\r\n kompetente myndigheders vegne, </LI>  \r\n\r\n<LI>b) gælder en procentdel af de i afsnit a) omhandlede tilladelser også for  \r\n\r\n de transporter, der er omhandlet i artikel 7, pkt. c). </LI>  \r\n\r\n</UL>  \r\n\r\n<P>Denne procentdel fastsættes af de kontraherende parters kompetente  \r\n\r\n myndigheder. </P>  \r\n\r\n<P>Artikel 9 </P>  \r\n\r\n<P>Undtagelser fra kravet om tilladelse </P>  \r\n\r\n<P>1 - Undtaget fra kravet om tilladelse er: </P>  \r\n\r\n<UL CLASS=PLAIN-LIST>  \r\n\r\n<LI>a) godstransport til og fra lufthavne i tilfælde, hvor der forekommer  \r\n\r\n ændring af flyveruter, </LI>  \r\n\r\n<LI>b) transport af rejsegods i påhængsvogne til køretøjer, der er bestemt  \r\n\r\n til passagerbefordring, samt transport af rejsegods til og fra lufthavne,  \r\n\r\n uanset køretøjets art, </LI>  \r\n\r\n<LI>c) postbefordring, </LI>  \r\n\r\n<LI>d) transport af beskadigede køretøjer, </LI>  \r\n\r\n<LI>e) transport af affald og dagrenovation, </LI>  \r\n\r\n<LI>f) transport af dyrekroppe til destruktion, </LI>  \r\n\r\n<LI>g) transport af bier og fiskeyngel, </LI>  \r\n\r\n<LI>h) ligtransport, </LI>  \r\n\r\n<LI>i) transport af levende dyr med undtagelse af kvæg, bestemt til  \r\n\r\n slagtning, og fuldblodsheste, </LI>  \r\n\r\n<LI>j) transport af reservedele og af produkter bestemt til forsyning af  \r\n\r\n søgående skibe, </LI>  \r\n\r\n<LI>l) transport af gods af usædvanlig størrelse eller vægt under  \r\n\r\n forudsætning af, at transportudøveren har opnået de fornødne særlige  \r\n\r\n tilladelser i henhold til de nationale vejfærdselsforskrifter, </LI>  \r\n\r\n<LI>m) transport af værdifuldt gods (f. eks. ædle metaller), som udføres ved  \r\n\r\n hjælp af specialkøretøjer ledsaget af politi eller andre sikkerhedsstyrker,  \r\n\r\n</LI>  \r\n\r\n<LI>n) transport af medicinske nødvendighedsartikler i nødhjælpstilfælde,  \r\n\r\n navnlig ved naturkatastrofer, </LI>  \r\n\r\n<LI>o) transport af gods, udført med motorkøretøjer, hvis tilladte totalvægt  \r\n\r\n i læsset stand, iberegnet påhængsvognes, ikke overstiger 6 tons, eller hvis  \r\n\r\n tilladte nyttelast, iberegnet påhængsvognenes, ikke overstiger 3,5 tons,  \r\n\r\n</LI>  \r\n\r\n<LI>p) transport af kunstgenstande eller kunstværker bestemt for udstillinger  \r\n\r\n eller messer eller som handelsvarer, </LI>  \r\n\r\n<LI>q) transport af genstande og materiel udelukkende bestemt til reklame-  \r\n\r\n eller oplysningsformål, </LI>  \r\n\r\n<LI>r) transport af materiel, tilbehør og dyr til eller fra teater-, film-  \r\n\r\n eller cirkusforestillinger, koncerter, sportsarrangementer, markeder eller  \r\n\r\n messer, </LI>  \r\n\r\n<LI>s) transporter bestemt for radio-, film- eller fjernsynsoptagelser, </LI>  \r\n\r\n<LI>t) transittransport af gods. </LI>  \r\n\r\n</UL>  \r\n\r\n<P>2 - De i nærværende artikel og i b) og c) under artikel 10, stk. 2,  \r\n\r\n omhandlede transporter kan udføres af den ene kontraherende parts  \r\n\r\n transportudøvere mellem den anden kontraherende parts territorium og et  \r\n\r\n tredjeland. </P>  \r\n\r\n<P>3 - Andre undtagelser fra kravet om tilladelse kan fastsættes i den i  \r\n\r\n nærværende overenskomsts artikel 17 omhandlede protokol. </P>  \r\n\r\n<P>Artikel 10 </P>  \r\n\r\n<P>Kontingent </P>  \r\n\r\n<P>1 - Med forbehold af, hvad der er fastsat i det følgende punkt, udstedes  \r\n\r\n transporttilladelserne inden for det af de kontraherende parters kompetente  \r\n\r\n myndigheder fastsatte kontingent. </P>  \r\n\r\n<P>2 - Undtaget fra kontingentordningen er: </P>  \r\n\r\n<UL CLASS=PLAIN-LIST>  \r\n\r\n<LI>a) transporter af letfordærvelige fødevarer, under forudsætning af, at de  \r\n\r\n udføres med dertil specielt indrettede køretøjer eller befordringsmidler,  \r\n\r\n</LI>  \r\n\r\n<LI>b) godstransport udført med motorkøretøjer, hvis tilladte nyttelast,  \r\n\r\n iberegnet påhængsvognes, ikke overstiger 6 tons, </LI>  \r\n\r\n<LI>c) transport af flyttegods udført af virksomheder, der råder over  \r\n\r\n specialiseret personale og materiel til dette formål. </LI>  \r\n\r\n</UL>  \r\n\r\n<P>3 - Den undtagelse, der er fastsat i det foregående punkt, kan i den i  \r\n\r\n artikel 17 omhandlede protokol udvides til at omfatte andre arter af  \r\n\r\n internationale godstransporter. </P>  \r\n\r\n<P>III - Almindelige bestemmelser </P>  \r\n\r\n<P>Artikel 11 </P>  \r\n\r\n<P>Fiskale regler </P>  \r\n\r\n<P>1 - De virksomheder, som udfører de i nærværende overenskomst omhandlede  \r\n\r\n transporter, er undergivet de skatter og afgifter, som på den anden  \r\n\r\n kontraherende parts område er gældende for de transporter, der udføres på  \r\n\r\n dette område. </P>  \r\n\r\n<P>2 - De to kontraherende parter kan dog tilstå nedsættelse i eller  \r\n\r\n fritagelse for skatter og afgifter i den i nærværende overenskomsts artikel  \r\n\r\n 17 omhandlede protokol. </P>  \r\n\r\n<P>3 - De i denne artikel omhandlede undtagelser kan ikke udvides til at  \r\n\r\n omfatte vej- og omsætningsafgifter eller told- og forbrugsafgifter på  \r\n\r\n motorkøretøjernes brændstofforbrug, bortset fra det brændstof, der findes i  \r\n\r\n køretøjernes standardtanke ved indkørslen. </P>  \r\n\r\n<P>Artikel 12 </P>  \r\n\r\n<P>Køretøjernes vægt og dimensioner </P>  \r\n\r\n<P>1 - Med hensyn til køretøjernes vægt og dimensioner forpligter hver af de  \r\n\r\n kontraherende parter sig til ikke at undergive køretøjer indregistreret hos  \r\n\r\n den anden kontraherende part strengere vilkår end dem, der pålægges køretøjer  \r\n\r\n på dens eget område. </P>  \r\n\r\n<P>2 - Såfremt køretøjets eller ladningens vægt eller dimensioner overstiger  \r\n\r\n de på den anden kontraherende parts område tilladte grænser, skal køretøjet  \r\n\r\n være udstyret med en særlig tilladelse, udstedt af denne kontraherende parts  \r\n\r\n kompetente myndighed. </P>  \r\n\r\n<P>Såfremt denne tilladelse begrænser køretøjets anvendelse til en bestemt  \r\n\r\n rute, må transporten kun udføres ad denne rute. </P>  \r\n\r\n<P>Artikel 13 </P>  \r\n\r\n<P>Udskiftning af beskadigede køretøjer </P>  \r\n\r\n<P>Der dispenseres fra kravet om tilladelse for så vidt angår indkørsel eller  \r\n\r\n overflytning af et tomt køretøj fra en af de kontraherende parter, bestemt  \r\n\r\n til at erstatte et køretøj til transport af personer eller gods, som er  \r\n\r\n blevet ubrugbart på den anden kontraherende parts område.  \r\n\r\n Udskiftningskøretøjet fortsætter transporten på grundlag af den til det  \r\n\r\n beskadigede køretøj udstedte tilladelse. </P>  \r\n\r\n<P>Artikel 14 </P>  \r\n\r\n<P>Kontrol af dokumenter </P>  \r\n\r\n<P>Tilladelserne og andre i henhold til nærværende overenskomst nødvendige  \r\n\r\n dokumenter skal altid ledsage de pågældende køretøjer og fremvises på  \r\n\r\n forlangende af enhver myndighed, som på hver af de kontraherende parters  \r\n\r\n territorium er berettiget til at forlange dem fremvist. </P>  \r\n\r\n<P>Artikel 15 </P>  \r\n\r\n<P>National lovgivning </P>  \r\n\r\n<P>1 - Den ene kontraherende parts transportudøvere og førere af køretøjer  \r\n\r\n skal under kørsel på den anden kontraherende parts område overholde de deer  \r\n\r\n gældende lovbestemmelser og forskrifter for så vidt angår anliggender, som  \r\n\r\n ikke er reguleret ved nærværende overenskomst. </P>  \r\n\r\n<P>2 - Det i det foregående punkt fastsatte refererer navnlig til lovgivning  \r\n\r\n vedrørende landevejstransport og -færdsel, køretøjernes vægt og dimensioner,  \r\n\r\n arbejds- og hviletider for deres personel samt køretider. </P>  \r\n\r\n<P>Artikel 16 </P>  \r\n\r\n<P>Overtrædelser </P>  \r\n\r\n<P>1 - Transportudøvere, som på den anden kontraherende parts territorium har  \r\n\r\n begået alvorlige eller gentagne overtrædelser af nærværende overenskomsts  \r\n\r\n bestemmelser eller af de på det pågældende territorium gældende love og  \r\n\r\n forskrifter vedrørende vejtransport og -færdsel, er på begæring af  \r\n\r\n myndighederne i det land, hvor overtrædelsen er begået, undergivet følgende  \r\n\r\n dispositioner: </P>  \r\n\r\n<UL CLASS=PLAIN-LIST>  \r\n\r\n<LI>a) advarsel eller </LI>  \r\n\r\n<LI>b) midlertidig, delvis eller fuldstændig udelukkelse fra muligheden for  \r\n\r\n at udføre transporter på den kontraherende parts område, hvor overtrædelsen  \r\n\r\n har fundet sted. </LI>  \r\n\r\n</UL>  \r\n\r\n<P>2 - Iværksættelse af de under det foregående punkt omtalte forholdsregler  \r\n\r\n skal så snart som muligt meddeles de kompetente myndigheder hos den  \r\n\r\n kontraherende part, som har anmodet derom. </P>  \r\n\r\n<P>3 - Det i nærværende artikel fastsatte udelukker ikke brug af de  \r\n\r\n sanktioner, der kan anvendes i henhold til de gældende love og forskrifter i  \r\n\r\n det land, hvor overtrædelsen er begået. </P>  \r\n\r\n<P>Artikel 17 </P>  \r\n\r\n<P>Anvendelsesregler </P>  \r\n\r\n<P>De to kontraherende parter aftaler vilkårene for anvendelsen af nærværende  \r\n\r\n overenskomst i den protokol, som underskrives samtidig med overenskomsten.  \r\n\r\n</P>  \r\n\r\n<P>Artikel 18 </P>  \r\n\r\n<P>Kompetente myndigheder </P>  \r\n\r\n<P>1 - Hver af de kontraherende parter udpeger de myndigheder, som på dens  \r\n\r\n territorium er kompetente til at tage forholdsregler og afgøre spørgsmål  \r\n\r\n vedrørende anvendelsen af nærværende overenskomst. </P>  \r\n\r\n<P>2 - De kompetente myndigheder forhandler direkte med hinanden. </P>  \r\n\r\n<P>Artikel 19 </P>  \r\n\r\n<P>Blandet kommission </P>  \r\n\r\n<P>1 - For at sikre den rette gennemførelse af bestemmelserne i nærværende  \r\n\r\n overenskomst nedsætter de to kontraherende parter en blandet kommission. </P>  \r\n\r\n<P>2 - Den nævnte kommission træder sammen efter anmodning fra en af de  \r\n\r\n kompetente myndigheder, skiftevis på hvert af deres områder. </P>  \r\n\r\n<P>3 - Den blandede kommission har kompetence til at ændre protokollen. </P>  \r\n\r\n<P>IV - Slutbestemmelser </P>  \r\n\r\n<P>Artikel 20 </P>  \r\n\r\n<P>Ikrafttræden og gyldighedstid </P>  \r\n\r\n<P>1 - Nærværende overenskomst skal godkendes i overensstemmelse med hver af  \r\n\r\n de kontraherende parters forfatningsmæssige bestemmelser og træder i kraft på  \r\n\r\n en dato, som fastsættes ved diplomatisk noteveksling. </P>  \r\n\r\n<P>2 - Nærværende overenskomst er gyldig i eet år fra datoen for dens  \r\n\r\n ikrafttræden og forlænges derefter stiltiende fra år til år, medmindre den  \r\n\r\n opsiges af en af de kontraherende parter tre måneder før dens gyldighed  \r\n\r\n ophører. </P>  \r\n\r\n<P>Udfærdiget i Lissabon den 22. juli 1981 i to originaleksemplarer på  \r\n\r\n fransk. </P>  \r\n\r\n<P>For Kongeriget Danmarks regering </P>  \r\n\r\n<P>Per Fergo </P>  \r\n\r\n<P>For Den portugisiske Republiks regering </P>  \r\n\r\n<P>Leonardo Mathias </P>  \r\n\r\n<P>PROTOKOL </P>  \r\n\r\n<P>oprettet i henhold til artikel 17 i overenskomsten mellem Kongeriget  \r\n\r\n Danmarks regering og Den portugisiske Republiks regering om international  \r\n\r\n passager- og godsbefordring ad landevej </P>  \r\n\r\n<P>Med henblik på gennemførelsen af nævnte overenskomst er de kontraherende  \r\n\r\n parter blevet enige om følgende: </P>  \r\n\r\n<P>Anvendelsesområde </P>  \r\n\r\n<P>1 - For så vidt angår artikel 2: </P>  \r\n\r\n<P>Et lastvognstog bestående af en motorvogn med en påhængsvogn eller en  \r\n\r\n sættevogn betragtes som et enkelt køretøj, forudsat at de begge er  \r\n\r\n indregistreret på samme kontraherende parts territorium, eller at  \r\n\r\n påhængsvognen eller sættevognen er lejet for lang tid (leasing) af ejeren af  \r\n\r\n motorvognen. </P>  \r\n\r\n<P>I sidstnævnte tilfælde skal transportudøveren kunne dokumentere  \r\n\r\n lejekontrakten. </P>  \r\n\r\n<P>I - Personbefordring </P>  \r\n\r\n<P>Kørsel, hvortil der kræves tilladelse </P>  \r\n\r\n<P>2 - For så vidt angår artikel 4: </P>  \r\n\r\n<P>2.1 Ansøgninger om tilladelse til personbefordring, hvortil der kræves  \r\n\r\n forudgående tilladelse, skal sendes til den kompetente myndighed i det land,  \r\n\r\n hvor køretøjet er indregistreret, hvilken myndighed videresender den til den  \r\n\r\n anden kontraherende parts kompetente myndighed mindst enogtyve dage før det  \r\n\r\n berammede tidspunkt for rejsens påbegyndelse. </P>  \r\n\r\n<P>2.2 Ansøgningerne om tilladelse skal ledsages af de nedenfor angivne  \r\n\r\n oplysninger: </P>  \r\n\r\n<P>- navn og adresse for det foretagende, der arrangerer rejsen, </P>  \r\n\r\n<P>- navn og adresse for transportudøveren, </P>  \r\n\r\n<P>- antallet af køretøjer, der skal benyttes, </P>  \r\n\r\n<P>- passagerernes antal, </P>  \r\n\r\n<P>- dato og sted for grænsepassage, med nærmere angivelse af de strækninger,  \r\n\r\n på hvilke der køres med passagerer eller med tomt køretøj, </P>  \r\n\r\n<P>- rejserute og steder for optagelse og afsætning af passagerer, </P>  \r\n\r\n<P>- om muligt, navnene på de byer, i hvilke overnatninger vil finde sted, og  \r\n\r\n hotellernes adresser, </P>  \r\n\r\n<P>- rejsens art: organiseret tur, pendulkørsel eller almindelig  \r\n\r\n turistkørsel. </P>  \r\n\r\n<P>2.3 Med undtagelse af oplysning om navn og adresse for den virksomhed, der  \r\n\r\n organiserer rejsen, og for transportudøveren, samt om rejsens art og om det  \r\n\r\n tidsrum, i hvilket rejsen forventes udført, kan der dispenseres fra angivelse  \r\n\r\n af en eller flere af de nævnte oplysninger, hvor dette er berettiget,  \r\n\r\n forudsat at transportudøveren indgiver disse oplysninger inden befordringens  \r\n\r\n påbegyndelse, på den måde, som er fastsat af den anden kontraherende parts  \r\n\r\n kompetente myndighed. </P>  \r\n\r\n<P>3 - For så vidt angår artikel 5: </P>  \r\n\r\n<P>3.1 Med hensyn til de transporter, som er omhandlet i pkt. a) og b) i  \r\n\r\n denne artikels stk. 1, skal de portugisiske transportudøvere medføre den  \r\n\r\n køreseddel, som er indført ved CEMT's resolution nr. 20 af 16. december 1969,  \r\n\r\n i versionen af 16. juni 1971, og de danske transportudøvere den køreseddel,  \r\n\r\n som er foreskrevet i CEE-reglerne nr. 1016/68, gengivet i tillæg 2 til  \r\n\r\n CM-dokument (71) 8. </P>  \r\n\r\n<P>3.2 Med hensyn til de andre transporter, hvortil der ikke kræves  \r\n\r\n tilladelse i henhold til overenskomstens artikel 5, stk. 1, er hver af de  \r\n\r\n kontraherende parters transportudøvere underkastet de  \r\n\r\n kontrolforanstaltninger, som er foreskrevet i den anden kontraherende parts  \r\n\r\n lovgivning. </P>  \r\n\r\n<P>4 - For så vidt angår artikel 6: </P>  \r\n\r\n<P>4.1 Ansøgningerne om tilladelse til rutekørsel, herunder transitkørsel,  \r\n\r\n skal sendes til den kompetente myndighed i det land, i hvilket køretøjet er  \r\n\r\n indregistreret. </P>  \r\n\r\n<P>4.2 Hvis den kompetente myndighed i det land, i hvilket køretøjet er  \r\n\r\n indregistreret, er sindet at imødekomme ansøgningen, sender den et eksemplar  \r\n\r\n af denne, bilagt sin udtalelse, til den anden kontraherende parts kompetente  \r\n\r\n myndighed. </P>  \r\n\r\n<P>4.3 Hver kontraherende parts kompetente myndighed tilstiller den anden  \r\n\r\n kontraherende parts kompetente myndighed en kopi af tilladelsen vedrørende  \r\n\r\n den del af strækningen, som er beliggende på dens territorium. </P>  \r\n\r\n<P>5 - Tilladelserne og kontroldokumenterne skal være affattet på  \r\n\r\n udstedelseslandets sprog, med en oversættelse til fransk eller engelsk. </P>  \r\n\r\n<P>II - Godstransport </P>  \r\n\r\n<P>Kørsel, hvortil der kræves tilladelse </P>  \r\n\r\n<P>6 - For så vidt angår artikel 8 a): </P>  \r\n\r\n<P>6.1 Der findes to former for tilladelser: </P>  \r\n\r\n<UL CLASS=PLAIN-LIST>  \r\n\r\n<LI>a) enkelttilladelser gældende for en eller flere transporter inden for et  \r\n\r\n tidsrum, der ikke må overskride tre måneder, </LI>  \r\n\r\n<LI>b) tidsbegrænsede tilladelser gældende for et ubegrænset antal  \r\n\r\n transporter inden for et tidsrum af eet år. </LI>  \r\n\r\n</UL>  \r\n\r\n<P>6.2 Tilladelserne nummereres af den myndighed, der udsteder dem, og skal  \r\n\r\n ledsages af en kørselsrapport, som obligatorisk skal udfyldes før  \r\n\r\n transportens påbegyndelse. </P>  \r\n\r\n<P>6.3 Transporttilladelserne og kørselsrapporterne skal trykkes på to sprog,  \r\n\r\n i overensstemmelse med de formularer, som udfærdiges ved indbyrdes aftale  \r\n\r\n mellem de to kontraherende parters kompetente myndigheder. </P>  \r\n\r\n<P>6.4 Tilladelserne udstedes på transportudøverens navn; de kan ikke  \r\n\r\n overdrages og kan kun benyttes for et enkelt køretøj eller for en enhed af  \r\n\r\n sammenkoblede køretøjer. </P>  \r\n\r\n<P>6.5 De kontraherende parters kompetente myndigheder udveksler  \r\n\r\n tilladelsesblanketterne in blanco og gratis. </P>  \r\n\r\n<P>Kontingent </P>  \r\n\r\n<P>7 - For så vidt angår artikel 10: </P>  \r\n\r\n<P>7.1 Kontingentet fastsættes for et kalenderår. </P>  \r\n\r\n<P>7.2 Antallet af tilladelser gyldige for en transport frem og tilbage  \r\n\r\n fastsættes for det første år for hver kontraherende parts transportudøvere  \r\n\r\n til: </P>  \r\n\r\n<P>250 tilladelser. </P>  \r\n\r\n<P>Dette kontingent kan for indtil 30 pct.'s vedkommende anvendes til  \r\n\r\n transporter hidrørende fra eller bestemt for tredjelande. </P>  \r\n\r\n<P>For overenskomstens første anvendelsesår fastsættes kontingenterne pro  \r\n\r\n rata temporis på grundlag af ovennævnte tal i forhold til tidsrummet mellem  \r\n\r\n overenskomstens ikrafttræden og årets udgang. </P>  \r\n\r\n<P>7.3 Hver tidsbegrænset tilladelse regnes lig med 15 transporter. </P>  \r\n\r\n<P>III - Almindelige bestemmelser </P>  \r\n\r\n<P>Fiskale regler </P>  \r\n\r\n<P>8 - For så vidt angår artikel 11: </P>  \r\n\r\n<P>De to kontraherende parter er enige om at fritage de internationale  \r\n\r\n transporter ad landvej for enhver skat og afgift af besiddelsen og  \r\n\r\n benyttelsen af køretøjerne. </P>  \r\n\r\n<P>Ingen af de kontraherende parter kan afkræve en transportudøver fra den  \r\n\r\n anden kontraherende part betaling af nogen skatter, gebyrer, stempelafgifter  \r\n\r\n og sportler, som eventuelt skal erlægges i forbindelse med udstedelsen af de  \r\n\r\n i nærværende overenskomst omhandlede tilladelser. </P>  \r\n\r\n<P>Overenskomstens anvendelse </P>  \r\n\r\n<P>9 - For så vidt angår artikel 18: </P>  \r\n\r\n<P>9.1 De myndigheder, som er kompetente til at udstede tilladelserne og til  \r\n\r\n at træffe enhver anden nødvendig foranstaltning med henblik på anvendelsen af  \r\n\r\n overenskomsten, er følgende: </P>  \r\n\r\n<P>For Danmark: </P>  \r\n\r\n<P>Ministeriet for offentlige arbejder, </P>  \r\n\r\n<P>Frederiksholms Kanal 27, </P>  \r\n\r\n<P>DK 1220 København K. </P>  \r\n\r\n<P>Telefon 12 62 42 </P>  \r\n\r\n<P>Telex 22 275 </P>  \r\n\r\n<P>For Portugal: </P>  \r\n\r\n<P>Direccao-Geral dos Transportes </P>  \r\n\r\n<P>Terrestres, </P>  \r\n\r\n<P>Av. das Forcas Armadas, 40, </P>  \r\n\r\n<P>1699 Lisboa Codex. </P>  \r\n\r\n<P>Telefon 734681 </P>  \r\n\r\n<P>Telex 16597 </P>  \r\n\r\n<P>9.2 De kompetente myndigheder udveksler inden for to måneder efter hvert  \r\n\r\n kalenderårs udløb opgørelser over de i artikel 8 omhandlede tilladelser, som  \r\n\r\n er blevet udstedt i det forløbne år. </P>  \r\n\r\n<P>9.3 Med henblik på det i 9.2 fastsatte skal tilladelserne tilbagesendes  \r\n\r\n til den myndighed, som har udstedt dem, enten efter deres benyttelse eller,  \r\n\r\n såfremt de ikke er blevet benyttet, når deres gyldighed ophører. </P>  \r\n\r\n<P>Udfærdiget i Lissabon den 22. juli 1981 i to originaleksemplarer på  \r\n\r\n fransk. </P>  \r\n\r\n<P>For Kongeriget Danmarks regering </P>  \r\n\r\n<P>Per Fergo </P>  \r\n\r\n<P>For Den portugisiske Republiks regering </P>  \r\n\r\n<P>Leonardo Mathias </P>  \r\n\r\n<P>Overenskomsten trådte i kraft den 24. april 1984 </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 29. juni 1984  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Uffe Ellemann-Jensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/11/1984"
        },
        {
            "displayName": "Accession",
            "displayValue": "L19840004964"
        },
        {
            "displayName": "Entydig dokumentidentifikation",
            "displayValue": "CM009101"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "49"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "29/06/1984"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Direktoratet for vejtransport"
        },
        {
            "displayName": "Ressortministeriets journalnummer",
            "displayValue": "Udenrigsmin. j. nr. 94.D.59."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}