{
    "id": 37803,
    "title": "Prisskiltning ved detailsalg af køkkenelementer (* 1) (* 2) ",
    "documentTypeId": "240",
    "isSagsforlobPeriodValid": false,
    "shortName": "KEN nr 60224 af 08/03/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ansøgning om dispensation afslået til salg af køkkenelementer, idet  \r\n\r\n disse fandtes at være omfattet af bestemmelserne om obligatorisk  \r\n\r\n prisskiltning. HTH-forretninger skal i lighed med andre forhandlere af  \r\n\r\n køkkenmiljøer skilte med priserne for de enkelte standardelementer, der  \r\n\r\n udstilles i forretningerne </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Prisskiltning ved detailsalg af køkkenelementer  \r\n\r\n (* 1) (* 2) </H1>  \r\n\r\n<P></P>  \r\n\r\n<BR>  \r\n\r\n<P>HTH Køkkener A/S ctr. Monopoltilsynet </P>  \r\n\r\n<P>År 1989, den 8.marts, blev i sagen j.nr. 89-991, HTH Køkkener A/S ctr.  \r\n\r\n Monopoltilsynet afsagt sålydende </P>  \r\n\r\n<P>KENDELSE: </P>  \r\n\r\n<P>I skrivelse af 7. april 1987 har HTH Køkkener A/S, klaget over en af  \r\n\r\n Monopoltilsynet ved skrivelse af 24. marts 1987 truffet afgørelse, hvorved  \r\n\r\n tilsynet gav afslag på en ansøgning om dispensation fra prismærkningslovens  \r\n\r\n §§ 1 og 2. </P>  \r\n\r\n<P>Klagerne har principalt påstået, at HTH-forretningernes salgsform ikke er  \r\n\r\n omfattet af prismærkningsloven, subsidiært, at der meddeles dispensation fra  \r\n\r\n prismærkningsloven, såfremt salgsformen måtte anses som omfattet af  \r\n\r\n prismærkningsloven. </P>  \r\n\r\n<P>Monopoltilsynet har påstået afgørelsen stadfæstet. </P>  \r\n\r\n<P>Afgørelsen er indeholdt i sålydende skrivelse af 24. marts 1987 fra  \r\n\r\n tilsynet til klagerne: Ved skrivelse af 22. december 1986 har advokatfirmaet  \r\n\r\n Bech-Bruun på vegne af HTH Køkkener A/S ansøgt om dispensation fra  \r\n\r\n prismærkningslovens §§ 1 og 2 til ca. 30 HTH butikker. </P>  \r\n\r\n<P>På et møde den 26. januar 1987 har selskabet yderligere uddybet sine  \r\n\r\n synspunkter og er efter aftale fremkommet med en uddybende redegørelse, hvori  \r\n\r\n selskabet desuden anfører, at den særlige salgsform - hvor køkkenmiljøer  \r\n\r\n sælges på grundlag af individuelle tilbud på samlede leverancer typisk med et  \r\n\r\n entrepriseelement som udgangspunkt, gør det overordentlig tvivlsomt, om  \r\n\r\n omsætningen kan betragtes som detailsalg og derfor er omfattet af  \r\n\r\n prismærkningslovens § 1. </P>  \r\n\r\n<P>HTH Køkkeners ansøgning har i henhold til prismærkningslovens § 9 været  \r\n\r\n sendt til høring hos Forbrugerrådet, Statens Husholdningsråd og  \r\n\r\n Butikshandelens Fællesråd. </P>  \r\n\r\n<P>Dispensationsansøgningen har været behandlet på Monopolrådets møde den 18.  \r\n\r\n marts 1987. </P>  \r\n\r\n<P>Rådet fandt, at HTH Køkkener A/S' salgsform er omfattet af  \r\n\r\n prismærkningslovens § 1, idet der ved salg af HTH'S standardelementer ikke  \r\n\r\n foretages en individuel tilpasning heraf, men alene sker en sammenstilling  \r\n\r\n efter kundens ønsker. </P>  \r\n\r\n<P>Rådet vedtog, at der ikke i medfør af prismærkningslovens § 3, stk. 3, var  \r\n\r\n grundlag for at meddele dispensation fra lovens §§ 1 og 2 til HTH's  \r\n\r\n forretninger ved salg af standardelementer, således som det fremgår af  \r\n\r\n prislister. </P>  \r\n\r\n<P>Der blev herved lagt vægt på, at formålet med prismærkningsloven er at  \r\n\r\n styrke forbrugernes mulighed for at bedømme og sammenligne priser, hvorved  \r\n\r\n forbrugeren bliver i stand til at vurdere, hvor det er mest fordelagtigt at  \r\n\r\n foretage indkøb. Rådet fandt det afgørende, at en prismærkning af de  \r\n\r\n forskellige køkken- og badeværelseselementer vil give forbrugerne en  \r\n\r\n umiddelbar mulighed for at sætte sig ind i de prisrelationer, der findes dels  \r\n\r\n mellem de forskellige køkkener i samme forretning og dels mellem  \r\n\r\n køkkenforretningerne indbyrdes - d.v.s. forud for indgåelse af en aftale med  \r\n\r\n en salgskonsulent om eventuel konsulentbesøg i hjemmet mv., hvilket ofte af  \r\n\r\n forbrugerne opfattes som forpligtende. </P>  \r\n\r\n<P>Endvidere fandt rådet ikke, at det skulle være særligt besværligt eller  \r\n\r\n byrdefuldt for de enkelte forretninger, at skilte med priserne for de  \r\n\r\n udstillede enkeltdele. De af HTH Køkkener udarbejdede prislister kan således  \r\n\r\n danne grundlag for skiltningen. </P>  \r\n\r\n<P>Afgørelsen indebærer, at såvel HTH's forretninger som andre forretninger,  \r\n\r\n der på lignende måde sælger køkkener og badeværelser, skal skilte med  \r\n\r\n priserne for de enkelte standardelementer, -låger etc., jf.  \r\n\r\n prismærkningslovens § 1. Skiltningen skal være klart udformet og anbragt  \r\n\r\n således, at forbrugeren ikke lades i tvivl om, hvad de enkelte dele i et  \r\n\r\n udstillet køkken- eller badeværelsesmiljø koster. Derimod vil der ikke efter  \r\n\r\n rådets afgørelse være pligt til at skilte med totalprisen for et udstillet  \r\n\r\n miljø. ... </P>  \r\n\r\n<P> <I>Klagerne</I> har oplyst, at selskabets virksomhed består i produktion  \r\n\r\n af elementer til køkkener og badeværelser, som i Danmark sælges gennem ca. 30  \r\n\r\n selvstændigt virkende forhandlere, der for hver deres område har eneret til  \r\n\r\n salg af produkterne. </P>  \r\n\r\n<P>Forhandlerne kan være personligt drevne virksomheder eller firmaer drevet  \r\n\r\n i selskabsform. Seks af sådanne forhandlerselskaber er datteselskaber af HTH  \r\n\r\n Køkkener A/S. </P>  \r\n\r\n<P>Forhandlingerne foregår, bortset fra få undtagelsestilfælde fra butikker,  \r\n\r\n som er lejede af HTH Køkkener A/S og derefter stillet til rådighed for  \r\n\r\n forhandleren. </P>  \r\n\r\n<P>Et typisk køb for en privat HTH-kunde forløber således: </P>  \r\n\r\n<P> <I>Fase 1 Køkkenløsningen .</I>  </P>  \r\n\r\n<P>På baggrund af det konkrete rum der skal indrettes, oftest det nuværende  \r\n\r\n køkken, tegnes rummet op med angivelse af mål, placering af døre, vinduer,  \r\n\r\n rør, el m.m. Det er i denne fase, at kunden vælger mellem vinkel-køkken,  \r\n\r\n u-køkken, kogeø, køkken med eller uden spiseplads etc. </P>  \r\n\r\n<P> <I>Fase 2 Modelvalget .</I>  </P>  \r\n\r\n<P>I denne sammenhæng vælges fronten ud af de i alt 10 forskellige  \r\n\r\n lågefronter i i alt 7 forskellige prislag. Det er i denne sammenhæng helt  \r\n\r\n essentielt at forstå, at skabsindretningen er uafhængig af modelvalget. Alle  \r\n\r\n skabstyper er således konstrueret ud fra de samme modeller, men i 10  \r\n\r\n forskellige variationer med hensyn til farven, materialerne m.v. </P>  \r\n\r\n<P> <I>Fase 3 Skabsindretningen .</I>  </P>  \r\n\r\n<P>HTH's køkkenskabe kan opdeles i underskabe, i alt 36 forskellige  \r\n\r\n indretninger, vægskabe, i alt 23 forskellige indretninger. Hertil kommer  \r\n\r\n diverse kombinationsskabe. Skabene fås i bredder fra 20 cm. op til 100 cm. I  \r\n\r\n denne fase finder der en betydelig individuel tilpasning sted, idet der i  \r\n\r\n indretningen af skabene indgår blandt andet følgende parametre: prisniveauet,  \r\n\r\n husholdningens størrelse, pladsudnyttelsen, betjeningsnemhed, mængden af  \r\n\r\n køkkenudstyr samt arbejdsgangen i køkkenet. </P>  \r\n\r\n<P> <I>Fase 4 Valg af bordplade </I>  </P>  \r\n\r\n<P>Der kan her vælges imellem i alt 16 forskellige laminatfarver i et  \r\n\r\n sortiment inddelt i 3 priskategorier. Herudover sælges massive træplader i  \r\n\r\n mange træsorter og diverse variationer, laminatplader med trækanter m.v. </P>  \r\n\r\n<P> <I>Fase 5 Tilbehør .</I>  </P>  \r\n\r\n<P>Denne fase omfatter valg af bl.a. greb, skurelister, lyslister,  \r\n\r\n gesimslister, sokler, lysarmaturer, vaske, blandingsbatterier samt diverse  \r\n\r\n ekstra tilbehør til skabene. </P>  \r\n\r\n<P> <I>Fase 5 Valg af hårde hvidevarer </I>  </P>  \r\n\r\n<P>Antal af priser er legio. Der kræves her rådgivning, idet hvidevarerne bør  \r\n\r\n afhænge af bl.a. de valgte køkkenskabe, placeringen af disse, farver m.v.  \r\n\r\n</P>  \r\n\r\n<P> <I>Fase 7 Valg af fliser og gulvbelægning </I>  </P>  \r\n\r\n<P>Der findes her et utal af variationsmuligheder. Prisen afhænger bl.a. af  \r\n\r\n flisekvaliteten, antal af kvadratmeter, væg og gulvs nuværende stand m.v.  \r\n\r\n</P>  \r\n\r\n<P> <I>Fase 8 Montering af de valgte elementer .</I>  </P>  \r\n\r\n<P>Dette er den entreprisemæssige del af leverancen, og der gives et  \r\n\r\n individuelt tilbud hver gang. Kunden kan få monteringen foretaget af egne  \r\n\r\n håndværkere eller selv forestå denne. </P>  \r\n\r\n<P>HTH butikkerne beskæftiger en række salgskonsulenter, som på stedet kan  \r\n\r\n rådgive en kunde med hensyn til oplysninger og som typisk med en kommende  \r\n\r\n køber kan træffe aftale om et konsulentbesøg hos kunden med henblik på  \r\n\r\n opmåling og afgivelse af et specifikt tilbud på et HTH køkken, tilpasset  \r\n\r\n netop den pågældende kundes individuelle køkkenrum. </P>  \r\n\r\n<P>Et sådant tilbud afgives vederlagsfrit, og det fremgår af tilbuddet,  \r\n\r\n hvilke og hvor mange enheder, der foreslås opsat hos kunden, samt prisen på  \r\n\r\n hvert enkelt produkt, tillige med prisen på den entreprisemæssige del af  \r\n\r\n aftalen; nemlig opsætningen og tilpasningen af køkkenelementerne. </P>  \r\n\r\n<P>Når et givet tilbud accepteres af en kunde videregives dette som ordre fra  \r\n\r\n forhandleren til HTH Køkkener A/S' produktionsvirksomhed, hvorefter ordren  \r\n\r\n sættes i produktion. Der foreligger således ingen lagerkapacitet, idet hvert  \r\n\r\n enkelt produkt principielt går direkte fra fremstilling til opsætning hos  \r\n\r\n kunden. </P>  \r\n\r\n<P>Klagerne har til spørgsmålet om, hvorvidt selskabets salgsform er omfattet  \r\n\r\n af prismærkningsloven anført, at det ikke fremkommer umiddelbart afgørende  \r\n\r\n for anvendelsen af detailbegrebet, om der foreligger en individuel tilpasning  \r\n\r\n af varen. På den ene side kan i denne sammenhæng nævnes, at der i en række  \r\n\r\n tilfælde i dagligvarehandelen uden tvivl finder detailsalg sted i forbindelse  \r\n\r\n med individuel varetilpasning. Der kan her eksempelvis henvises til salg af  \r\n\r\n skræddersyet tøj. </P>  \r\n\r\n<P>Klagerne gør gældende, at det er forkert, såfremt der i forbindelse med  \r\n\r\n afgrænsning af detailbegrebet alene lægges vægt på, hvorvidt der foretages en  \r\n\r\n individuel tilpasning af varen. På den anden side gøres det gældende, at der  \r\n\r\n ved HTH's salgsform rent faktisk sker en sådan individuel tilpasning, jf. det  \r\n\r\n ovenfor anførte. </P>  \r\n\r\n<P>I lovgivningen indgår begrebet detailsalg , foruden i prismærkningsloven,  \r\n\r\n i markedsføringsloven og i lukkkeloven. </P>  \r\n\r\n<P>I markedsføringsloven, nærmere bestemt § 10, stk. 1, defineres detailsalg  \r\n\r\n som salg til forbrugere. </P>  \r\n\r\n<P>I lukkelovens § 1, stk. 1, omtales detailhandel uden nærmere definition.  \r\n\r\n Det fremgår imidlertid bl.a. af Karnovs Lovsamling, side 2817, at loven  \r\n\r\n omfatter erhvervsmæssigt salgt af varer til forbrugere. </P>  \r\n\r\n<P>Salg til private forbrugere udgør ca. 26% af omsætningen mængdemæssigt. I  \r\n\r\n værdi udgør omsætningen med private 30%. </P>  \r\n\r\n<P>For så vidt angår de i alt 74% af omsætningen mængdemæssigt, der vedrører  \r\n\r\n erhvervsdrivende, herunder leverancer til licitationskunder, håndværkere ses  \r\n\r\n der ikke at være noget problem i relation til prismærkningsloven. Salg til  \r\n\r\n erhvervsdrivende er ikke omfattet af lovens detailsalgsbegreb. </P>  \r\n\r\n<P>Ved den private kundes valg af køkken er det indlysende, at disse salg  \r\n\r\n altid vil være meget individuelt præget. Når en privat kunde ønsker at  \r\n\r\n modernisere sit køkken, vil dette så at sige aldrig findes fuldstændigt  \r\n\r\n tilsvarende et andet sted. Der finder således en betydelig individuel  \r\n\r\n tilpasning sted i disse tilfælde i modsætning til salg til erhvervsdrivende,  \r\n\r\n hvor der kan være tale om leverancer til store nyopførelser af boligbyggeri.  \r\n\r\n HTH's salgsform kan med andre ord ikke sammenlignes med den egentlige  \r\n\r\n detailhandel eller salgsform Cash and Carry , hvor varen medbringes fra  \r\n\r\n forretningen. </P>  \r\n\r\n<P>Klagerne har til støtte for den subsidiære påstand anført, at formålet med  \r\n\r\n prismærkningsloven er at styrke forbrugernes muligheder for at bedømme og  \r\n\r\n sammenligne priser med henblik på vurderingen af, hvor det er mest  \r\n\r\n fordelagtigt at foretage indkøb. </P>  \r\n\r\n<P>Klagerne har anført, at det er uhyre tvivlsomt, hvorvidt et pålæg om  \r\n\r\n prismærkning af alle standardelementer, låger, hylder, greb m.v. vil være med  \r\n\r\n til at fremme denne intention. </P>  \r\n\r\n<P>Det bør nemlig i denne forbindelse tages i betragtning, at de enkelte  \r\n\r\n køkkenforretninger er af varierende størrelse. Man bestræber sig på i alle  \r\n\r\n forretningerne at have repræsenteret hver front . Imidlertid kan det  \r\n\r\n forekomme, at en front er opstillet på et meget lille areal, svarende til et  \r\n\r\n lille køkken hos forbrugeren. Såfremt forbrugeren derfor ønsker at vide, hvad  \r\n\r\n opstilling af en tilsvarende front vil koste konkret, vil man ikke ved  \r\n\r\n prismærkning af udstillede skabe, låger m.v. udsige noget herom. </P>  \r\n\r\n<P>Hertil kommer, at der som anført i meget vidt omfang sker en individuel  \r\n\r\n tilpasning. Såfremt man derfor fastholder krav om prismærkning af alle  \r\n\r\n enkeltdele, ville eksempelvis et udstillet skab kunne vises uden nogle  \r\n\r\n hylder, bakker, bøjler m.v., hvorved der ville fremkomme en relativ lav pris.  \r\n\r\n Dette ville imidlertid ikke være nogen realistisk pris, idet ingen forbruger  \r\n\r\n ville vælge at købe et sådant skab. </P>  \r\n\r\n<P>Navnlig set i lyset af forbrugernes muligheder for at sammenligne priser i  \r\n\r\n forskellige forretninger, har klagerne fremhævet, at man efter deres  \r\n\r\n opfattelse ikke kommer dette prisværdige mål nærmere ved at pålægge den  \r\n\r\n enkelte forretning at prismærke ned til mindste håndtag. </P>  \r\n\r\n<P>Ydermere fremhæves det, at helhedsindtrykket i forrretningerne vil være en  \r\n\r\n skov af skilte, der snarere vil være med til at vildlede end vejlede  \r\n\r\n forbrugerne. </P>  \r\n\r\n<P>Herudover bør det efter HTH's opfattelse tages i betragtning, at der kun i  \r\n\r\n meget begrænset omfang sker et salg fra den pågældende forretning.  \r\n\r\n Forretningerne, der snarere er showrooms, har som nævnt ingen lagerkapacitet.  \r\n\r\n</P>  \r\n\r\n<P>Endelig har klagerne anført, at prismærkning ud over at være ikke særlig  \r\n\r\n oplysende vil påføre de erhvervsdrivende betydelige gener, såfremt flere  \r\n\r\n hundrede forskellige artikler, der kan sælges adskilt, men i praksis aldrig  \r\n\r\n sælges adskilt, skal prismærkes. </P>  \r\n\r\n<P> <I>Monopoltilsynet</I> har anført, at spørgsmålet om der foregår  \r\n\r\n individuel tilpasning er afgørende for, om den af HTH Køkkener anvendte  \r\n\r\n<I>salgsform</I> er omfattet af prismærkningsloven (dvs. lovens § 1). </P>  \r\n\r\n<P>Monopoltilsynet har vurderet forskellige fortolkningsbidrag i  \r\n\r\n lovgivningens forarbejder. Især udtrykket bestillingskøb - der kan tillægges  \r\n\r\n forskelligt indhold - finder tilsynet af afgørende betydning. </P>  \r\n\r\n<P>Tilsynet har efter en samlet vurdering af forarbejderne, herunder lovens  \r\n\r\n formål fundet, at bestillingskøb må være ensbetydende med egentlig  \r\n\r\n tilvirkningskøb, dvs. køb af varer, som skal fremstilles eller tilpasses  \r\n\r\n efter købernes individuelle behov (f.eks. tøj syet efter mål eller et  \r\n\r\n snedkereret køkken). </P>  \r\n\r\n<P>Tilsynet afviser, at der ved et typisk salg til private sker en individuel  \r\n\r\n tilpasning ved HTH's salgsform. De 8 faser, HTH henviser til, viser blot, at  \r\n\r\n den enkelte kunde har en lang række variations- og valgmuligheder, men at der  \r\n\r\n udleukkende er tale om en sammenstilling af færdige standardelementer,  \r\n\r\n forskellige profiler (træsorter/farver), forskelligt indhold i skabe og  \r\n\r\n skuffer, forskellige hårde hvidevarer samt varierende væg- og  \r\n\r\n gulvbelægninger. De enkelte kunders færdige køkkener vil derfor naturligvis  \r\n\r\n være individuelle, afhængig af disse konkrete og mangfoldige valg, men det må  \r\n\r\n understreges, at der  <I>ikke</I>  sker en individuel tilpasning af  \r\n\r\n grundelementerne (byggestenene) i køkkenerne, nemlig skabe, skuffer,  \r\n\r\n bordplader og låger. </P>  \r\n\r\n<P>En kunde køber <I>standardelementer,</I> og kunden - ved køb af f.eks. en  \r\n\r\n bordplade - betaler for hele pladen, uanset om denne efterfølgende tilpasses  \r\n\r\n ved opstillingen af kundens køkken. Opstillingen af køkkenelementer i kundens  \r\n\r\n hjem er endvidere en selvstændig ydelse, der betales særskilt for. </P>  \r\n\r\n<P>Tilsynet finder herefter, at den tilpasning som ofte finder sted af  \r\n\r\n standardelementerne ikke kan føre til, at der ikke skulle foreligge  \r\n\r\n detailsalg i prismærkningslovens forstand. </P>  \r\n\r\n<P>Det forhold, at kunden ikke kan hjemtage elementerne umiddelbart i  \r\n\r\n forbindelse med købet, bl.a. fordi HTH ikke ønsker at have kapital bundet i  \r\n\r\n et lager, kan heller ikke være ensbetydende med, at salg af produkterne  \r\n\r\n falder uden for prismærkningsloven. Den anvendte salgsform er iøvrigt ikke  \r\n\r\n ualmindelig, hvor det drejer sig om varer med et større volumen, jf. f.eks.  \r\n\r\n salg af møbler, tæpper, radio/tv og hårde hvidevarer, hvor forretningerne  \r\n\r\n mærker eller skilter med priser. </P>  \r\n\r\n<P>Tilsynet finder på denne baggrund, at HTH forretningernes salgsform må  \r\n\r\n være omfattet af prismærkningsloven. </P>  \r\n\r\n<P>For så vidt angår klagernes subsidiære påstand har tilsynet anført, at  \r\n\r\n formålet med prisskiltningen er at styrke forbrugernes muligheder for at  \r\n\r\n bedømme og sammenligne priser således, at forbrugeren bliver i stand til at  \r\n\r\n vurdere de prisrelationer, der findes dels mellem de forskellige køkkener i  \r\n\r\n samme forretning og dels mellem køkkenforretningerne indbyrdes. Køb af et  \r\n\r\n køkken er en investering af betydelig størrelse for en husstand, og det er  \r\n\r\n derfor vigtigt med en åben prisskiltning, som giver den enkelte forbruger  \r\n\r\n mulighed for at orientere sig, inden der eventuelt træffes aftale med en  \r\n\r\n salgskonsulent om konsulentbesøg i hjemmet. </P>  \r\n\r\n<P>Tilsynet har anført, at det efter bemærkningerne til lovforslaget ikke er  \r\n\r\n et krav, at alle enkeltdele prismærkes - og dette er heller ikke krævet i  \r\n\r\n tilsynets afgørelse. Mærkning og skiltning må på den anden side være udformet  \r\n\r\n og anbragt klart og let tilgængeligt, så forbrugeren ikke lades i tvivl om,  \r\n\r\n hvad den enkelte vare koster. Tilsynet finder ikke, at det skulle være  \r\n\r\n særligt besværligt eller byrdefuldt for HTH's forhandlere at skilte med  \r\n\r\n priserne for de udstillede enkeltdele, jf. at forretningerne i forvejen har  \r\n\r\n prislister, der kan danne grundlag for skiltningen. </P>  \r\n\r\n<P>Tilsynet afviser endelig, at den nødvendige skiltning skulle virke mere  \r\n\r\n vildledende end vejledende, og står uforstående overfor at et udstillet skab  \r\n\r\n vil kunne fremstå til en relativ lav pris, hvis det vises uden indhold. Ved  \r\n\r\n prismærkning kunne dette måske tænkes, men næppe ved en hensigtsmæssig  \r\n\r\n prisskiltning. </P>  \r\n\r\n<P>Til det således foreliggende skal nævnet udtale: </P>  \r\n\r\n<P>Af de af Monopoltilsynet anførte grunde tiltræder nævnet, at den af HTH  \r\n\r\n Køkkener anvendte salgsform må anses som detailsalg og derfor omfattet af  \r\n\r\n pligten til at give oplysning om priser efter prismærkningslovens § 1. </P>  \r\n\r\n<P>Nævnet tiltræder ligeledes af de af Monopoltilsynet anførte grunde, at der  \r\n\r\n ikke er grundlag for at meddele dispensation i henhold til  \r\n\r\n prismærkningslovens § 3, stk. 3. </P>  \r\n\r\n<P>Herefter bestemmes: </P>  \r\n\r\n<P>Monopoltilsynets afgørelse af 24. marts 1987 stadfæstes. </P>  \r\n\r\n</DIV>",
    "isHistorical": false,
    "editorialNotes": [
        "(* 2) Se endvidere Monopoltilsynets meddelelser 1989, s. 275.",
        "(* 1) Monopoltilsynet: Kendelser og domme 1989, s. 57-66."
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19896022425"
        },
        {
            "displayName": "Entydig dokumentidentifikation",
            "displayValue": "CA005738"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60224"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "08/03/1989"
        },
        {
            "displayName": "Administrerende myndighed",
            "displayValue": "Monopolankenævnet"
        },
        {
            "displayName": "Ressortministeriets journalnummer",
            "displayValue": "1:189-2-5"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}