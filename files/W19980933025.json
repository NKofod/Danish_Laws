{
    "id": 157437,
    "title": "Ankestyrelsens principafgørelse O-33-98 om kontanthjælp - orlov - samlevende - social begivenhed",
    "documentTypeId": "240",
    "isSagsforlobPeriodValid": true,
    "shortName": "KEN nr 9330 af 15/04/1998",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-33-98 om kontanthjælp - orlov - samlevende - social begivenhed</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ansøger, der kom fra et andet nordisk land og havde taget orlov fra sit arbejde for at følge sin samlever til Danmark, søgte efter ankomsten til Danmark om kontanthjælp.</p>\r\n   <p class=\"TekstGenerel\">Nævnet tog udgangspunkt i, at ansøger var nordisk statsborger og havde ret til at opholde sig og tage beskæftigelse her i landet uden opholds- og arbejdstilladelse og uden at have pas eller anden rejselegitimation, jf. udlændingelovens § 1.</p>\r\n   <p class=\"TekstGenerel\">Nævnet lagde vægt på, at ansøger selv havde valgt at tage orlov, og orlov betegnes ikke som en social begivenhed.</p>\r\n   <p class=\"TekstGenerel\">Ved at tage orlov havde ansøger afskåret sig fra at modtage arbejdsløshedsdagpenge, hvilket hun ellers ved ledighed ville være berettiget til fra A-kassen.</p>\r\n   <p class=\"TekstGenerel\">Hun var således ikke berettiget til kontanthjælp.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen er afløst af en nyere afgørelse</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>16-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 110 af 26. februar 1996 - § 37, stk. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøger, der var statsborger i et andet nordisk land, havde søgt orlov fra sit arbejde i sit hjemland, da hendes samlever havde fået arbejde i Danmark. Da hun havde orlov, havde hun fået afslag på dagpenge fra sin A-kasse.</p>\r\n<p>Hun søgte kort efter ankomsten til Danmark om kontanthjælp.</p>\r\n<p>Kommunen gav afslag på ansøgningen om løbende økonomisk hjælp efter bistandslovens § 37 med den begrundelse, at ansøgers orlov ikke kunne betegnes som en social begivenhed.</p>\r\n<p>Kommunen betragtede ansøger som turist, da hun var kommet til Danmark med sin samlever uden at have andre relationer hertil og uden at have sikret sig arbejde.</p>\r\n<p>I klagen til nævnet blev det anført, at ansøger var arbejdssøgende i Danmark, og at hun ikke modtog nogen form for sociale ydelser i sit hjemland eller anden økonomisk hjælp, f.eks. fra sin arbejdsgiver. Det forhold, at ansøger havde indgået en aftale med sin tidligere arbejdsgiver, der gav hende adgang til at flytte tilbage i tilfælde af, at hun ønskede at flytte tilbage til sit hjemland inden for 2 år, kunne ikke begrunde et afslag på hjælp efter bistandslovens § 37.</p>\r\n<p>Det blev endvidere anført, at ansøger havde opgivet sit arbejde i sit hjemland, fordi hendes samlever gennem 10 år havde fået ansættelse i Danmark. Ansøgers opgivelse af sit arbejde var således nødvendiggjort af samleverens flytning til Danmark. Dette var en sådan ændring af ansøgers forhold, at det måtte anses for en social begivenhed i relation til bistandslovens § 37.</p>\r\n<p>Ansøgers samlever havde fået beskæftigelse i Danmark. Parret kom fra et nordisk land. Ansøger havde søgt orlov fra sit arbejde i hjemlandet og kunne af den grund ikke modtage arbejdsløshedsdagpenge fra sin A-kasse. Det fremgik endvidere, at parret ikke havde børn. Ansøger søgte dagen efter sin ankomst til Danmark kommunen om kontanthjælp, idet hun ikke havde noget forsørgelsesgrundlag.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Nævnet tog ved sin afgørelse udgangspunkt i, at ansøger var nordisk statsborger og havde ret til at opholde sig og tage beskæftigelse her i landet uden opholds- og arbejdstilladelse og uden at have pas eller anden rejselegitimation, jf. udlændingelovens § 1.</p>\r\n<p>Hun var således ikke indrejst her i landet via reglerne om familiesammenføring.</p>\r\n<p>Nævnet besluttede herefter at tiltræde kommunens afslag på økonomisk hjælp efter bistandslovens § 37 til ansøger, idet nævnet var enig med kommunen i, at der ikke ved hendes flytning til Danmark var indtruffet en social begivenhed i lovens forstand.</p>\r\n<p>Nævnet havde herved lagt vægt på, at hun havde meldt til sin arbejdsløshedskasse i sit hjemland, at hun havde orlov fra sit arbejde, og at orlov ikke betragtedes som en social begivenhed.</p>\r\n<p>Nævnet havde endvidere lagt vægt på, at ansøger ved at tage orlov havde afskåret sig fra at modtage arbejdsløshedsdagpenge, hvilket hun ellers ved ledighed ville være berettiget til fra sin A-kasse i sit hjemland.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19980933025"
        },
        {
            "displayName": "Entydig dokumentidentifikation",
            "displayValue": "BS010223"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9330"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "15/04/1998"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 200123-98"
        },
        {
            "displayName": "Stikord",
            "displayValue": "O-33-98"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}