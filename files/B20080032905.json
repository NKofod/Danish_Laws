{
    "id": 116829,
    "title": "Bekendtgørelse om ændring af bekendtgørelse om uddannelserne i den erhvervsfaglige fællesindgang bil, fly og transportmidler",
    "documentTypeId": "80",
    "isSagsforlobPeriodValid": true,
    "shortName": "BEK nr 329 af 29/04/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Bil1\">Bilag 1</a></p><div class=\"bjelke\">Den fulde tekst</div><p class=\"Titel2\">Bekendtgørelse om ændring af bekendtgørelse om uddannelserne i den erhvervsfaglige fællesindgang bil, fly og andre transportmidler</p>\r\n      <p class=\"UnderTitel2\">(Prøver i mekanikeruddannelsen)</p>\r\n      <p class=\"CentreretParagraf\">§ 1</p>\r\n      <p class=\"Tekst2\">I bekendtgørelse nr. 134 af 28. februar 2008 om uddannelserne i den erhvervsfaglige fællesindgang bil, fly og andre transportmidler foretages følgende ændring:</p>\r\n      <p class=\"AendringMedNummer\"><span class=\"AendringNr\">1.</span> <span class=\"Italic\">Bilag 5, Mekaniker,</span> affattes som bilag 1 til denne bekendtgørelse.</p>\r\n      <p class=\"CentreretParagraf\">§ 2</p>\r\n      <p class=\"Stk2\"><span class=\"StkNr\">Stk. 1.</span> Bekendtgørelsen træder i kraft 1. juli 2008.</p>\r\n      <p class=\"Stk2\"><span class=\"StkNr\">Stk. 2.</span> Følgende vejledninger ophæves:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> vejledning nr. 9414 af 29. juli 2004 til bekendtgørelse nr. 1111 af 13. december 2000 om uddannelsen til lastvognsmekaniker,</p>\r\n          <p class=\"Liste1\"><span class=\"Liste1Nr\">2)</span> vejledning nr. 9688 af 21. december 2004 til bekendtgørelse nr. 1092 af 12. november 2004 om flymekanikeruddannelsen,</p>\r\n          <p class=\"Liste1\"><span class=\"Liste1Nr\">3)</span> vejledning nr. 9695 af 21. december 2004 til bekendtgørelse nr. 1074 af 10. november 2004 om auto- og autoelektrouddannelse.</p>\r\n        </div>\r\n      </p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Undervisningsministeriet, den 29. april 2008</I></P><P CLASS=SIGN1 ALIGN=\"CENTER\">P.M.V.<BR>Søren Hansen<BR>Afdelingschef</P><P CLASS=SIGN2 ALIGN=\"RIGHT\">/ Martin Bülow</P></FONT></DIV><a name=\"Bil1\"><hr class=\"BilagStreg\"></a><p class=\"Bilag\">Bilag 1</p>\r\n      <p class=\"BilagTekst\">Mekanikeruddannelsen</p>\r\n      <p class=\"TekstoverskriftVenstreN\">1. Uddannelsens formål og opdeling</p>\r\n      <p class=\"Tekst\"><span class=\"Bold\">1.1.</span> Uddannelsen til mekaniker har som overordnet formål, at eleven gennem skoleundervisning og praktikuddannelse opnår viden og færdigheder inden for følgende overordnede kompetenceområder:</p>\r\n      <p>\r\n        <p class=\"Liste1\"><span class=\"Liste1Nr\"></span> 1. Service, vedligeholdelse og reparation af biler under 3500 kg totalvægt.</p>\r\n        <p class=\"Tekst2\">\r\n          <div>2. Service, vedligeholdelse og reparation af motordrevne køretøjer over 3500 kg totalvægt inklusiv påhængskøretøjer.</div>\r\n        </p>\r\n      </p>\r\n      <p class=\"Tekst\"><span class=\"Bold\">1.2.</span> Eleven skal nå de fastsatte uddannelsesmål inden for et eller flere af uddannelsens trin eller speciale.</p>\r\n      <p class=\"Tekst\"><span class=\"Bold\">1.3.</span> Uddannelsen indeholder trin1 automontør.</p>\r\n      <p class=\"Tekst\"><span class=\"Bold\">1.4</span>. Uddannelsen kan afsluttes med trin 2 specialet mekaniker.</p>\r\n      <p class=\"TekstoverskriftVenstreN\">2. Uddannelsens varighed og struktur m.v.</p>\r\n      <p class=\"Tekst\"><span class=\"Bold\">2.1.</span> Uddannelsens trin 1 automontør varer 2 år inklusiv grundforløbet. Skoleundervisningen i hovedforløbets trin 1 varer 15 uger. Trin 2 mekaniker varer 2 år. Skoleundervisningen i hovedforløbets trin 2 varer 15-25 uger afhængig af valg af valgfri specialefag.</p>\r\n      <p class=\"Tekst\"><span class=\"Bold\">2.2.</span> Skoleundervisningen i hovedforløbet opdeles i mindst 3 skoleperioder med mellemliggende praktikperiode for elever på trin 1 og i mindst 3 skoleperioder med mellemliggende praktikperioder for elever på trin 2.</p>\r\n      <p class=\"TekstoverskriftVenstreN\">3. Særlige kompetencemål forud for skoleundervisningen i hovedforløbet</p>\r\n      <p class=\"Tekst\"><span class=\"Bold\">3.1.</span> De særlige kompetencemål, eleverne skal opfylde for at begynde på uddannelsens hovedforløb, er, at eleverne kan</p>\r\n      <p>\r\n        <p class=\"Liste1\"><span class=\"Liste1Nr\"></span> 1. udføre mekanisk adskillelse og samling af benzin- og dieselmotorer og redegøre for benzin- og dieselmotorers grundlæggende opbygning og virkemåde, herunder de fire takter,</p>\r\n        <p class=\"Tekst2\">\r\n          <div>2. udføre mekanisk adskillelse og samling af styretøj og bremser og redegøre for bremsers og styretøjs grundlæggende opbygning og virkemåde,</div>\r\n        </p>\r\n        <p class=\"Tekst2\">\r\n          <div>3. udføre adskillelse og samling af gængse elektriske komponenter i biler,</div>\r\n        </p>\r\n        <p class=\"Tekst2\">\r\n          <div>4. gennemføre enkle mekaniske og elektriske målinger på biler på baggrund af viden om måleapparaternes opbygning og anvendelse,</div>\r\n        </p>\r\n        <p class=\"Tekst2\">\r\n          <div>5. håndtere benzin, olie og andre gængse kemikalier korrekt i forbindelse med arbejdsopgaver på værkstedet,</div>\r\n        </p>\r\n        <p class=\"Tekst2\">\r\n          <div>6. anvende og vedligeholde almindeligt forekommende håndværktøjer korrekt,</div>\r\n        </p>\r\n        <p class=\"Tekst2\">\r\n          <div>7. anvende løftegrej sikkerhedsmæssigt korrekt på baggrund af fabrikantens anvisninger,</div>\r\n        </p>\r\n        <p class=\"Tekst2\">\r\n          <div>8. anvende et begyndende kendskab til naturfaglige emner i relevante uddannelses- og erhvervsmæssige sammenhænge og</div>\r\n        </p>\r\n        <p class=\"Tekst2\">\r\n          <div>9. kommunikere hensigtsmæssigt mundtligt og skriftligt i relation til medarbejdere, leverandører og kunder.</div>\r\n        </p>\r\n      </p>\r\n      <p class=\"Tekst\"><span class=\"Bold\">3.2.</span> For at begynde påuddannelsens hovedforløb skal eleverne ud over at opfylde kompetencemålene i 3.1. bestå grundforløbsprøven samt have opnået bevis for kurset Arbejdsmiljø og sikkerhed, svejsning og termisk skæring.</p>\r\n      <p class=\"TekstoverskriftVenstreN\">4. Kompetencemål for hovedforløbet</p>\r\n      <p class=\"Tekst\"><span class=\"Bold\">4.1.</span> Kompetencemålene for hovedforløbet, jf. dog afsnit 4.2.- 4.3., er, at eleverne kan</p>\r\n      <p>\r\n        <p class=\"Liste1\"><span class=\"Liste1Nr\"></span> 1. arbejde i henhold til gældende regler for sikkerhed, arbejdsmiljø og produktansvar,</p>\r\n        <p class=\"Tekst2\">\r\n          <div>2. arbejde ud fra manualer og værkstedshåndbøger på dansk og mindst et fremmedsprog,</div>\r\n        </p>\r\n        <p class=\"Tekst2\">\r\n          <div>3. gennemføre de daglige opgaver i samarbejde med kolleger og medvirke til at sikre kvalitet, produktivitet og en god økonomi på værkstedet samt en god kundeservice, herunder gennemførelse af forskellige former for eftersyn af køretøjer,</div>\r\n        </p>\r\n        <p class=\"Tekst2\">\r\n          <div>4. udføre fejlfinding, reparation og vedligeholdelse på benzin- og dieseldrevne køretøjers bremsesystemer,</div>\r\n        </p>\r\n        <p class=\"Tekst2\">\r\n          <div>5. udføre fejlfinding, reparation og vedligeholdelse på styretøj og undervogn, herunder affjedringssystemer,</div>\r\n        </p>\r\n        <p class=\"Tekst2\">\r\n          <div>6. udføre fejlfinding, reparation og vedligeholdelse på transmission,</div>\r\n        </p>\r\n        <p class=\"Tekst2\">\r\n          <div>7. anvende internationale kompetencer til at forstå sammenhænge og varetage arbejdsopgaver i forhold til et internationaliseret arbejdsmarked,</div>\r\n        </p>\r\n        <p class=\"Tekst2\">\r\n          <div>8. arbejde miljøbevidst med alle arbejdsopgaver inden for uddannelsens jobområder og herunder agere i overensstemmelse med principperne for bæredygtig udvikling,</div>\r\n        </p>\r\n        <p class=\"Tekst2\">\r\n          <div>9. udvise kendskab til iværksætter- og selvstændighedsbegrebet, herunder kendskab til de vilkår, der knytter sig til etablering af egen virksomhed,</div>\r\n        </p>\r\n        <p class=\"Tekst2\">\r\n          <div>10. udvise innovative kompetencer ved fx metode- og materialevalg inden for uddannelsens jobområder,</div>\r\n        </p>\r\n        <p class=\"Tekst2\">\r\n          <div>11. udføre specielle arbejdsfunktioner, som ligger inden for virksomhedens virkeområde, eller som har betydning for elevernes fremtidige beskæftigelsesmuligheder,</div>\r\n        </p>\r\n        <p class=\"Tekst2\">\r\n          <div>12. udføre fejlfinding, reparation og vedligeholdelse på benzin- og dieselmotorer, herunder indsprøjtningsanlæg,</div>\r\n        </p>\r\n        <p class=\"Tekst2\">\r\n          <div>13. udføre fejlfinding, reparation og vedligeholdelse på benzin- og dieseldrevne køretøjers bremsesystemer, herunder de elektriske dele (ABS/ESP),</div>\r\n        </p>\r\n        <p class=\"Tekst2\">\r\n          <div>14. udføre fejlfinding, reparation, montering og vedligeholdelse på komfort- og sikkerhedsudstyr, herunder air-conditionanlæg, databusstyrede komfortsystemer og elektronisk stabilitetsregulering (ESP),</div>\r\n        </p>\r\n        <p class=\"Tekst2\">\r\n          <div>15. udføre fejlfinding, reparation og vedligeholdelse på anlæg til elektrisk forsyning, herunder generatorer og ladesystemer, på starteranlæg samt komplekse visker/vaskesystemer, tegngivningssystemer og lygter,</div>\r\n        </p>\r\n        <p class=\"Tekst2\">\r\n          <div>16. udføre fejlfinding, reparation og vedligeholdelse på styretøj og undervogn, herunder elektronisk servostyring og</div>\r\n        </p>\r\n        <p class=\"Tekst2\">\r\n          <div>17. udføre fejlfinding, reparation og vedligeholdelse på transmission, herunder differentiale, gearkasser og kraftoverføringsaksler.</div>\r\n        </p>\r\n      </p>\r\n      <p class=\"Tekst\"><span class=\"Bold\">4.2.</span> Kompetencemålene i afsnit 4.1., nr. 1-11, gælder for alle trin og specialer i uddannelsen.</p>\r\n      <p class=\"Tekst\"><span class=\"Bold\">4.3.</span> Kompetencemålene i afsnit 4.1., nr. 11-17, gælder for uddannelsens trin 2 mekaniker.</p>\r\n      <p class=\"TekstoverskriftVenstreN\">5. Tilrettelæggelse af skoleundervisningen og praktikuddannelsen</p>\r\n      <p class=\"Tekst\"><span class=\"Bold\">5.1.</span> Samspillet mellem skole og praktikvirksomhed beskrives i uddannelsesordningen inden for de overordnede rammer, som er fastsat i bekendtgørelse om erhvervsuddannelser.</p>\r\n      <p class=\"Tekst\"><span class=\"Bold\">5.2.</span> Eleverne skal inden aflæggelse af prøve i trin 1 automontør, jf. afsnit 6.1., eller inden den afsluttende prøve i trin 2 mekaniker, jf. afsnit. 6.2., have erhvervet relevant kørekort i henhold til de gældende regler.</p>\r\n      <p class=\"Tekst\"><span class=\"Bold\">5.3.</span> Eleverne skal begynde på kørekortundervisningen umiddelbart efter det fyldte 18. år.</p>\r\n      <p class=\"Tekst\"><span class=\"Bold\">5.4.</span> Praktikvirksomheden vælger kørelærer og er forpligtet til – for de elever, der ikke forud for uddannelsen har erhvervet de(t) pågældende kørekort – at udrede omkostningerne inden for rammer, der fastsættes af det faglige udvalg i uddannelsesordningen på grundlag af myndighedskravene for erhvervelse af de(t) relevante kørekort.</p>\r\n      <p class=\"TekstoverskriftVenstreN\">6. Bedømmelse og beviser mv.</p>\r\n      <p class=\"Tekst\"><span class=\"Bold\">6.1.</span> Som en del af den sidste skoleperiode afholder skolen en afsluttende prøve for elever, der alene gennemfører uddannelsens trin 1 automontør. Prøven består af en praktisk opgave. Reglerne i bekendtgørelse om prøver og eksamen i erhvervsrettede uddannelser finder anvendelse.</p>\r\n      <p class=\"Tekst\"><span class=\"Bold\">6.1.1.</span> Prøvens formål er at vise elevens tilegnelse af de erhvervsfaglige og almene og personlige kompetencemål for uddannelsen. Projektet tager udgangspunkt i kompetencemålene for uddannelsens trin 1.</p>\r\n      <p class=\"Tekst\"><span class=\"Bold\">6.2.</span> Som en del af den sidste skoleperiode i trin 2 mekaniker afholder skolen mod slutningen af skoleundervisningen en afsluttende prøve. Prøven udgør en svendeprøve.</p>\r\n      <p class=\"Tekst\"><span class=\"Bold\">6.2.1.</span> Opgaven består af en værkstedsopgave. Prøven tager udgangspunkt i kompetencemålene for uddannelsens trin 2. Eleven løser opgaven, der består af typiske arbejdsopgaver inden for specialefagene. Opgaverne stilles i samråd med det faglige udvalg. Reglerne i bekendtgørelse om prøver og eksamen i erhvervsrettede uddannelser finder anvendelse.</p>\r\n      <p class=\"Tekst\"><span class=\"Bold\">6.2.2.</span> Opgaven løses inden for i alt 18 timer. Eleven trækker lod inden for de opgaver, der er knyttet til elevens valgte specialefag.</p>\r\n      <p class=\"Tekst\"><span class=\"Bold\">6.2.3.</span> I forbindelse med bedømmelsen af den praktiske prøve gives eleven lejlighed til mundtlig at redegøre for den anvendte arbejdsproces og den valgte metode og derved til yderligere at demonstrere sine teknisk- og almen faglige samt almene og personlige kvalifikationer i relation til den gennemførte uddannelse.</p>\r\n      <p class=\"Tekst\"><span class=\"Bold\">6.2.4.</span> Censorerne skal være til stede i det omfang, det er nødvendigt, for at bedømme elevens udførelse af fejlfinding dog maksimum 2 dage.</p>\r\n      <p class=\"Tekst\"><span class=\"Bold\">6.3.</span> For at der kan udstedes skolebevis, skal eleven have opnået mindst beståkarakter som gennemsnit af karaktererne for alle grund- og områdefag i hovedforløbet. Der skal i øvrigt være opnået mindst karakteren beståkarakter eller ”bestået” i hvert enkelt specialefag. Eventuelle fag, hvor der ikke gives karakter, skal være gennemført efter reglerne for faget.</p>\r\n      <p class=\"Tekst\"><span class=\"Bold\">6.3.1.</span> For elever, der afslutter uddannelsen med trin 1 automontør, skal eksamen som fastsat i afsnit 6.1. være bestået.</p>\r\n      <p class=\"Tekst\"><span class=\"Bold\">6.4.</span> For elever, der afslutter uddannelsen med trin 2 mekaniker, skal prøven som fastsat i afsnit 6.2. være bestået.</p>\r\n      <p class=\"Tekst\"><span class=\"Bold\">6.5.</span> Ved uddannelsens afslutning, herunder for elever, der afslutter uddannelsen med trin 1 automontør, udsteder det faglige udvalg et uddannelsesbevis til eleven som dokumentation for, at eleven har opnået kompetence inden for uddannelsen.</p>\r\n      <p class=\"Tekst\"><span class=\"Bold\">6.5.1.</span> For elever, der afslutter med trin 1 automontør, påføres, at den afsluttende prøve, jf. afsnit 6.1, er bestået. For elever, der afslutter med trin 2 mekaniker, påføres resultatet af den afsluttende prøve, jf. afsnit 6.2.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/05/2008"
        },
        {
            "displayName": "Accession",
            "displayValue": "B20080032905"
        },
        {
            "displayName": "Entydig dokumentidentifikation",
            "displayValue": "AT003384"
        },
        {
            "displayName": "Dato for førstegangsindlæggelse",
            "displayValue": "01/05/2008"
        },
        {
            "displayName": "Dato for indlæggelse",
            "displayValue": "01/05/2008"
        },
        {
            "displayName": "Dokumenttype",
            "displayValue": "Ændringsbekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "329"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "29/04/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Undervisningsmin., j. nr. 180.514.021"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}