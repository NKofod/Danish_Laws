{
    "id": 165307,
    "title": "Ligebehandlingsnævnets afgørelse om køn - forskellige priser - medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10003 af 16/08/2012",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - forskellige priser - medhold</p>\r\n<div class=\"Resume\">\r\n   <p class=\"TekstGenerel\">Det var i strid med ligestillingsloven, at en fodboldklub gav kvinder gratis adgang til en superligakamp, mens mænd skulle betale.</p>\r\n</div>\r\n<p>Klagen drejer sig om påstået forskelsbehandling på grund af køn i forbindelse med, at en fodboldklub gav kvinder gratis adgang til en superligakamp, mens mænd skulle betale.</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Det var i strid med ligestillingsloven, at indklagede gav kvinder gratis adgang til Superligakampen den 22. oktober 2011, mens mænd skulle betale for adgangen.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>En fodboldklub gav kvinder gratis adgang til en Superligakamp den 22. oktober 2011, hvor alle piger og kvinder kunne komme ind på stadion uden beregning i forbindelse med Kræftens Bekæmpelses kampagne \"Støt Brysterne\", mens mænd skulle betale 100 kr. for at få adgang til stadion.</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager </span>gør gældende, at det er en klar overtrædelse af ligestillingsloven, at fodboldklubben gav kvinder gratis adgang til den pågældende Superligakamp, når mænd samtidig skulle betale for at komme ind.</p>\r\n<p>Klager er enig i, at det pågældende arrangement støttede et godt formål, men klager mener, at man vil kunne tage initiativer, der støtter et godt formål, uden at der diskrimineres.</p>\r\n<p>For så vidt angår det af indklagede anførte om, at klubben havde givet instruktion om, at alle mænd, der klagede, skulle lukkes gratis ind, oplyser klager, at han blev ignoreret af billetkontrolløren med en spydig bemærkning, da han udtrykte sin utilfredshed. Dette kan bevidnes af klagers ven. Det var desuden klagers generelle indtryk, at der var en del utilfredse mænd inden kampen, og det undrer klager, hvis der ikke var andre, der havde luftet deres utilfredshed ved billetlugen/indgangen.</p>\r\n<p>\r\n   <span class=\"Bold\">Indklagede </span>henviser til, at klubben valgte at give piger og kvinder gratis adgang til kampen for at medvirke til Kræftens Bekæmpelses kampagne mod brystkræft. Det primære formål var at indsamle penge til kampagnen mod brystkræft, men også at sætte fokus på og skabe opmærksomhed omkring denne sygdom. Det lykkedes klubben at indsamle omkring 27.000 kr. til Kræftens Bekæmpelse.</p>\r\n<p>Klubben havde ikke nogen \"egen vinding\" ved det pågældende arrangement.</p>\r\n<p>Indklagede oplyser i øvrigt, at billetfolkene var instruerede om, at mandlige tilskuere som følte sig krænkede på grund af deres køn ved den pågældende kamp, skulle lukkes gratis ind. Klubben oplevede imidlertid ingen tilfælde, hvor mænd følte sig krænkede.</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Det fremgår af ligestillingsloven, at ingen må udsætte en person for direkte eller indirekte forskelsbehandling på grund af køn. Forbuddet mod forskelsbehandling gælder blandt andet for alle organisationer og personer, som leverer varer og tjenesteydelser, som er tilgængelige for offentligheden.</p>\r\n<p>Ligebehandlingsnævnet finder, at klager har påvist faktiske omstændigheder, som giver anledning til at formode, at han blev udsat for direkte forskelsbehandling på grund af køn, idet han skulle betale entré til Superligakampen den 22. oktober 2011, mens kvinder havde gratis adgang.</p>\r\n<p>Nævnet finder, at indklagede ikke har bevist, at ligebehandlingsprincippet ikke blev krænket.</p>\r\n<p>Det er indgået i nævnets vurdering, at indklagede har oplyst, at den gratis entré til kvinder var led i en kampagne mod brystkræft, og at klubben efter det oplyste ikke havde nogen økonomisk fordel heraf. Nævnet finder imidlertid, at der ikke er anført forhold, som giver grundlag for at fastslå, at der var et legitimt formål i lovens forstand med denne forskelsbehandling. Forholdet er derfor ikke omfattet af undtagelsen fra forbuddet mod forskelsbehandling på grund af køn.</p>\r\n<p>Klager får derfor medhold i klagen.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/11/2014"
        },
        {
            "displayName": "Accession",
            "displayValue": "W20141000325"
        },
        {
            "displayName": "Entydig dokumentidentifikation",
            "displayValue": "CF000263"
        },
        {
            "displayName": "Dato for indlæggelse",
            "displayValue": "27/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10003"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "16/08/2012"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "7100209-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}