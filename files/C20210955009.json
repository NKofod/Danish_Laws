{
    "id": 224516,
    "title": "Cirkulære om aftale om visse aspekter i forbindelse med tilrettelæggelse af arbejdstiden",
    "documentTypeId": "140",
    "isSagsforlobPeriodValid": true,
    "shortName": "CIR1H nr 9550 af 05/07/2021",
    "documentHtml": "<div class=\"bjelke\">Oversigt (indholdsfortegnelse)</div><div class=\"toc\">\r\n   <table class=\"Indholdsfortegnelse\">\r\n      <tr>\r\n         <td class=\"IndholdsfortegnelseId\">\r\n            <a href=\"#id9b6ab324-3e3c-4eda-beb1-03afb1ae88e2\">Bilag </a>\r\n         </td>\r\n         <td class=\"IndholdsfortegnelseTekst\">Aftale om visse aspekter i forbindelse med tilrettelæggelse af arbejdstiden</td>\r\n      </tr>\r\n   </table>\r\n</div><div class=\"bjelke\">Den fulde tekst</div><p class=\"Titel2\">Cirkulære om aftale om visse aspekter i forbindelse med tilrettelæggelse af arbejdstiden</p>\r\n<p class=\"Indledning2\">\r\n   <span class=\"Bold\">Indledning</span>\r\n</p>\r\n<p class=\"Indledning2\">\r\n   <span class=\"Bold\">1.</span> Skatteministeriet og centralorganisationerne har den 2. juli 2021 indgået vedlagte aftale om visse aspekter i forbindelse med tilrettelæggelse af arbejdstiden.</p>\r\n<p class=\"Indledning2\">\r\n</p>\r\n<p class=\"Indledning2\">Ved aftalen sker der en ajourføring af den tidligere aftale af 18. juli 2003 med henblik på implementering af Europa-Parlamentets og Rådets direktiv 2003/88/EF af 4. november 2003.</p>\r\n<p class=\"Indledning2\">\r\n</p>\r\n<p class=\"Indledning2\">Den seneste revision af aftalen indebar, at ansatte, der er beskæftiget med vej-, luft- og jernbanetransport, med søtransport og andre aktiviteter på havet eller sejlads ad indre vandveje eller ansat i institutioner, hvis hovedaktivitet er af den nævnte art, samt læger under uddannelse ikke længere var undtaget fra aftalen. Dette er uændret med denne ajourføring.</p>\r\n<p class=\"Indledning2\">\r\n</p>\r\n<p class=\"Indledning2\">Aftalen finder dog ikke anvendelse på mobile ansatte, som er omfattet af forordning (EØF) 3820/85 af 20. december 1985 om harmonisering af visse bestemmelser på det sociale område inden for vejtransport, jf. aftalens § 1, stk. 5.</p>\r\n<p class=\"Indledning2\">\r\n</p>\r\n<p class=\"Indledning2\">Øvrige mobile ansatte, jf. aftalens § 2, nr. 5, er undtaget fra aftalens regler om pauser og natarbejdets varighed, jf. § 4, stk. 2, nr. 3, og § 6, stk. 5, nr. 3.</p>\r\n<p class=\"Indledning2\">\r\n</p>\r\n<p class=\"Indledning2\">Endelig fremgår det direkte af aftalen, at der skal tilbydes ansatte gratis helbredskontrol, inden de påbegynder beskæftigelse med natarbejde, og derefter med regelmæssige mellemrum på mindre end 3 år, jf. § 6, stk. 3.</p>\r\n<p class=\"Indledning2\">\r\n</p>\r\n<p class=\"Indledning2\">\r\n   <span class=\"Bold\">Bemærkninger til de enkelte bestemmelser</span>\r\n</p>\r\n<p class=\"Indledning2\">\r\n   <span class=\"Bold\">2.</span> <span class=\"Bold\">Til § 1, stk. 4</span></p>\r\n<p class=\"Indledning2\">Arbejdstidsdirektivet finder ikke anvendelse, når særlige forhold i tilknytning til visse specifikke aktiviteter i den offentlige tjeneste, f.eks. i de væbnede styrker eller inden for politiet, eller til visse specifikke aktiviteter i civilbeskyttelsestjenesterne på afgørende vis taler imod dets anvendelse, jf. artikel 1, stk. 3, i arbejdstidsdirektivet, der henviser til artikel 2 i Rådets direktiv 89/391/EØF af 12. juni 1989 om iværksættelse af foranstaltninger til forbedring af arbejdstagernes sikkerhed og sundhed under arbejdet. Ansatte er derfor ikke omfattet af aftalen, når de er beskæftiget med disse aktiviteter.</p>\r\n<p class=\"Indledning2\">\r\n</p>\r\n<p class=\"Indledning2\">\r\n   <span class=\"Bold\">3.</span> <span class=\"Bold\">Til § 2</span></p>\r\n<p class=\"Indledning2\">I relation til definitionen af begrebet ”arbejdstid” bemærkes, at der vedrørende arbejdstid og hviletid henvises til de til enhver tid gældende afgrænsninger fastsat i henhold til arbejdsmiljøloven.</p>\r\n<p class=\"Indledning2\">\r\n</p>\r\n<p class=\"Indledning2\">\r\n   <span class=\"Bold\">4.</span> <span class=\"Bold\">Til § 4</span></p>\r\n<p class=\"Indledning2\">Der er ikke med bestemmelsen tilsigtet nogen ændring af hidtil gældende regler om pausers eventuelle medregning i arbejdstiden.</p>\r\n<p class=\"Indledning2\">\r\n</p>\r\n<p class=\"Indledning2\">\r\n   <span class=\"Bold\">5.</span> <span class=\"Bold\">Til § 5</span></p>\r\n<p class=\"Indledning2\">Der er ikke med bestemmelsen tilsigtet nogen ændring af hidtil gældende regler og henstillinger om, at overarbejde så vidt muligt bør honoreres i form af afspadsering.</p>\r\n<p class=\"Indledning2\">\r\n</p>\r\n<p class=\"Indledning2\">\r\n   <span class=\"Bold\">6.</span> <span class=\"Bold\">Til § 6</span></p>\r\n<p class=\"Indledning2\">Ved opgørelsen af den normale arbejdstid for natarbejdere, jf. stk. 1, opgøres gennemsnittet over en periode på 4 måneder, hvori indgår samtlige periodens dage, ekskl. de ugentlige fridøgn.</p>\r\n<p class=\"Indledning2\">\r\n</p>\r\n<p class=\"Indledning2\">\r\n   <span class=\"Bold\">7.</span> <span class=\"Bold\">Specielt til § 4, stk. 2, § 5, stk. 4, og § 6, stk. 5</span></p>\r\n<p class=\"Indledning2\">De nævnte bestemmelser fastsætter undtagelser for så vidt angår personalegrupper med egentlige ledelsesbeføjelser samt andre grupper, der selv har væsentlig indflydelse på arbejdstilrettelæggelsen, det vil typisk sige medarbejdere uden højeste arbejdstid, f.eks. forskere.</p>\r\n<p class=\"Indledning2\">\r\n</p>\r\n<p class=\"Indledning2\">\r\n   <span class=\"Bold\">Ikrafttræden</span>\r\n</p>\r\n<p class=\"Indledning2\">Cirkulæret træder i kraft den 5. juli 2021 og har virkning fra den 1. april 2021. Samtidig ophæves Finansministeriets cirkulære af 18. juli 2003 om visse aspekter i forbindelse med tilrettelæggelse af arbejdstiden (Perst.nr. 055-03).</p><div class=\"Givet\" id=\"Givet\"><p class=\"Givet\" align=\"center\">Skatteministeriet, Medarbejder- og Kompetencestyrelsen, den 5. juli 2021</p><p class=\"Sign1\" align=\"center\">Frederik Sindberg Walther</p><p class=\"Sign2\" align=\"right\"></p></div><a id=\"id9b6ab324-3e3c-4eda-beb1-03afb1ae88e2\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B1\">\r\n   </span>\r\n   <span id=\"Bil1\">Bilag </span>\r\n</p>\r\n<p class=\"BilagTekst\">Aftale om visse aspekter i forbindelse med tilrettelæggelse af arbejdstiden</p>\r\n<p class=\"KapitelOverskrift2\">-</p>\r\n<p>Med henblik på implementering af Europa-Parlamentets og Rådets direktiv 2003/88/EF af 4. november 2003 om visse aspekter i forbindelse med tilrettelæggelse af arbejdstiden aftales følgende:</p>\r\n<p>\r\n</p>\r\n<p>\r\n   <span class=\"Bold\">Anvendelsesområde</span>\r\n</p>\r\n<p>\r\n   <span class=\"Bold\">§ 1.</span> Aftalen gælder for tjenestemænd og tjenestemandslignende ansatte samt for ansatte omfattet af overenskomster indgået på den ene side af eller efter bemyndigelse fra Skatteministeriet og på den anden side af de underskrivende centralorganisationer eller organisationer, der er tilsluttet disse.</p>\r\n<p>\r\n</p>\r\n<p>\r\n   <span class=\"Italic\">Stk. 2.</span> Aftalens bestemmelser finder anvendelse, i det omfang der ikke i de enkelte kollektive aftaler, overenskomster mv. er fastsat regler, der som minimum giver de ansatte tilsvarende rettigheder.</p>\r\n<p>\r\n</p>\r\n<p>\r\n   <span class=\"Italic\">Stk. 3.</span> Aftalen finder ikke anvendelse, hvis der i særlovgivningen eller i bestemmelser med hjemmel heri er fastsat regler om tilrettelæggelse af arbejdstiden, der som minimum svarer til direktivets beskyttelsesniveau.</p>\r\n<p>\r\n</p>\r\n<p>\r\n   <span class=\"Italic\">Stk. 4.</span> Aftalen finder ikke anvendelse, når særlige forhold i tilknytning til visse specifikke aktiviteter i den offentlige tjeneste, f.eks. i de væbnede styrker eller inden for politiet, eller til visse specifikke aktiviteter i civilbeskyttelsestjenesterne på afgørende vis taler herimod, jf. artikel 2 i Rådets direktiv 89/391/EØF af 12. juni 1989 om iværksættelse af foranstaltninger til forbedring af arbejdstagernes sikkerhed og sundhed under arbejdet samt artikel 1, stk. 3, i arbejdstidsdirektivet.</p>\r\n<p>\r\n</p>\r\n<p>\r\n   <span class=\"Italic\">Stk. 5.</span> Aftalen finder ikke anvendelse på mobile ansatte, jf. § 2, nr. 5, som er omfattet af forordning (EØF) 3820/85 af 20. december 1985 om harmonisering af visse bestemmelser på det sociale område inden for vejtransport.</p>\r\n<p>\r\n</p>\r\n<p>\r\n   <span class=\"Bold\">Definition af aftalens begreber</span>\r\n</p>\r\n<p>\r\n   <span class=\"Bold\">§ 2.</span> I denne aftale defineres:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">1.</span> ”arbejdstid” som det tidsrum, hvori den ansatte er på arbejde og står til rådighed for arbejdsgiveren, herunder pauser, der medregnes i arbejdstiden</p>\r\n<p class=\"Liste1\">\r\n   <span class=\"Liste1Nr\">2.</span> ”hviletid” som det tidsrum, der ikke er arbejdstid</p>\r\n<p class=\"Liste1\">\r\n   <span class=\"Liste1Nr\">3.</span> ”natperioden” som tidsrummet mellem kl. 22.00 og kl. 05.00</p>\r\n<p class=\"Liste1\">\r\n   <span class=\"Liste1Nr\">4.</span> ”natarbejder” som en ansat, der regelmæssigt udfører mindst 3 timer af sin daglige arbejdstid i natperioden eller som arbejder mindst 300 timer i dette tidsrum inden for en periode på 12 måneder</p>\r\n<p class=\"Liste1\">\r\n   <span class=\"Liste1Nr\">5.</span> ”mobil ansat” som en ansat, der er en del af rejsende eller flyvende personale, som er ansat af en institution, der udfører passager- eller godstransport ad vej eller luftvej.</p>\r\n<p>\r\n</p>\r\n<p>\r\n   <span class=\"Bold\">Daglig og ugentlig hviletid</span>\r\n</p>\r\n<p>\r\n   <span class=\"Bold\">§ 3.</span> Den daglige og ugentlige hviletid fremgår af arbejdsmiljølovgivningen samt af de aftaler om hviletid og fridøgn, der indgås i tilknytning hertil.</p>\r\n<p>\r\n</p>\r\n<p>\r\n   <span class=\"Bold\">Pauser</span>\r\n</p>\r\n<p>\r\n   <span class=\"Bold\">§ 4.</span> En ansat, hvis daglige arbejdstid overstiger 6 timer, har ret til en pause af et sådant omfang og med en sådan placering inden for arbejdsdagen, at formålet med pausen tilgodeses.</p>\r\n<p>\r\n</p>\r\n<p class=\"BilagtekstListe\">\r\n   <span class=\"Italic\">Stk. 2.</span> Bestemmelsen i stk. 1 finder ikke anvendelse for:</p>\r\n<p class=\"Liste1\">\r\n   <span class=\"Liste1Nr\">1.</span> ansatte, hvis arbejdstid som følge af særlige træk ved det udførte arbejde ikke kan måles og/eller fastsættes på forhånd</p>\r\n<p class=\"Liste1\">\r\n   <span class=\"Liste1Nr\">2.</span> ansatte, der selv har væsentlig indflydelse på arbejdets tilrettelæggelse</p>\r\n<p class=\"Liste1\">\r\n   <span class=\"Liste1Nr\">3.</span> mobile ansatte.</p>\r\n<p>\r\n</p>\r\n<p>\r\n   <span class=\"Bold\">Ugentlig arbejdstid</span>\r\n</p>\r\n<p>\r\n   <span class=\"Bold\">§ 5.</span> Den gennemsnitlige ugentlige arbejdstid reguleres af de enkelte overenskomster, aftaler mv.</p>\r\n<p>\r\n</p>\r\n<p>\r\n   <span class=\"Italic\">Stk. 2.</span> Den gennemsnitlige arbejdstid i løbet af en syvdages periode må dog ikke overstige 48 timer, inkl. overarbejde, beregnet over en periode på 4 måneder. Perioder med årlig betalt ferie og perioder med sygeorlov medtages ikke i eller er neutrale i forhold til beregning af gennemsnittet.</p>\r\n<p>\r\n</p>\r\n<p>\r\n   <span class=\"Italic\">Stk. 3.</span> Hvis arbejdstiden i henhold til overenskomst, aftale mv. opgøres over en periode, der overstiger 4 måneder, træder denne periode i stedet for den i stk. 2 nævnte opgørelsesperiode, dog således at perioden maksimalt kan udgøre 12 måneder.</p>\r\n<p>\r\n</p>\r\n<p class=\"BilagtekstListe\">\r\n   <span class=\"Italic\">Stk. 4.</span> Bestemmelserne i stk. 2 og 3 finder ikke anvendelse for:</p>\r\n<p class=\"Liste1\">\r\n   <span class=\"Liste1Nr\">1.</span> ansatte, hvis arbejdstid som følge af særlige træk ved det udførte arbejde ikke kan måles og/eller fastsættes på forhånd</p>\r\n<p class=\"Liste1\">\r\n   <span class=\"Liste1Nr\">2.</span> ansatte, der selv har væsentlig indflydelse på arbejdets tilrettelæggelse.</p>\r\n<p>\r\n</p>\r\n<p>\r\n   <span class=\"Bold\">Natarbejde</span>\r\n</p>\r\n<p>\r\n   <span class=\"Bold\">§ 6.</span> Den normale arbejdstid for natarbejdere må i gennemsnit beregnet over en periode på 4 måneder ikke overstige 8 timer pr. periode på 24 timer.</p>\r\n<p>\r\n</p>\r\n<p>\r\n   <span class=\"Italic\">Stk. 2.</span> Natarbejdere med særlig risikofyldt beskæftigelse eller beskæftigelse, der indebærer en betydelig fysisk eller psykisk belastning, jf. arbejdsmiljølovens § 57, må ikke arbejde mere end 8 timer inden for en 24 timers periode, i hvilken de udfører natarbejde.</p>\r\n<p>\r\n</p>\r\n<p>\r\n   <span class=\"Italic\">Stk. 3.</span> Ansatte skal tilbydes gratis helbredskontrol, inden de påbegynder beskæftigelse med natarbejde, og derefter med regelmæssige mellemrum på mindre end 3 år.</p>\r\n<p>\r\n</p>\r\n<p>\r\n   <span class=\"Italic\">Stk. 4.</span> Natarbejdere, der har helbredsproblemer, som påviseligt skyldes natarbejdet, skal i videst muligt omfang overføres til passende dagarbejde.</p>\r\n<p>\r\n</p>\r\n<p class=\"BilagtekstListe\">\r\n   <span class=\"Italic\">Stk. 5.</span> Bestemmelserne i stk. 1 og 2 finder ikke anvendelse for:</p>\r\n<p class=\"Liste1\">\r\n   <span class=\"Liste1Nr\">1.</span> ansatte, hvis arbejdstid som følge af særlige træk ved det udførte arbejde ikke kan måles og/eller fastsættes på forhånd</p>\r\n<p class=\"Liste1\">\r\n   <span class=\"Liste1Nr\">2.</span> ansatte, der selv har væsentlig indflydelse på arbejdets tilrettelæggelse</p>\r\n<p class=\"Liste1\">\r\n   <span class=\"Liste1Nr\">3.</span> mobile ansatte.</p>\r\n<p>\r\n</p>\r\n<p>\r\n   <span class=\"Bold\">Fravigelser fra aftalens bestemmelser</span>\r\n</p>\r\n<p>\r\n   <span class=\"Bold\">§ 7.</span> Vedkommende ministerium, styrelse eller institution kan efter aftale med de(n) pågældende personaleorganisation(er) eller disses lokale repræsentanter fravige aftalens bestemmelser inden for de rammer, der er fastsat i artikel 17 i direktivet om visse aspekter i forbindelse med tilrettelæggelse af arbejdstiden.</p>\r\n<p>\r\n</p>\r\n<p>\r\n   <span class=\"Italic\">Stk. 2.</span> Hvis der ikke lokalt kan opnås enighed om fravigelser af den i stk. 1 nævnte karakter, kan spørgsmålet, hvis en af parterne måtte ønske det, henvises til forhandling mellem Finansministeriet og den/de berørte centralorganisation(er).</p>\r\n<p>\r\n</p>\r\n<p>\r\n   <span class=\"Bold\">Ikrafttræden og opsigelse</span>\r\n</p>\r\n<p>\r\n   <span class=\"Bold\">§ 8.</span> Aftalen har virkning fra den 1. april 2021. Samtidig ophæves aftale af 18. juli 2003 om visse aspekter i forbindelse med tilrettelæggelse af arbejdstiden.</p>\r\n<p>\r\n</p>\r\n<p>\r\n   <span class=\"Italic\">Stk. 2.</span> Aftalen kan opsiges skriftligt med 3 måneders varsel til en 1. april.</p>\r\n<p>\r\n</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; margin: 0cm 0cm 0cm 0cm; \">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" width=\"643\" style=\"border-collapse: collapse;\">\r\n                  <colgroup>\r\n                     <col width=\"241px\">\r\n                     </col>\r\n                     <col width=\"241px\">\r\n                     </col>\r\n                  </colgroup>\r\n                  <tr style=\"height:34px;\">\r\n                     <td colspan=\"2\" style=\"border-left: 1pt none #000000;border-right: 1pt none #000000;border-top: 1pt none #000000;border-bottom: 1pt none #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">København, den 2. juli 2021</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt none #000000;border-right: 1pt none #000000;border-top: 1pt none #000000;border-bottom: 1pt none #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">Offentligt Ansattes Organisationer</div>\r\n                        <div class=\"TabelTekst2\">(Det Statslige Område)</div>\r\n                        <div class=\"TabelTekst2\">\r\n                           <span class=\"Bold\">Rita Bundgaard</span>\r\n                        </div>\r\n                        <div class=\"TabelTekst2\">\r\n                        </div>\r\n                        <div class=\"TabelTekst2\">CO10 – Centralorganisationen af 2010</div>\r\n                        <div class=\"TabelTekst2\">\r\n                           <span class=\"Bold\">Jesper K.</span> <span class=\"Bold\">Hansen</span></div>\r\n                        <div class=\"TabelTekst2\">\r\n                        </div>\r\n                        <div class=\"TabelTekst2\">Akademikerne</div>\r\n                        <div class=\"TabelTekst2\">\r\n                           <span class=\"Bold\">Lars Qvistgaard</span>\r\n                        </div>\r\n                        <div class=\"TabelTekst2\">\r\n                        </div>\r\n                        <div class=\"TabelTekst2\">Lærernes Centralorganisation</div>\r\n                        <div class=\"TabelTekst2\">\r\n                           <span class=\"Bold\">Gordon Ørskov Madsen</span>\r\n                        </div>\r\n                     </td>\r\n                     <td style=\"border-left: 1pt none #000000;border-right: 1pt none #000000;border-top: 1pt none #000000;border-bottom: 1pt none #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">Skatteministeriet,</div>\r\n                        <div class=\"TabelTekst2\">Medarbejder- og Kompetencestyrelsen</div>\r\n                        <div class=\"TabelTekst2\">\r\n                           <span class=\"Bold\">Frederik Sindberg Walther</span>\r\n                        </div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p>\r\n</p>",
    "isHistorical": false,
    "editorialNotes": [
        "Udsendt som MEDST nr. 013-21"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/07/2021"
        },
        {
            "displayName": "Accession",
            "displayValue": "C20210955009"
        },
        {
            "displayName": "Entydig dokumentidentifikation",
            "displayValue": "AN015057"
        },
        {
            "displayName": "Dato for førstegangsindlæggelse",
            "displayValue": "06/07/2021"
        },
        {
            "displayName": "Dato for indlæggelse",
            "displayValue": "06/07/2021"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9550"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "05/07/2021"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Medarbejder- og Kompetencestyrelsen"
        },
        {
            "displayName": "Ressortministeriets journalnummer",
            "displayValue": "Skatteministeriet, Medarbejder- og Kompetencestyrelsen, j.nr. 2020-490"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}