{
    "id": 38159,
    "title": "Kassekredit, provision.(* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 60448 af 16/09/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I februar 1991 forlængede et pengeinstitut P en til en klager K ydet  \r\n\r\n kassekredit til december 1993. Af kreditkontrakten fremgik, at rentesatsen  \r\n\r\n var 16%, og den fortrykte rubrik vedrørende provisionssats var udfyldt med  \r\n\r\n 0,0% p.a., idet der i rubrikken var fortrykt p.t. I februar 1992 meddelte P  \r\n\r\n K, at renten på kreditten pr. 1. april 1992 ville blive nedsat til 2%, og at  \r\n\r\n der i stedet ville blive indført en løbende provision på 2% af  \r\n\r\n kreditmaksimum. </I> </P>  \r\n\r\n<P> <I>K indbragte sagen for Ankenævnet med påstand om, at P tilpligtedes at  \r\n\r\n anerkende, at provisionen på kassekreditten var 0% p.a. K fik delvist  \r\n\r\n medhold. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kassekredit, provision.(* 1) </H1>  \r\n\r\n<P></P>  \r\n\r\n<BR>  \r\n\r\n<P>Kendelse af 16. september 1992 i sag nr. 174/1992 (Kassekredit,  \r\n\r\n provision). </P>  \r\n\r\n<P>Den 11. februar 1991 blev en af pengeinstituttet P til klageren K ydet  \r\n\r\n kassekredit på 20.000 kr. forlænget til 31. december 1993. Af  \r\n\r\n kassekreditkontrakten fremgik, at rentesatsen var 16%. Den fortrykte rubrik  \r\n\r\n vedrørende provisionssats var udfyldt med 0,0% p.a., idet der i rubrikken var  \r\n\r\n fortrykt &#187;p.t.:&#187;. </P>  \r\n\r\n<P>I februar 1992 meddelte P K, at renten på kassekreditten pr. 1. april 1993  \r\n\r\n ville blive nedsat med 2%, og at der i stedet ville blive indført en løbende  \r\n\r\n provision på 2% af kreditmaksimum. </P>  \r\n\r\n<P>Under sagen var fremlagt en brochure om den pågældende kontoform. I denne  \r\n\r\n var bl.a. anført: </P>  \r\n\r\n<P>&#187;Fordelene ved en &#187;kassekredit&#171; er, at du kun betaler  \r\n\r\n renter, når der trækkes på kreditten. Du kan vente op til 3 år med at afdrage  \r\n\r\n selve &#187;kassekreditten&#171;, når blot du i mellemtiden betaler  \r\n\r\n renterne'. </P>  \r\n\r\n<P>K indbragte sagen for Ankenævnet med påstand om, at P tilpligtedes at  \r\n\r\n anerkende, at provisionen på kassekreditten var 0% p.a. </P>  \r\n\r\n<P>P nedlagde påstand om frifindelse. </P>  \r\n\r\n<P>Ankenævnets afgørelse var således: </P>  \r\n\r\n<P>3 medlemmer udtalte: </P>  \r\n\r\n<P>&#187;Kreditkontraktens angivelse af en provisionssats på p.t. 0,0% p.a.  \r\n\r\n er usædvanlig og kan ikke fortolkes således, at der var aftalt en  \r\n\r\n provisionssats for låneforholdet. P må imidlertid anses for berettiget til  \r\n\r\n med et passende varsel at ændre kredittens vilkår, herunder at indføre en  \r\n\r\n provisionsssats. Vi finder, at et sådant varsel passende kan fastsættes til 6  \r\n\r\n måneder. Da P ved skrivelse af 21. februar 1992 orienterede K om indførelsen  \r\n\r\n af provisionssatsen stemmer vi herefter for, at ændringen tidligst har kunnet  \r\n\r\n få virkning fra den 21. august 1992.&#171; </P>  \r\n\r\n<P>2 medlemmer udtalte: </P>  \r\n\r\n<P>&#187;Vi lægger til grund, at fornyelsen af kassekreditten i februar 1992  \r\n\r\n skete på grundlag af bl.a. oplysningerne i P's brochure. Med henvisning til  \r\n\r\n det fra denne brochure ovenfor citerede samt til det i kreditkontrakten  \r\n\r\n individuelt fastsatte vilkår, hvorefter kreditten skulle løbe indtil udgangen  \r\n\r\n af 1993, finder vi, at P har givet K en berettiget forventning om, at det  \r\n\r\n vederlag, han skulle betale for kreditfaciliteten, i kontraktens løbetid  \r\n\r\n alene ville bestå i forrentning (efter en variabel sats) af trukne beløb.  \r\n\r\n</P>  \r\n\r\n<P>Det kan ikke føre til andet resultat, at det i P's fortrykte almindelige  \r\n\r\n bestemmelser på kontraktens bagside er fastsat, at &#187;renter og provision,  \r\n\r\n efter de af banken til enhver tid fastsatte satser, beregnes bagud og  \r\n\r\n tilskrives kontoen hvert kvartal . .&#171; (punkt 7). Ejheller kan det føre  \r\n\r\n til andet resultat, at P ifølge ordlyden af de almindelige bestemmelsers  \r\n\r\n punkt 2 skulle have &#187;ret til - uanset eventuelle afdragsbestemmelser -  \r\n\r\n når som helst med 14 dages varsel at opsige kreditten og forlange gælden helt  \r\n\r\n eller delvis betalt&#171;. Vi stemmer herefter for at give K fuldt medhold'.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Offentliggjort i Fagskrift for Finansvæsen og Ankenævnets  \r\n\r\n årsberetning for 1992 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19926044825"
        },
        {
            "displayName": "Entydig dokumentidentifikation",
            "displayValue": "CA006094"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60448"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "16/09/1992"
        },
        {
            "displayName": "Administrerende myndighed",
            "displayValue": "Pengeinstitutankenævnet"
        },
        {
            "displayName": "Ressortministeriets journalnummer",
            "displayValue": "174/92"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}