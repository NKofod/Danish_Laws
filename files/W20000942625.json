{
    "id": 157721,
    "title": "Ankestyrelsens principafgørelse P-35-00 om pension - påbegyndelse af pensionssag - bedømmelsesgrundlag - arbejde i eget hjem - revalideringsmuligheder",
    "documentTypeId": "240",
    "isSagsforlobPeriodValid": true,
    "shortName": "KEN nr 9426 af 15/09/2000",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-35-00 om pension - påbegyndelse af pensionssag - bedømmelsesgrundlag - arbejde i eget hjem - revalideringsmuligheder</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Sagen drejede sig om påbegyndelse af pensionssag for en kvinde, der siden 1972 havde haft arbejde i eget hjem.</p>\r\n   <p class=\"TekstGenerel\">Ankestyrelsen udtalte generelt, at betingelsen om, at foranstaltninger til forbedring af erhvervsevnen skal være udtømte også gælder for personer, hvis erhvervsevne skal bedømmes i forhold til husligt arbejde i eget hjem. Vurderingen må ske i relation til arbejdsmarkedet og i relation til eget hjem.</p>\r\n   <p class=\"TekstGenerel\">På grundlag af de helbredsmæssige og sociale oplysninger vurderede Ankestyrelsen, at erhvervsevnen var ubetydelig i relation til arbejdsmarkedet, og at der ikke var mulighed for at iværksætte foranstaltninger til forbedring af erhvervsevnen hverken i relation til erhvervsarbejde eller i relation til husligt arbejde i eget hjem.</p>\r\n   <p class=\"TekstGenerel\">Ved bedømmelsen af at erhvervsevnen var ubetydelig blev der lagt vægt på, at ansøgeren ikke havde været på arbejdsmarkedet, siden hun tog sin kontoruddannelse i 1972, at hun led af kronisk smertetilstand efter flere operationer og behandling efter brystkræft og fjernelse af 18 lymfeknuder, bevægeindskrænkning og hævelse af højre arm, og at hun derudover led af rygsmerter og af angstanfald gennem mange år.</p>\r\n   <p class=\"TekstGenerel\">Ankestyrelsen fandt derfor ikke, at der var grundlag for iværksætttelse af arbejdsprøvning eller andre foranstaltninger i relation til arbejdsmarkedet. Ankestyrelsen fandt desuden heller ikke, at der kunne foreslås yderligere behandling eller andre foranstaltninger til forbedring af erhvervsevnen i eget hjem.</p>\r\n   <p class=\"TekstGenerel\">Kommunen skulle således påbegynde pensionssag og træffe afgørelse om, hvorvidt ansøgers erhvervsevne kunne anses for nedsat i husligt arbejde i et sådant omfang, at der var grundlag for tilkendelse af førtidspension og i givet fald størrelsen heraf.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 385 af 26. maj 2000 - § 20a, stk. 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sagen drejede sig om en 47-årig kontoruddannet kvinde, der ikke havde haft arbejde uden for hjemmet siden 1972. Hun led af følger efter behandling for brystkræft i 1997. Desuden havde hun i mange år lidt af dårlige nerver, der bevirkede, at hun ikke kunne handle ind alene, og hun havde også haft dårlig ryg gennem mange år.</p>\r\n<p>Ansøger var ikke motiveret for at deltage i revalidering.</p>\r\n<p>Kommunen traf den 2. juni 1999 afgørelse om afslag på påbegyndelse af pensionssag.</p>\r\n<p>Afslaget var begrundet med, at en sag om førtidspension først kan påbegyndes på det tidspunkt, hvor det konstateres, at alle aktiverings-, revaliderings- og behandlingsmæssige samt andre foranstaltninger der kan forbedre erhvervsevnen har været afprøvet, jf. lov om social pension § 20 a, stk. 2.</p>\r\n<p>Kommunen lagde vægt på, at ansøgers erhvervsevne i forhold til husligt erhverv ikke fandtes nedsat med halvdelen. Dette på baggrund af, at det vurderedes, at de dårlige nerver ikke medvirkede til nogen væsentlig erhvervsevneindskrænkning i forhold til husligt erhverv, og ryglidelsen havde eksisteret gennem adskillige år. Med hensyn til følgerne efter brystkræftoperationen vurderedes det ikke, at det påvirkede erhvervsevnen som hjemmearbejdende i væsentlig grad, der nedsatte erhvervsevnen med halvdelen.</p>\r\n<p>Det sociale nævn ændrede kommunens afgørelse, således at der skulle påbegyndes en sag om førtidspension.</p>\r\n<p>Bagrunden var, at alle aktiverings-, revaliderings, og behandlingsmæssige samt andre foranstaltninger, der kunne forbedre erhvervsevnen, efter nævnets vurdering var udtømt, samt at helbredstilstanden efter de foreliggende oplysninger formentlig medførte en nedsættelse af erhvervsevnen med mindst halvdelen.</p>\r\n<p>Nedsættelsen af erhvervsevnen var bedømt i forhold til muligheder for at klare husligt arbejde i eget hjem.</p>\r\n<p>Der var lagt vægt på, at ansøger havde dårlige nerver, discusdegeneration i lænden og følger efter operation for brystkræft, samt at der var symptomer i form af varierende rygsmerter, nedsat kraft, bevægeindskrænkning og hævelse i højre arm, smerter i højre brystregion og angstanfald.</p>\r\n<p>Sagen blev behandlet i principielt møde med henblik på afklaring af anvendelse af vurdering i husligt arbejde sammenholdt med § 20 a, der trådte i kraft 1. juli 1998.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen var enig med det sociale nævn i, at der var grundlag for at påbegynde sag om førtidspension, da kommunen traf afgørelse den 2. juni 1999.</p>\r\n<p>Ankestyrelsen fandt, at det på dette tidspunkt kunne konstateres, at erhvervsevnen var ubetydelig og ikke kunne forbedres ved aktiverings -, behandlings - eller andre foranstaltninger, jf. pensionslovens § 20 a, stk. 2, samt § 15, stk. 2.</p>\r\n<p>Kommunen skulle således påbegynde pensionssag og træffe afgørelse om, hvorvidt ansøgers erhvervsevne kunne anses for nedsat i husligt arbejde i et sådant omfang, at der var grundlag for</p>\r\n<p>tilkendelse af førtidspension og i givet fald størrelsen heraf.</p>\r\n<p>Ankestyrelsen lagde generelt til grund, at pensionslovens § 20 a, stk. 2 om påbegyndelse af pensionssag og § 15, stk. 2, om betingelser for tilkendelse af førtidspension, der trådte i kraft 1. juli 1998, også gælder for personer, hvis erhvervsevne skal bedømmes i forhold til arbejde i eget hjem i medfør af Socialministeriets bekendtgørelse nr. 1046 af 17. december 1997 om social pension, § 21, stk. 4. Ankestyrelsen fandt, at vurderingen efter de nævnte bestemmelser i disse tilfælde må ske i relation til arbejdsmarkedet og i relation til eget hjem.</p>\r\n<p>På grundlag af de helbredsmæssige og sociale oplysninger vurderede Ankestyrelsen, at erhvervsevnen var ubetydelig i relation til arbejdsmarkedet, og der ikke var mulighed for at iværksætte forantstaltninger til forbedring af erhvervsevnen hverken i relation til erhvervsarbejde eller i relation til husligt arbejde i eget hjem.</p>\r\n<p>Ved bedømmelsen af at erhvervsevnen var ubetydelig lagde Ankestyrelsen vægt på, at ansøgeren ikke havde været på arbejdsmarkedet, siden hun tog sin kontoruddannelse i 1972, at hun led af kronisk smertetilstand efter flere operationer og behandling efter brystkræft og fjernelse af 18 lymfeknuder, bevægeindskrænkning og hævelse af højre arm, og at hun derudover led af rygsmerter og af angstanfald gennem mange år. Ankestyrelsen fandt derfor ikke, at der var grundlag for iværksættelse af arbejdsprøvning eller andre foranstaltninger i relation til arbejdsmarkedet. Ankestyrelsen fandt desuden heller ikke, at der kunne foreslås yderligere behandling eller andre foranstaltninger til forbedring af erhvervsevnen i eget hjem.</p>\r\n<p>Ankestyrelsen tiltrådte således det sociale nævns afgørelse om påbegyndelse af pensionssag.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W20000942625"
        },
        {
            "displayName": "Entydig dokumentidentifikation",
            "displayValue": "BS010504"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9426"
        },
        {
            "displayName": "År for udstedelse",
            "displayValue": "2000"
        },
        {
            "displayName": "Dato for underskrift",
            "displayValue": "15/09/2000"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 600418-00"
        },
        {
            "displayName": "Stikord",
            "displayValue": "P-35-00"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}