{
    "id": 76671,
    "title": "Vejledning om befordringsgodtgørelse for 18-årige uddannelsessøgende i videregående uddannelser. (Til uddannelsesinstitutioner med videregående uddannelser, der af SUstyrelsen er godkendt som støtteberettigende til uddannelsesstøtte) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 22153 af 15/07/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om befordringsgodtgørelse for  \r\n\r\n 18-årige uddannelsessøgende i videregående uddannelser. </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til uddannelsesinstitutioner med  \r\n\r\n videregående uddannelser, der af </P>  \r\n\r\n<P CLASS=TITEL-KOMMENTAR ALIGN=CENTER>SUstyrelsen er godkendt som  \r\n\r\n støtteberettigende til uddannelsesstøtte) </P>  \r\n\r\n<BR>  \r\n\r\n<P>Loven om statens uddannelsesstøtte er ændret ved lov nr. 192 af 29. marts  \r\n\r\n 1988, jf. lovbekendtgørelse nr. 306 af 8. juni 1988. Med ændringen er der i  \r\n\r\n lovens § 9, stk. 6, indført en befordringsgodtgørelsesordning for 18-årige  \r\n\r\n uddannelsessøgende, som er i videregående uddannelser, og som har en særlig  \r\n\r\n lang afstand fra bopæl til uddannelsessted. De kan få godtgjort halvdelen af  \r\n\r\n udgifterne til befordring mellem bopæl og uddannelsessted med offentlige  \r\n\r\n transportmidler af staten. </P>  \r\n\r\n<P>De nærmere regler om ordningen er fastsat i Undervisnings- og  \r\n\r\n Forskningsministeriets bekendtgørelse nr. 308 af 9. juni 1988 om  \r\n\r\n befordringsgodtgørelse til 18-årige uddannelsessøgende i videregående  \r\n\r\n uddannelser. </P>  \r\n\r\n<P>Ordningen har virkning fra 1. august 1988. </P>  \r\n\r\n<P>Administration </P>  \r\n\r\n<P>I henhold til bekendtgørelsen er udbetalingen af godtgørelse henlagt til  \r\n\r\n de enkelte uddannelsesinstitutioner. SUstyrelsen kan fastsætte regler herom.  \r\n\r\n</P>  \r\n\r\n<P>Endvidere kan styrelsen fastsætte regler for uddannelsesinstitutionerne om  \r\n\r\n refusioner af afholdte udgifter til befordringsgodtgørelse. </P>  \r\n\r\n<P>SUstyrelsen har herefter fastsat følgende: </P>  \r\n\r\n<P>Krav til den uddannelsessøgende </P>  \r\n\r\n<P>For at få befordringsgodtgørelse skal den uddannelsessøgende ansøge herom  \r\n\r\n ved at henvende sig til uddannelsesinstitutionen og fremvise </P>  \r\n\r\n<P>- årskort eller lignende bevis for at være optaget på institutionen, </P>  \r\n\r\n<P>- personnummerbevis, hvis personnummeret ikke fremgår af årskortet, og  \r\n\r\n</P>  \r\n\r\n<P>- trafikkort samt dokumentation for udgifterne hertil, og for hvilken  \r\n\r\n periode trafikkortet gælder. Den uddannelsessøgende skal oplyse perioder med  \r\n\r\n praktik med <B>løn</B>  i kortets gyldighedsperiode. </P>  \r\n\r\n<P>Endvidere skal den uddannelsessøgende afgive erklæring om, at trafikkortet  \r\n\r\n kun dækker billigste befordring mellem bopæl og uddannelsessted med  \r\n\r\n offentlige transportmidler. </P>  \r\n\r\n<P>Hvis det trafikkort, den uddannelsessøgende har købt, dækker en længere  \r\n\r\n strækning end strækningen mellem bopæl og uddannelsessted, må den  \r\n\r\n uddannelsessøgende selv hos trafikselskabet få oplyst, hvad prisen er for et  \r\n\r\n trafikkort med samme gyldighedsperiode, men som kun dækker strækningen mellem  \r\n\r\n bopæl og uddannelsessted, og oplyse denne pris. Det er i så fald denne pris,  \r\n\r\n som lægges til grund ved beregningen af en evt. godtgørelse. </P>  \r\n\r\n<P>Krav til uddannelsesinstitutionerne </P>  \r\n\r\n<P>Uddannelsesinstitutionen skal påse at følgende betingelser er opfyldt:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI> <I>a) at ansøgningen er indgivet senest 3 måneder efter købet af  \r\n\r\n trafikkortet.</I>  </LI>  \r\n\r\n<LI> <I>b) at den uddannelsessøgende er fyldt 18 år og ikke fyldt 19 år.</I>  \r\n\r\n</LI>  \r\n\r\n</UL>  \r\n\r\n<P>Godtgørelse kan tidligst gives fra den uddannelsessøgendes fyldte 18 år og  \r\n\r\n senest til og med udgangen af den måned, hvor den uddannelsessøgende fylder  \r\n\r\n 19 år. </P>  \r\n\r\n<UL CLASS=PLAIN-LIST>  \r\n\r\n<LI> <I>c) at den uddannelsessøgendes bopæl og uddannelsesstedet ligger i  \r\n\r\n Danmark.</I>  </LI>  \r\n\r\n<LI> <I>d) at den uddannelsessøgende er indskrevet ved en videregående  \r\n\r\n uddannelse, der af SUstyrelsen er godkendt som støtteberettigende til  \r\n\r\n uddannelsesstøtte.</I>  </LI>  \r\n\r\n</UL>  \r\n\r\n<P>Det er dog ikke en betingelse, at den uddannelsessøgende får  \r\n\r\n uddannelsesstøtte. </P>  \r\n\r\n<P>Disse uddannelser er opregnet i Håndbogen om statens uddannelsesstøtte.  \r\n\r\n</P>  \r\n\r\n<P>Har den uddannelsessøgende afsluttet eller afbrudt uddannelsen før sit  \r\n\r\n fyldte 19. år, kan godtgørelse kun gives til og med udgangen af den måned,  \r\n\r\n hvor uddannelsen er afsluttet eller afbrudt. Er undervisningsperioden ophørt  \r\n\r\n forinden, kan godtgørelse kun gives indtil dette tidspunkt. </P>  \r\n\r\n<P>Uddannelsesinstitutioner med følgende videregående uddannelser skal være  \r\n\r\n opmærksom på, jf. § 1, stk. 2, i bekendtgørelsen, at uddannelsessøgende i  \r\n\r\n disse uddannelser er berettiget til befordringsgodtgørelse i henhold til  \r\n\r\n Undervisningsministeriets bekendtgørelse nr. 302 af 24. juni 1985 (den  \r\n\r\n amtskommunale befordringsgodtgørelsesordning for visse grupper af  \r\n\r\n uddannelsessøgende): </P>  \r\n\r\n<P>Boligkonsulent </P>  \r\n\r\n<P>kemotekniker </P>  \r\n\r\n<P>Kunsthåndværkerskoleuddannelserne </P>  \r\n\r\n<P>Laboratorietekniker </P>  \r\n\r\n<P>Levnedsmiddeltekniker </P>  \r\n\r\n<P>Tandplejer </P>  \r\n\r\n<P>Uddannelsesinstitutionerne skal henlede de studerendes opmærksomhed på den  \r\n\r\n amtskommunale befordringsgodtgørelsesordning, men i øvrigt udbetale  \r\n\r\n godtgørelse efter uddannelsesstøttelovens bestemmelser, når den  \r\n\r\n uddannelsessøgende ansøger om det, og betingelserne herfor i øvrigt er  \r\n\r\n opfyldt. </P>  \r\n\r\n<UL CLASS=PLAIN-LIST>  \r\n\r\n<LI> <I>e) at trafikkortets pris pr. måned overstiger eller er lig med det  \r\n\r\n fastsatte mindstebeløb.</I>  </LI>  \r\n\r\n</UL>  \r\n\r\n<P>Ordningen forudsætter, at den uddannelsessøgende har købt trafikkort med  \r\n\r\n en gyldighedsperiode på <B>mindst en måned</B> (et månedskort). For at der  \r\n\r\n kan ydes godtgørelse skal prisen for månedskortet være på mindst et nærmere  \r\n\r\n fastsat mindstebeløb, der i finansåret 1988 er fastsat til <B>340 kr.</B>  \r\n\r\n Dette mindstebeløb lægges til grund ved godtgørelse af trafikkort købt til og  \r\n\r\n med 15. februar 1989. Mindstebeløbet reguleres en gang årligt, den 15.  \r\n\r\n februar, for prisudviklingen for offentlige transportmidler med virkning for  \r\n\r\n trafikkort købt efter denne dato. </P>  \r\n\r\n<P>Har den uddannelsessøgende købt et trafikkort af <B>længere varighed end  \r\n\r\n en måned</B> udbetales godtgørelsen for en måned ad gangen på grundlag af den  \r\n\r\n beregnede kortpris pr. måned. Det er en forudsætning, at kortprisen pr. måned  \r\n\r\n overstiger eller er lig med mindstebeløbet, og at betingelserne for  \r\n\r\n godtgørelse til stadighed er opfyldt. </P>  \r\n\r\n<P>Udgifter til billetter, rabatkort og klippekort godtgøres ikke. </P>  \r\n\r\n<UL CLASS=PLAIN-LIST>  \r\n\r\n<LI> <I>f) at godtgørelse kun gives for den periode, hvor der efter  \r\n\r\n uddannelsesinstitutionens studieplan tilbydes undervisning og afholdes  \r\n\r\n eksamen ved den pågældende videregående uddannelse.</I>  </LI>  \r\n\r\n</UL>  \r\n\r\n<P>Der kan bortses fra kortvarige undervisnings- og eksamensfrie perioder,  \r\n\r\n som f.eks. efterårsferie, juleferie, vinterferie og påskeferie. </P>  \r\n\r\n<UL CLASS=PLAIN-LIST>  \r\n\r\n<LI> <I>g) at der ikke udbetales godtgørelse for perioder med lønnet  \r\n\r\n praktik.</I>  </LI>  \r\n\r\n</UL>  \r\n\r\n<P>Indeholder uddannelsen lønnede praktikperioder, skal  \r\n\r\n uddannelsesinstitutionerne påse, at der ikke udbetales godtgørelse for disse  \r\n\r\n perioder, jf. bekendtgørelsens § 1, stk. 2. </P>  \r\n\r\n<P>Forholdsmæssig beregning af godtgørelsen </P>  \r\n\r\n<P>Er betingelserne for at få befordringsgodtgørelse kun opfyldt i en del af  \r\n\r\n trafikkortets gyldighedsperiode beregnes godtgørelsen forholdsmæssigt.  \r\n\r\n Antallet af dage, hvor betingelserne er opfyldt, sættes i forhold til en  \r\n\r\n måned på 30 dage. </P>  \r\n\r\n<P>Forholdsmæssig beregning af godtgørelsen forekommer, når aldersbetingelsen  \r\n\r\n og/eller undervisningsperioden ligger delvis udenfor trafikkortets  \r\n\r\n gyldighedsperiode, samt når den uddannelsessøgende er i lønnet praktik i en  \r\n\r\n del af trafikkortets gyldighedsperiode. </P>  \r\n\r\n<P>Ved trafikkort med en gyldighedsperiode på mere end en måned skal der for  \r\n\r\n hver måned, der søges om godtgørelse, konstateres om betingelserne for at yde  \r\n\r\n godtgørelse er opfyldt. </P>  \r\n\r\n<P>Eksempel 1 </P>  \r\n\r\n<P>Den uddannelsessøgende fylder 19 år den 5. august (der kan ydes  \r\n\r\n godtgørelse indtil udgangen af den måned, hvor den uddannelsessøgende fylder  \r\n\r\n 19 år). </P>  \r\n\r\n<P>Trafikkortets gyldighedsperiode er 10. august - 9. september (månedskort).  \r\n\r\n</P>  \r\n\r\n<P>Trafikkortets pris er 410 kr. </P>  \r\n\r\n<P>Undervisningen begynder den 15. august. </P>  \r\n\r\n<P>Der kan ydes godtgørelse for perioden 15. august - 31. august. </P>  \r\n\r\n<P>Godtgørelsen udgør: </P>  \r\n\r\n<P>410 kr. x 17/30 x 1/2 = 116,17 kr., afrundes op til 117 kr. </P>  \r\n\r\n<P>Eksempel 2 </P>  \r\n\r\n<P>Den uddannelsessøgende fylder 19 år den 10. juni. </P>  \r\n\r\n<P>Undervisningen ophører den 17. juni. </P>  \r\n\r\n<P>Trafikkortets gyldighedsperiode er 6. juni - 5. juli. </P>  \r\n\r\n<P>Trafikkortets pris er 410 kr. </P>  \r\n\r\n<P>Godtgørelsen kan ydes indtil undervisningen ophører. </P>  \r\n\r\n<P>Godtgørelsen kan derfor ydes for perioden 6. juni - 17. juni. </P>  \r\n\r\n<P>Godtgørelsen udgør: </P>  \r\n\r\n<P>410 kr. x 12/30 x 1/2 = 82 kr. </P>  \r\n\r\n<P>Eksempel 3 </P>  \r\n\r\n<P>Trafikkortets gyldighedsperiode er 1. september - 30. november  \r\n\r\n (3-månederskort). </P>  \r\n\r\n<P>Trafikkortets pris er 1200 kr. </P>  \r\n\r\n<P>Undervisningen begynder den 5. september. Den uddannelsessøgende er i  \r\n\r\n praktik med <B>løn</B> i perioden 3. oktober - 14. oktober. </P>  \r\n\r\n<P>Den uddannelsessøgende fylder 19 år den 15. november. </P>  \r\n\r\n<P>Godtgørelsen kan kun udbetales for en måned ad gangen. Godtgørelsen  \r\n\r\n beregnes på grundlag af en kortpris pr. måned på 400 kr. </P>  \r\n\r\n<P>For den 1. måned, 1. september - 30. september, kan der ydes godtgørelse  \r\n\r\n fra den 5. september, hvor undervisningen begynder, eller for 26 dage. </P>  \r\n\r\n<P>Godtgørelsen udgør: </P>  \r\n\r\n<P>400 kr. x 26/30 x 1/2 = 173,33 kr., afrundes op til 174 kr. </P>  \r\n\r\n<P>For den 2. måned, 1. oktober - 31. oktober, kan der kun ydes godtgørelse  \r\n\r\n for den del af perioden, der ligger uden for den lønnede praktikperiode,  \r\n\r\n eller for 19 dage. </P>  \r\n\r\n<P>Godtgørelsen udgør: </P>  \r\n\r\n<P>400 kr. x 19/30 x 1/2 = 126,67 kr. afrundes op til 127 kr. </P>  \r\n\r\n<P>For den 3. måned, 1. november - 30. november, kan der ydes godtgørelse for  \r\n\r\n hele måneden. </P>  \r\n\r\n<P>Godtgørelsen udgør: </P>  \r\n\r\n<P>400 kr. x 1/2 = 200 kr. </P>  \r\n\r\n<P>Eksempel 4 </P>  \r\n\r\n<P>Trafikkortets pris er 650 kr. (månedskort). </P>  \r\n\r\n<P>Den uddannelsessøgende oplyser, at et trafikkort med samme  \r\n\r\n gyldighedsperiode, men som kun dækker strækningen mellem bopæl og  \r\n\r\n uddannelsessted koster 410 kr. </P>  \r\n\r\n<P>Det er sidstnævnte udgift, der skal lægges til grund for beregningen af en  \r\n\r\n evt. godtgørelse. </P>  \r\n\r\n<P>Udbetaling af godtgørelsen </P>  \r\n\r\n<P>Godtgørelsen udbetales af den uddannelsesinstitution, hvor den  \r\n\r\n uddannelsessøgende er optaget. </P>  \r\n\r\n<P>Godtgørelsen udbetales enten kontant eller ved anvisning til den  \r\n\r\n uddannelsessøgendes bank-, sparekasse- eller postgirokonto. </P>  \r\n\r\n<P>Ved kontant udbetaling tages der hensyn til den kasseudbetalingsordning,  \r\n\r\n der gælder for uddannelsesinstitutionen. </P>  \r\n\r\n<P>Ved anvisning til den uddannelsessøgendes bank-, sparekasse- eller  \r\n\r\n postgirokonto meddeler den uddannelsessøgende de nødvendige oplysninger. </P>  \r\n\r\n<P>Refusion </P>  \r\n\r\n<P>Uddannelsesinstitutionerne kan få refunderet de udbetalte  \r\n\r\n befordringsgodtgørelser hos SUstyrelsen. </P>  \r\n\r\n<P>Statslige uddannelsesinstitutioner, der er tilknyttet statens centrale  \r\n\r\n regnskabssystem, SCR, afregner de udbetalte befordringsgodtgørelser ved  \r\n\r\n kontering på institutionsnr. 70041011 og konto nr. 5106013. Samtidig sender  \r\n\r\n uddannelsesinstitutionerne en meddelelse om konteringen sammen med en kopi af  \r\n\r\n konteringsbilaget til SUstyrelsen, Danasvej 30, 1910 Frederiksberg C. </P>  \r\n\r\n<P>Uddannelsesinstitutioner, der ikke er tilknyttet statens centrale  \r\n\r\n regnskabssystem, afregner kvartalsvis ved at sende en opgørelse over de  \r\n\r\n udbetalte godtgørelser vedlagt dokumentation herfor til SUstyrelsen, Danasvej  \r\n\r\n 30, 1910 Frederiksberg C. </P>  \r\n\r\n<P>Ansøgningsskema </P>  \r\n\r\n<P>SUstyrelsen har til brug for uddannelsesinstitutionernes behandling af  \r\n\r\n ansøgninger om befordringsgodtgørelse udfærdiget et ansøgningsskema, som  \r\n\r\n udfyldes i 3 eksemplarer ved gennemskrivning med kuglepen. Det ene eksemplar  \r\n\r\n (side 3) er til SUstyrelsen. Det indsendes til styrelsen kvartalsvis.  \r\n\r\n Indsendelsen sker indtil videre for at styrelsen kan følge ordningen. </P>  \r\n\r\n<P>Der bruges et ansøgningsskema for hver måned, den uddannelsessøgende søger  \r\n\r\n om befordringsgodtgørelse. D.v.s. ved 3-måneders trafikkort bruges 3 skemaer.  \r\n\r\n</P>  \r\n\r\n<P>Ansøgningsskemaerne rekvireres hos SUstyrelsen, Danasvej 30, 1910  \r\n\r\n Frederiksberg C. </P>  \r\n\r\n<P>Klageadgang </P>  \r\n\r\n<P>Klager over uddannelsesinstitutionernes afgørelser vedrørende  \r\n\r\n befordringsgodtgørelse kan indbringes til SUstyrelsen, Danasvej 30, 1910  \r\n\r\n Frederiksberg C. </P>  \r\n\r\n<P>Uddannelsesinstitutionerne orienterer de uddannelsessøgende om denne  \r\n\r\n klageadgang. </P>  \r\n\r\n<P>Med venlig hilsen </P>  \r\n\r\n<P>SUstyrelsen </P>  \r\n\r\n</DIV>",
    "isHistorical": true,
    "editorialNotes": [
        "dermed bortfaldet.",
        "nr 823 af 21/12/1988 med virkning fra 1. august 1989. Vejledningen er",
        "(* 1) Hjemlen til befordringsgodtgørelsesordningen er ophævet af Lov"
    ],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19882215360"
        },
        {
            "displayName": "Entydig dokumentidentifikation",
            "displayValue": "CM035878"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "20/06/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22153"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "15/07/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Styrelsen for Statens Uddannelsesstøtte"
        },
        {
            "displayName": "Ressortministeriets journalnummer",
            "displayValue": "2-10-013"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}