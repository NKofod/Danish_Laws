{
    "id": 38572,
    "title": "Falcks privatabonnement. Udformning af abonnementsbetingelser. (*1) ",
    "documentTypeId": "250",
    "isSagsforlobPeriodValid": false,
    "shortName": "UDT nr 60286 af 24/10/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Falcks redningskorps indførte fra 1. juli 1989 et nyt  \r\n\r\n privatabonnement, og udarbejdede i den forbindelse en pjece, hvor det blandt  \r\n\r\n andet i skemaform var oplyst, i hvilke tilfælde man ydede sygetransport,  \r\n\r\n ligesom det var anført om det offentlige eventuelt tillige havde en  \r\n\r\n forpligtelse. Forbrugerombudsmanden udtalte, at pjecen i rimeligt omfang gav  \r\n\r\n forbrugeren oplysning om, hvad abonnementet dækkede og imødekom Ombudsmandens  \r\n\r\n henstilling om at få udarbejdet en mere tilfredsstillende præcisering af  \r\n\r\n abonnementsdækningen ved patientbefordring. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Falcks privatabonnement. Udformning af  \r\n\r\n abonnementsbetingelser. (*1) </H1>  \r\n\r\n<P></P>  \r\n\r\n<BR>  \r\n\r\n<P>2.3.1. Ændring af Falcks privatabonnement for udførelse af  \r\n\r\n patientbefordring </P>  \r\n\r\n<P>Gennem årene har såvel Forbrugerombudsmanden som Forbrugerklagenævnet  \r\n\r\n modtaget adskillige henvendelser fra abonnenter, der var utilfredse med, at  \r\n\r\n opståede behov for patientbefordring var blevet afvist af Falck. Afvisningen  \r\n\r\n blev givet med henvisning til abonnementsbetingelsernes bestemmelser om, at  \r\n\r\n når det offentlige samtidig havde en forpligtelse til at yde  \r\n\r\n patientbefordring, kunne befordring ikke rekvireres hos Falck. </P>  \r\n\r\n<P>På baggrund af de mange henvendelser har der derefter været ført en  \r\n\r\n korrespondance og forhandling mellem Forbrugerombudsmanden og Falck, der  \r\n\r\n mundede ud i, at Forbrugerombudsmanden i 1987 henstillede, at der mellem  \r\n\r\n repræsentanter for de myndigheder, der stod bag reglerne om offentlig  \r\n\r\n patientbefordring og Falck blev udarbejdet en rimelig, klar afgrænsning af  \r\n\r\n ydelsen i henhold til Falck-abonnementet og ydelserne fra det offentlige.  \r\n\r\n</P>  \r\n\r\n<P>Falck orienterede Forbrugerombudsmanden om, at man fra 1. juli 1989 tilbød  \r\n\r\n et nyt privatabonnement med udvidet patientbefordring. Baggrunden for  \r\n\r\n udviklingen af dette var de problemer, der har været med fortolkningen af  \r\n\r\n patientbefordringsreglerne, specielt afgrænsningen til de offentlige  \r\n\r\n fribefordringsregler. Falck valgte derfor at udvide reglerne for  \r\n\r\n patientbefordring, således at de udfører al siddende sygetransport, såfremt  \r\n\r\n nogle enkle, klare forudsætninger er opfyldt. Udvidelsen indebærer, at Falck  \r\n\r\n yder patientbefordring - også i tilfælde, hvor der eventuelt tillige  \r\n\r\n foreligger en pligt for det offentlige til fribefordring. Efter en gennemgang  \r\n\r\n af den nye abonnementskontrakt og den medfølgende beskrivelse af  \r\n\r\n dækningsgraden for patientbefordring fandt Forbrugerstyrelsen ikke anledning  \r\n\r\n til at fremkomme med bemærkninger til kontraktens bestemmelser om  \r\n\r\n dækningsgraden. Forbrugerstyrelsen udtalte, at det nye privatabonnement  \r\n\r\n indebærer, at abonnenterne får tilbudt en dækningsgrad, der må anses for at  \r\n\r\n være i overensstemmelse med, hvad abonnenterne sædvanligvis forventer. </P>  \r\n\r\n<P>Sammen med den nye abonnementskontrakt havde Falck udarbejdet en pjece,  \r\n\r\n der informerede om det nye privatabonnement. Falck havde opstillet et skema,  \r\n\r\n hvor der opregnedes de situationer, hvor Falck ydede siddende sygetransport,  \r\n\r\n ligesom det for de enkelte situationer var skitseret, om det offentlige  \r\n\r\n eventuelt tillige havde en forpligtelse. </P>  \r\n\r\n<P>Forbrugerstyrelsen udtalte, at den udarbejdede pjece var fremstillet på en  \r\n\r\n sådan måde, at der nu blev givet en god og tydelig information om, hvad  \r\n\r\n abonnementet dækkede, og at informationerne derfor nu fuldt ud imødekom  \r\n\r\n Forbrugerombudsmandens henstilling om at få udarbejdet en mere  \r\n\r\n tilfredsstillende præcisering af abonnementsdækning ved patientbefordring.  \r\n\r\n (J.nr. FO 871658-5) </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(*1) Offentliggjort i Forbrugerstyrelsens juridiske årbog 1990, side 55.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19896028658"
        },
        {
            "displayName": "Entydig dokumentidentifikation",
            "displayValue": "CA006507"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "60286"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "24/10/1989"
        },
        {
            "displayName": "Administrerende myndighed",
            "displayValue": "Forbrugerombudsmanden"
        },
        {
            "displayName": "Ressortministeriets journalnummer",
            "displayValue": "1989-322-7"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}