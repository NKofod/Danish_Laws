{
    "id": 99755,
    "title": "Forslag til folketingsbeslutning om midlertidig opholdstilladelse til afviste asylansøgere fra lande under fredsopbygning, indtil tvungen hjemsendelse er mulig",
    "documentTypeId": "480",
    "isSagsforlobPeriodValid": true,
    "shortName": "2006/1 BSF 81",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 1. februar 2007 af  \r\n\r\n Simon Emil Ammitzbøll (RV), Marianne Jelved (RV), Morten Østergaard (RV),  \r\n\r\n Steen Gade (SF),  \r\n\r\n Ole Sohn (SF) og Jørgen Arbo&#8209;Bæhr (EL)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om  \r\n\r\n midlertidig opholdstilladelse til afviste asylansøgere fra lande under  \r\n\r\n fredsopbygning, indtil tvungen hjemsendelse er mulig  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Folketinget pålægger regeringen snarest muligt at fremsætte de  \r\n\r\n nødvendige lovforslag og foretage de fornødne administrative ændringer med  \r\n\r\n henblik på at begrænse brugen af negative motivationsfremmende  \r\n\r\n foranstaltninger  \r\n\r\n og&nbsp;give afviste asylansøgere, som ikke kan tvangshjemsendes, midlertidig  \r\n\r\n opholdstilladelse ved at udvide anvendelsen af 18-måneders-reglen om  \r\n\r\n midlertidigt  \r\n\r\n ophold, så denne gælder alle afviste asylansøgere, som samarbejder med de  \r\n\r\n danske myndigheder om at belyse egen sag, så sagen er klar til det tidspunkt,  \r\n\r\n hvor tvangshjemsendelse er mulig.  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til forslaget  \r\n\r\n</P>  \r\n\r\n<P class=\"Tekst9\">  \r\n\r\n For en større del af de over 1.600 afviste asylansøgere, som  \r\n\r\n aktuelt er i udsendelsesposition i Danmark, gælder, at de ikke bliver  \r\n\r\n tvangshjemsendt, fordi Danmark overholder den internationale aftale om kun at  \r\n\r\n tvangshjemsende afviste asylansøgere, som hjemlandet indvilliger i at  \r\n\r\n modtage.  \r\n\r\n Det betyder imidlertid ikke, at Danmark ikke forsøger at presse de afviste  \r\n\r\n asylansøgere til at udrejse. Midlerne til at presse de afviste asylansøgere  \r\n\r\n til  \r\n\r\n at udrejse er de såkaldt motivationsfremmende foranstaltninger og udsigten  \r\n\r\n til  \r\n\r\n en tilværelse i et asylcenter med meget begrænsede udfoldelsesmuligheder.  \r\n\r\n</P>  \r\n\r\n<P class=\"Tekst9\">  \r\n\r\n Formålet og håbet med de motivationsfremmende foranstaltninger  \r\n\r\n er, at de mennesker, som ikke har krav på asyl, men som ikke kan  \r\n\r\n tvangsudsendes, selv vil erkende, at der ikke længere er noget formål med at  \r\n\r\n blive i Danmark. Problemet ved denne strategi er, at der i dag findes en stor  \r\n\r\n gruppe afviste asylansøgere, som trods det, at de har fået afslag på asyl, og  \r\n\r\n trods de motivationsfremmende foranstaltninger fortsat vurderer, at en  \r\n\r\n tilværelse i de danske asylcentre er at foretrække frem for at vende tilbage  \r\n\r\n til hjemlandet.  \r\n\r\n</P>  \r\n\r\n<P class=\"Tekst9\">  \r\n\r\n En stor andel af denne gruppe er de afviste asylansøgere fra  \r\n\r\n Irak. Denne gruppe, som er på ca. 600 mennesker, vurderer &#8722; uanset de  \r\n\r\n forskellige danske forsøg på at motivere dem til at rejse hjem &#150; at  \r\n\r\n tilværelsen  \r\n\r\n i de danske asylcentre er at foretrække frem for den meget usikre tilværelse  \r\n\r\n i  \r\n\r\n Irak. Samme forhold gør sig gældende for bl.a. romaer og serbere fra Kosovo.  \r\n\r\n For de afviste asylansøgere fra Irak gælder, at de får opbakning fra FN  \r\n\r\n (UNHCR)  \r\n\r\n i, at det, selv om de ikke har krav på asyl, endnu ikke er sikkert at rejse  \r\n\r\n hjem. FN (UNHCR) bakker altså op om, at der i særlige tilfælde kan være behov  \r\n\r\n for at skelne mellem asylretlig beskyttelse og en mindre væsentlig  \r\n\r\n beskyttelse,  \r\n\r\n som dog sikrer tålelige livsvilkår, indtil forholdene i hjemlandet ændres  \r\n\r\n således, at enten tvangshjemsendelse bliver mulig, eller at de relevante  \r\n\r\n internationale organer (som UNHCR) vurderer, at hjemrejse er sikkert, og at  \r\n\r\n motivationsfremmende foranstaltninger derfor er at anbefale.  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Om  \r\n\r\n behovet for at begrænse brugen af motivationsfremmende foranstaltninger  \r\n\r\n</P>  \r\n\r\n<P class=\"Tekst9\">  \r\n\r\n FN&#146;s Flygtningehøjkommissariat &#150; UNHCR &#150; har medlemslandenes  \r\n\r\n mandat  \r\n\r\n til at lede og koordinere det internationale flygtningearbejde. Det er  \r\n\r\n UNHCR&#146;s  \r\n\r\n udgangspunkt, at flygtninge uden permanent opholdstilladelse skal hjemsendes,  \r\n\r\n når forholdene i hjemlandet tillader det. I forbindelse med hjemsendelse af  \r\n\r\n afviste asylansøgere accepterer UNHCR brugen af såvel tvang som positive og  \r\n\r\n negative motivationsfremmende midler. UNHCR udsender imidlertid grundige  \r\n\r\n vejledninger (f.eks. UNHCR Advisory Regarding the Return of Iraqis) om,  \r\n\r\n hvornår  \r\n\r\n forholdene i et givet hjemland tillader, at medlemslandene kan anvende  \r\n\r\n henholdsvis  \r\n\r\n tvangshjemsendelser, negative motivationsfremmende foranstaltninger og  \r\n\r\n positive  \r\n\r\n motivationsfremmende foranstaltninger, og hvornår der er behov for, at  \r\n\r\n medlemslande  \r\n\r\n giver afviste asylansøgere midlertidig beskyttelse uden at pålægge dem  \r\n\r\n motivationsfremmende foranstaltninger af nogen art. Den danske regering  \r\n\r\n følger  \r\n\r\n desværre ikke disse anbefalinger i dag.  \r\n\r\n</P>  \r\n\r\n<P class=\"Tekst9\">  \r\n\r\n De afviste irakiske asylansøgeres situation i Danmark i dag  \r\n\r\n illustrerer behovet for ikke blot at overholde den internationale aftale om  \r\n\r\n ikke at tvangshjemsende til uvished, men også at begrænse brugen af  \r\n\r\n motivationsfremmende  \r\n\r\n foranstaltninger. UNHCR&#146;s aktuelle anbefalinger for alle andre dele af  \r\n\r\n Irak end  \r\n\r\n de tre nordlige kurdiske provinser er, at man ikke tvangshjemsender dertil,  \r\n\r\n og  \r\n\r\n at man hverken bruger positive eller negative motivationsfremmende  \r\n\r\n foranstaltninger overfor de afviste asylansøgere, men i stedet yder de  \r\n\r\n afviste  \r\n\r\n asylansøgere en form for midlertidig beskyttelse. For de tre nordlige  \r\n\r\n kurdiske  \r\n\r\n provinser lyder UNHCR&#146;s aktuelle anbefalinger, at man kun motiverer  \r\n\r\n afviste  \r\n\r\n asylansøgere, der har deres hjem og netværk i disse provinser, til at rejse  \r\n\r\n dertil, idet strømme af hjemrejste flygtninge uden nogen tilknytning vil  \r\n\r\n destabilisere området.  \r\n\r\n</P>  \r\n\r\n<P class=\"Tekst9\">  \r\n\r\n Ikke desto mindre anvender Danmark motivationsfremmende foranstaltninger  \r\n\r\n overfor alle afviste irakere, som ikke af særlige grunde er undtaget for  \r\n\r\n reglerne herom, uanset fra hvilke dele af Irak de oprindelig kommer.  \r\n\r\n</P>  \r\n\r\n<P class=\"Tekst9\">  \r\n\r\n Irakiske asylansøgere har ad to omgange været mødt med positivt  \r\n\r\n orienterede »motivationsfremmende foranstaltninger« i form af tilbud om  \r\n\r\n støtte  \r\n\r\n til frivillig hjemrejse (repatriering). I alt 333 personer rejste i perioden  \r\n\r\n fra  \r\n\r\n den 21. juli 2003 til den 2. marts 2005 hjem til Irak under den første  \r\n\r\n støtteordning. Den anden særlige støtteordning for irakiske asylansøgere  \r\n\r\n trådte  \r\n\r\n i kraft den 19. januar 2005 og gjaldt for asylsager afgjort frem til den 30.  \r\n\r\n juni 2005. I alt 79 irakiske statsborgere tilmeldte sig denne støtteordning.  \r\n\r\n Alle ansøgningsfrister for at tilmelde sig en frivillig repatrieringsordning  \r\n\r\n er  \r\n\r\n på nuværende tidspunkt for længst udløbet, og det må antages at være stærkt  \r\n\r\n tvivlsomt, om en tredje støtteordning vil have nogen succes.  \r\n\r\n</P>  \r\n\r\n<P class=\"Tekst9\">  \r\n\r\n Tilbage er de negativt orienterede motivationsfremmende  \r\n\r\n foranstaltninger. Disse har ført til, at de afviste asylansøgere &#150; og  \r\n\r\n deres  \r\n\r\n børn &#150; i de danske asylcentre bliver tilbudt meget ringe vilkår i håb  \r\n\r\n om, at  \r\n\r\n dette vil motivere dem til at forlade Danmark. Resultatet er, at forbruget af  \r\n\r\n psykofarmaka er fordoblet, og antallet af asylansøgere, der forsøger  \r\n\r\n selvmord,  \r\n\r\n er tredoblet fra 2000 til 2004. Mange afviste asylansøgere ender således med  \r\n\r\n at  \r\n\r\n få en humanitær opholdstilladelse på baggrund af de psykiske lidelser, som de  \r\n\r\n har pådraget sig i de danske asylcentre. Forslagsstillerne mener, at dette er  \r\n\r\n en strategi, som har bevist sine mangler, både menneskeligt og i forhold til  \r\n\r\n at  \r\n\r\n skabe de ønskede resultater. Derfor  \r\n\r\n bør  \r\n\r\n de motivationsfremmende foranstaltninger i fremtiden  \r\n\r\n begrænses til situationer, hvor det må  \r\n\r\n antages at have en effekt og det &#150; ideelt set - bringes i  \r\n\r\n overensstemmelse med  \r\n\r\n UNHCR&#146;s anbefalinger.  \r\n\r\n</P>  \r\n\r\n<P class=\"Tekst9\">  \r\n\r\n Når Danmark på den ene side følger den internationale aftale om  \r\n\r\n ikke at tvangshjemsende afviste asylansøgere til lande, hvor regeringen ikke  \r\n\r\n vil indgå en tilbagetagelsesaftale &#150; og dermed forpligte sig til at  \r\n\r\n garantere  \r\n\r\n de hjemvendte flygtninges sikkerhed &#8722; men på den anden side overhører  \r\n\r\n UNHCR&#146;s anbefalinger om, hvornår især negative motivationsfremmende  \r\n\r\n foranstaltninger kan tages i brug, så havner mange afviste asylansøgere i en  \r\n\r\n urimelig situation. På den ene side mødes de i Danmark af  \r\n\r\n motivationsfremmende  \r\n\r\n foranstaltninger, som har til formål at overbevise dem om, at de bør rejse  \r\n\r\n hjem. På den anden side kan de med UNHCR&#146;s udtalelser &#8722; og  \r\n\r\n informationer  \r\n\r\n fra nyhederne generelt &#8722; forvisse sig om, at det alligevel nok er en  \r\n\r\n god  \r\n\r\n idé at blive i Danmark. Dermed bliver de motivationsfremmende  \r\n\r\n foranstaltninger  \r\n\r\n til en permanent situation, som til stadighed forværrer den afviste  \r\n\r\n asylansøgers levevilkår og psykiske helbred.  \r\n\r\n</P>  \r\n\r\n<P class=\"Tekst9\">  \r\n\r\n Når de negative motivationsfremmende foranstaltninger har som  \r\n\r\n eneste formål at presse afviste asylansøgere til at udrejse til dele af  \r\n\r\n verden,  \r\n\r\n som er meget usikre, så kommer de motivationsfremmende foranstaltninger til  \r\n\r\n at  \r\n\r\n konkurrere med forholdene i hjemlandet om at være mindst »tålelige«. Negative  \r\n\r\n motivationsfremmende foranstaltninger, som i stedet har til formål at sikre  \r\n\r\n en  \r\n\r\n bestemt adfærd blandt de afviste asylansøgere, mens de opholder sig i  \r\n\r\n Danmark,  \r\n\r\n synes umiddelbart at måtte have langt større chance for succes og bringer  \r\n\r\n heller ikke den afviste asylansøger i helt så urimelig en situation.  \r\n\r\n Forslagsstillerne mener således, at man med fordel kan benytte negative  \r\n\r\n motivationsfremmende foranstaltninger til at sikre, at afviste asylansøgere i  \r\n\r\n god tid bidrager til at belyse egen sag og i alle sammenhænge samarbejder med  \r\n\r\n de danske myndigheder. Dette vil også medføre, at alle er forberedt til en  \r\n\r\n tvangshjemsendelse, så snart denne reelt er mulig og myndighederne i  \r\n\r\n hjemlandet  \r\n\r\n således har forpligtet sig til at garantere de hjemvendte flygtninges  \r\n\r\n sikkerhed.  \r\n\r\n I dag nægter mange afviste  \r\n\r\n asylansøgere at samarbejde med de danske myndigheder, fordi dette samarbejde  \r\n\r\n omfatter frivillig hjemrejse, og derfor skal de danske myndigheder bruge  \r\n\r\n langt  \r\n\r\n flere ressourcer til at belyse den afviste asylansøgers sag.  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Om behovet for udvidelse af den gældende 18-måneders-regel  \r\n\r\n</P>  \r\n\r\n<P class=\"Tekst9\">  \r\n\r\n Udlændingelovens § 9 c, stk. 2, giver i dag mulighed for, at  \r\n\r\n udlændinge, der er meddelt afslag på en ansøgning om opholdstilladelse efter  \r\n\r\n § 7,  \r\n\r\n efter ansøgning kan få en opholdstilladelse, hvis  \r\n\r\n</P>  \r\n\r\n<P class=\"Pind\">  \r\n\r\n 1)  \r\n\r\n &#9;  \r\n\r\n udsendelse af udlændingen, jf. § 30, ikke har været mulig i mindst 18  \r\n\r\n måneder,  \r\n\r\n</P>  \r\n\r\n<P class=\"Pind\">  \r\n\r\n 2)  \r\n\r\n &#9;  \r\n\r\n udlændingen  \r\n\r\n har medvirket ved udsendelsesbestræbelserne i sammenhængende 18 måneder, og  \r\n\r\n</P>  \r\n\r\n<P class=\"Pind\">  \r\n\r\n 3)  \r\n\r\n &#9;  \r\n\r\n udsendelse  \r\n\r\n efter de foreliggende oplysninger for tiden må anses for udsigtsløs.  \r\n\r\n</P>  \r\n\r\n<P class=\"Tekst9\">  \r\n\r\n Det er en forudsætning for at give opholdstilladelse på dette  \r\n\r\n grundlag, at den pågældende udlænding har medvirket ved  \r\n\r\n udsendelsesbestræbelserne i sammenhængende 18 måneder. Det er sandsynligt, at  \r\n\r\n en større gruppe af de over 1.600 afviste asylansøgere &#150; herunder en del  \r\n\r\n af de knap  \r\n\r\n 600 afviste irakiske asylansøgere &#150; ville medvirke aktivt til egen  \r\n\r\n hjemsendelse,  \r\n\r\n hvis to vilkår var gældende,  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n at hjemsendelsen først  \r\n\r\n kan blive effektueret, når der foreligger en hjemsendelsesaftale med det  \r\n\r\n pågældende  \r\n\r\n lands regering, eller når en neutral part &#150; f.eks. UNHCR &#150;  \r\n\r\n vurderer, at  \r\n\r\n forholdene i hjemlandet tillader en sikker repatriering, og  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n at de vil kunne opnå  \r\n\r\n en midlertidig opholdstilladelse, når de har medvirket aktivt til egen  \r\n\r\n hjemsendelse  \r\n\r\n (ved at belyse egen sag) i 18 måneder.  \r\n\r\n</P>  \r\n\r\n<P class=\"Tekst9\">  \r\n\r\n Hvis en større andel af de afviste asylansøgere selv bidrager  \r\n\r\n til at belyse egen sag og dermed forbereder egen hjemrejse til det øjeblik,  \r\n\r\n denne er mulig, vil det lette hjemsendelsesproceduren markant, fordi den  \r\n\r\n afviste  \r\n\r\n asylansøger dermed har været behjælpelig med at fremskaffe de nødvendige  \r\n\r\n informationer og dokumenter.  \r\n\r\n</P>  \r\n\r\n<P class=\"Tekst9\">  \r\n\r\n Det er ikke forslagsstillernes opfattelse, at forslaget vil  \r\n\r\n føre til flere permanente opholdstilladelser. En afvist asylansøger skal  \r\n\r\n medvirke til at belyse egen sag i 18 måneder. Først derefter vil det være  \r\n\r\n muligt at få en midlertidig opholdstilladelse på lige vilkår med andre  \r\n\r\n udlændinge. Medmindre den afviste asylansøger er exceptionelt dygtig til at  \r\n\r\n integrere sig i det danske samfund og dermed opnår ret til tidligt at få  \r\n\r\n permanent opholdstilladelse, vil den afviste asylansøger under de gældende  \r\n\r\n regler tidligst kunne få en permanent opholdstilladelse efter yderligere 7  \r\n\r\n år.  \r\n\r\n Dermed har den afviste asylansøger opholdt sig i Danmark i 8½ år.  \r\n\r\n</P>  \r\n\r\n<P class=\"Tekst9\">  \r\n\r\n Det er rimeligt at antage, at forholdene i Irak og de andre  \r\n\r\n relevante lande stabiliseres, inden en eventuel permanent opholdstilladelse  \r\n\r\n er  \r\n\r\n opnået, hvorefter den midlertidige opholdstilladelse inddrages. Det er  \r\n\r\n tilsvarende  \r\n\r\n rimeligt at antage, at der vil blive givet færre humanitære  \r\n\r\n opholdstilladelser,  \r\n\r\n hvis de negative motivationsfremmende foranstaltninger ikke bruges så bredt  \r\n\r\n og  \r\n\r\n på ubestemt tid, men begrænses til kun at blive brugt overfor afviste  \r\n\r\n asylansøgere, som nægter at samarbejde med de danske myndigheder om at belyse  \r\n\r\n egen sag, og hvor hjemlandet og/eller UNHCR vurderer, at vedkommende kan  \r\n\r\n vende sikkert  \r\n\r\n hjem.  \r\n\r\n</P>  \r\n\r\n<P class=\"Tekst9\">  \r\n\r\n På et hvilket som helst tidspunkt før de 8½ år, hvor Danmark  \r\n\r\n enten indgår en hjemsendelsesaftale med hjemlandet, eller hvor f.eks.  \r\n\r\n UNHCR&#146;s  \r\n\r\n vurdering ændres, vil den midlertidige opholdstilladelse kunne inddrages.  \r\n\r\n Alternativet til en midlertidig opholdstilladelse ville således være, som det  \r\n\r\n er tilfældet i dag, at den afviste asylansøger tilbringer hele perioden på 8½  \r\n\r\n år i et dansk asylcenter underlagt motivationsfremmende foranstaltninger.  \r\n\r\n</P>  \r\n\r\n<P class=\"SkrFrem\">  \r\n\r\n Skriftlig fremsættelse  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n Simon Emil Ammitzbøll  \r\n\r\n</B>  \r\n\r\n (RV):  \r\n\r\n</P>  \r\n\r\n<P class=\"Tekst0\">  \r\n\r\n Som ordfører for forslagsstillerne tillader jeg mig herved at  \r\n\r\n fremsætte:  \r\n\r\n</P>  \r\n\r\n<P class=\"Tekst0\">  \r\n\r\n<I>  \r\n\r\n Forslag til  \r\n\r\n folketingsbeslutning om midlertidig opholdstilladelse til afviste  \r\n\r\n asylansøgere  \r\n\r\n fra lande under fredsopbygning, indtil tvungen hjemsendelse er mulig.  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Beslutningsforslag nr. B 81).  \r\n\r\n</P>  \r\n\r\n<P class=\"Tekst1\">  \r\n\r\n Jeg henviser i øvrigt til de bemærkninger, der ledsager  \r\n\r\n forslaget, og anbefaler det til Tingets velvillige behandling.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2006/1 BF 81",
            "stateLabel": "Forkastet",
            "references": [
                {
                    "shortName": "2006/1 BSF 81",
                    "title": "Forslag til folketingsbeslutning om midlertidig opholdstilladelse til afviste asylansøgere fra lande under fredsopbygning, indtil tvungen hjemsendelse er mulig",
                    "presentationName": "Beslutningsforslag som fremsat",
                    "documentTypeId": 480,
                    "documentId": 99755,
                    "eliUri": "/eli/ft/20061BB00081",
                    "externalLink": ""
                },
                {
                    "shortName": "2006/1 BTB 81",
                    "title": "Betænkning over Forslag til folketingsbeslutning om midlertidig opholdstilladelse til afviste asylansøgere fra lande under fredsopbygning, indtil tvungen hjemsendelse er mulig",
                    "presentationName": "Betænkning over beslutningsforslag",
                    "documentTypeId": 500,
                    "documentId": 100138,
                    "eliUri": "/eli/ft/20061DB00472",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20061/beslutningsforslag/b81/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "01/02/2007"
        },
        {
            "displayName": "Accession",
            "displayValue": "20061BB00081"
        },
        {
            "displayName": "Entydig dokumentidentifikation",
            "displayValue": "AX009111"
        },
        {
            "displayName": "Dato for førstegangsindlæggelse",
            "displayValue": "01/02/2007"
        },
        {
            "displayName": "Dato for indlæggelse",
            "displayValue": "01/02/2007"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "81"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}