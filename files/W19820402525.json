{
    "id": 35422,
    "title": "Dispensation-Efterfølgende lovliggørelse ",
    "documentTypeId": "240",
    "isSagsforlobPeriodValid": false,
    "shortName": "KEN nr 4025 af 08/06/1982",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et ulovligt udført byggeri kan efterfølgende bringes i  \r\n\r\n overensstemmelse med byggelovgivningens bestemmelser ved at der meddeles de  \r\n\r\n fornødne dispensationer </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Dispensation-Efterfølgende lovliggørelse </H1>  \r\n\r\n<P></P>  \r\n\r\n<BR>  \r\n\r\n<P>Byggestyrelsen har i dag skrevet følgende til advokat Henrik Hvidegaard,  \r\n\r\n Storegade 24, 6640 Lunderskov: </P>  \r\n\r\n<P> &#187;Byggelovsklage vedr. matr.nr. 4 ak, Hagbøl, beliggende Kirkevejen  \r\n\r\n 37. I skrivelse af 26. januar 1982 meddelte byggestyrelsen, at Deres klage af  \r\n\r\n 18. januar 1982 over Vejle amtsråds afgørelse blev sendt til amtsrådet til  \r\n\r\n udtalelse. </P>  \r\n\r\n<P>Amtsrådet har i skrivelse af 10. februar 1982 udtalt, at der ikke med  \r\n\r\n klagen ses tilført nogen oplysninger, der kan begrunde en ændret afgørelse.  \r\n\r\n</P>  \r\n\r\n<P>./.Til Deres orientering vedlægges en kopi af amtsrådets svar. </P>  \r\n\r\n<P>I byggestyrelsens skrivelse af 26. januar 1982 tog man forbehold med  \r\n\r\n hensyn til, om Deres klage kunne tages op til behandling, idet amtsrådets  \r\n\r\n afgørelser efter byggelovens § 23 kun kan påklages til byggestyrelsen, hvis  \r\n\r\n afgørelse omfatter spørgsmål om forståelse af byggeloven eller af en  \r\n\r\n bestemmelse fastsat i medfør af denne lov. </P>  \r\n\r\n<P>I Deres klage af 25. august 1981 til Vejle amtsråd har De som grund for  \r\n\r\n klagen over, at Lunderskov kommune har meddelt dispensation fra  \r\n\r\n bygningsreglementets bestemmelser om højde og afstand i forhold til naboskel,  \r\n\r\n anført, at dispensationen er meddelt efterfølgende, idet nabohøring ikke er  \r\n\r\n foretaget forud for byggeriet. De henviste herved til, at ved overholdelse af  \r\n\r\n de formelle regler ville Deres klient have modsat sig dispensationen.  \r\n\r\n Endvidere henviste De til, at en efterfølgende nabohøring ikke berettiger til  \r\n\r\n meddelelse af dispensation henset til, at byggelovens § 22, stk. 2,  \r\n\r\n fastsætter nabohøring forud for meddelelse af byggetilladelse. Endelig fandt  \r\n\r\n De, at sagen har alm. interesse, idet nabohøring ikke har været afholdt  \r\n\r\n oprindeligt, samt videregående betydelige følger for Deres klient. </P>  \r\n\r\n<P>Vejle amtsråd har i sin afgørelse af 22. december 1981 afvist at  \r\n\r\n realitetsbehandle Deres klage, idet det anføres, at forudsætningerne for, at  \r\n\r\n klagen kan behandles efter § 23 i byggeloven ikke er opfyldt. Amtsrådet fandt  \r\n\r\n herved, at sagen efter de foreliggende oplysninger ikke faldt ind under de  \r\n\r\n særlige tilfælde i byggelovens § 23, stk. 1, 2. pkt. </P>  \r\n\r\n<P>I Deres skrivelse af 18. januar 1982 har De yderligere overfor  \r\n\r\n byggestyrelsen anført, at spørgsmål om, hvorvidt dispensationen kan meddeles  \r\n\r\n efterfølgende, må anses som et spørgsmål om forståelse af byggeloven. De  \r\n\r\n anfører herved, at kommunens skøn må anses for mindre frit, når  \r\n\r\n dispensationen meddeles på et tidspunkt, hvor bygningen er opført, end i  \r\n\r\n situationer, hvor der tages stilling til dispensationsmuligheden forud for  \r\n\r\n byggeriet. Endvidere gør De gældende, at spørgsmålet har almindelig interesse  \r\n\r\n og videregående betydelige følger for Deres klient. Endelig anfører De, at de  \r\n\r\n for dispensationen opstillede betingelser, herunder specielt sikringen af, at  \r\n\r\n nedskridende sne ikke falder ind på Deres klients ejendom, ikke er overholdt  \r\n\r\n og formentlig ikke kan overholdes. </P>  \r\n\r\n<P>I den anledning skal byggestyrelsen meddele, at spørgsmålet om, hvorvidt  \r\n\r\n en dispensation kan meddeles efterfølgende, er omfattet af klageadgangen  \r\n\r\n efter byggelovens § 23. Efter byggelovens § 22 kan kommunalbestyrelsen  \r\n\r\n meddele dispensation fra bestemmelser i byggeloven eller bygningsreglementet,  \r\n\r\n når det skønnes foreneligt med de hensyn, som ligger til grund for de  \r\n\r\n pågældende bestemmelser. Et ulovligt udført byggeri kan efterfølgende bringes  \r\n\r\n i overensstemmelse med byggelovgivningens bestemmelser enten ved fysisk  \r\n\r\n ændring af byggeriet eller ved, at der meddeles de fornødne dispensationer i  \r\n\r\n overensstemmelse med § 22 til bibeholdelse af byggeriet. Lunderskov kommune  \r\n\r\n har således haft hjemmel til efter forudgående naboorientering at meddele  \r\n\r\n dispensation efterfølgende. Opmærksomheden henledes på, at det ikke er en  \r\n\r\n betingelse for at meddele en dispensation fra byggelovgivningens  \r\n\r\n bestemmelser, at naboen giver sit samtykke i forbindelse med  \r\n\r\n naboorienteringen. </P>  \r\n\r\n<P>Da afgørelsen af, om der kan meddeles dispensation, beror på  \r\n\r\n kommunalbestyrelsens skøn, har byggestyrelsen ikke fundet, at byggelovens  \r\n\r\n betingelser for at påklage afgørelsen i øvrigt er opfyldt, og man kan  \r\n\r\n herefter ikke foretage sig videre i sagen. Det bemærkes, at amtsrådets  \r\n\r\n afgørelser af, om de i § 23, stk. 1, sidste punktum, nævnte klagebetingelser,  \r\n\r\n d.v.s. dersom afgørelsen efter klagemyndighedens vurdering har almindelig  \r\n\r\n interesse eller videregående betydelige følger for klageren, er opfyldt, kan  \r\n\r\n ikke indbringes for byggestyrelsen, jfr. § 23, stk. 2. </P>  \r\n\r\n<P>Vedrørende klagepunktet over, at de for dispensationen opstillede  \r\n\r\n betingelser, herunder specielt sikringen af, at nedskridende sne ikke falder  \r\n\r\n ind på klagerens ejendom, ikke er overholdt og formentlig ikke kan  \r\n\r\n overholdes, har byggestyrelsen samtidig hermed anmodet Lunderskov kommune om  \r\n\r\n at tage dette punkt op til behandling.&#171; </P>  \r\n\r\n<P>PDV </P>  \r\n\r\n<P>EB </P>  \r\n\r\n<P>Ulla Elm-Larsen </P>  \r\n\r\n<P>fuldm. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19820402525"
        },
        {
            "displayName": "Entydig dokumentidentifikation",
            "displayValue": "CA003357"
        },
        {
            "displayName": "Dato for indlæggelse",
            "displayValue": "03/12/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "4025"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "08/06/1982"
        },
        {
            "displayName": "Administrerende myndighed",
            "displayValue": "Bygge- og Boligstyrelsen"
        },
        {
            "displayName": "Ressortministeriets journalnummer",
            "displayValue": "794-02-82"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}