{
    "id": 111034,
    "title": "1991 LSF 234   FORSLAG TIL LOV OM ÆNDRING AT VISSE IKRAFTTRÆDELSESTIDSPUNKTER I   CO2-PAKKEN ",
    "documentTypeId": "400",
    "isSagsforlobPeriodValid": false,
    "shortName": "1991/1 LSF 234",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 234 </P>  \r\n\r\n<P></P>  \r\n\r\n<P>Forslag til Lov om ændring at visse ikrafttrædelsestidspunkter i  \r\n\r\n CO2-pakken </P>  \r\n\r\n<P></P>  \r\n\r\n<P>Fremsat af energiministeren (Anne Birgitte Lundholt) </P>  \r\n\r\n<P></P>  \r\n\r\n<P>den 19. februar 1992 </P>  \r\n\r\n<P></P>  \r\n\r\n<P>Vedtaget ved tredjebehandling den 27. februar 1992 </P>  \r\n\r\n<P></P>  \r\n\r\n<P><a href=\"document.aspx?accn=A19920014330\"> Lov nr. 143 af 03/03/1992</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1 </B></P>  \r\n\r\n<P> I lov nr. 888 af 21. december 1991 om kuldioxidafgift af visse  \r\n\r\n energiprodukter foretages følgende ændringer: </P>  \r\n\r\n<P> <B>1.</B>  <I>§ 23, stk. 1,</I> affattes således: </P>  \r\n\r\n<P>&#187;Loven træder i kraft 1 måned efter modtagelsen af EF-Kommissionens  \r\n\r\n endelige anerkendelse af følgende loves forenelighed med EF-retten: </P>  \r\n\r\n<P>1) Lov nr. 888 af 21. december 1991 om kuldioxidafgift af visse  \r\n\r\n energiprodukter. </P>  \r\n\r\n<P>2) Lov nr. 889 af 21. december 1991 om ændring af lov om afgift af visse  \r\n\r\n olieprodukter, lov om afgift af stenkul, brunkul og koks m.v., lov om afgift  \r\n\r\n af elektricitet og lov om afgift af gas.&#171; </P>  \r\n\r\n<P> <B>2.</B> I <I>§ 23</I> indsættes efter stk. 1 som nyt stykke: </P>  \r\n\r\n<P> <I>&#187;Stk. 2.</I> Skatteministeren kundgør ved bekendtgørelse i  \r\n\r\n Lovtidende tidspunktet for lovens ikrafttræden.&#171; </P>  \r\n\r\n<P>Stk. 2-7 bliver herefter stk. 3-8. </P>  \r\n\r\n<P> <B>3.</B> I <I>§ 23, stk. 7,</I> der bliver stk. 8, indsættes efter  \r\n\r\n &#187;loven&#171; : &#187;, herunder bestemmelser om de registrerede  \r\n\r\n virksomheders angivelse af den afgiftspligtige mængde&#171;. </P>  \r\n\r\n<P> <B>§ 2 </B></P>  \r\n\r\n<P> I lov nr. 889 af 21. december 1991 om ændring af lov om afgift af visse  \r\n\r\n olieprodukter, lov om afgift af stenkul, brunkul og koks m.v., lov om afgift  \r\n\r\n af elektricitet og lov om afgift af gas foretages følgende ændringer: </P>  \r\n\r\n<P> <B>1.</B>  <I>§ 5, stk. 1,</I> affattes således: </P>  \r\n\r\n<P>&#187;Loven træder i kraft 1 måned efter modtagelsen af EF-Kommissionens  \r\n\r\n endelige anerkendelse af følgende loves forenelighed med EF-retten: </P>  \r\n\r\n<P>1) Lov nr. 888 af 21. december 1991 om kuldioxidafgift af visse  \r\n\r\n energiprodukter. </P>  \r\n\r\n<P>2) Lov nr. 889 af 21. december 1991 om ændring af lov om afgift af visse  \r\n\r\n olieprodukter, lov om afgift af stenkul, brunkul og koks m.v., lov om afgift  \r\n\r\n af elektricitet og lov om afgift af gas.&#171; </P>  \r\n\r\n<P> <B>2.</B>  <I>§ 5, stk. 2,</I> ophæves, og i stedet indsættes: </P>  \r\n\r\n<P> <I>&#187;Stk. 2.</I> Skatteministeren kundgør ved bekendtgørelse i  \r\n\r\n Lovtidende tidspunktet for lovens ikrafttræden.&#171; </P>  \r\n\r\n<P> <B>3.</B> I <I>§ 5, stk. 3-6,</I> ændres &#187;den 1. marts 1992&#171;  \r\n\r\n til: &#187;lovens ikrafttræden&#171;. </P>  \r\n\r\n<P> <B>4.</B> I <I>§ 5</I> indsættes som nyt stykke: </P>  \r\n\r\n<P> <I>&#187;Stk. 7.</I> Skatteministeren kan fastsætte de fornødne regler  \r\n\r\n til gennemførelse af loven, herunder bestemmelser om de registrerede  \r\n\r\n virksomheders angivelse af den afgiftspligtige mængde.&#171; </P>  \r\n\r\n<P> <B>§ 3 </B></P>  \r\n\r\n<P> I lov nr. 1 af 3. januar 1992 om statstilskud til dækning af udgifter til  \r\n\r\n kuldioxidafgift i visse virksomheder med et stort energiforbrug foretages  \r\n\r\n følgende ændring: </P>  \r\n\r\n<P> <I>§ 9, stk. 3,</I> affattes således: </P>  \r\n\r\n<P> <I>&#187;Stk. 3.</I> Energiministeren fastsætter  \r\n\r\n ikrafttrædelsestidspunktet for nærmere regler vedrørende energisyn.&#171;  \r\n\r\n</P>  \r\n\r\n<P> <B>§ 4 </B></P>  \r\n\r\n<P> I lov nr. 3 af 3. januar 1992 om statstilskud til fremme af decentral  \r\n\r\n kraftvarme og udnyttelse af biobrændsler foretages følgende ændring: </P>  \r\n\r\n<P> <I>§ 8</I> affattes således: </P>  \r\n\r\n<P>&#187; <B>§ 8.</B> Energiministeren fastsætter lovens  \r\n\r\n ikrafttrædelsestidspunkt.&#171; </P>  \r\n\r\n<P> <B>§ 5 </B></P>  \r\n\r\n<P> I lov nr. 4 af 3. januar 1992 om statstilskud til færdiggørelse af  \r\n\r\n fjernvarmenet foretages følgende ændring: </P>  \r\n\r\n<P> <I>§ 8</I> affattes således: </P>  \r\n\r\n<P>&#187; <B>§ 8.</B> Energiministeren fastsætter lovens  \r\n\r\n ikrafttrædelsestidspunkt.&#171; </P>  \r\n\r\n<P> <B>§ 6 </B></P>  \r\n\r\n<P>  <I>Stk. 1.</I> Loven træder i kraft ved bekendtgørelsen i Lovtidende og  \r\n\r\n har virkning fra 1. marts 1992. </P>  \r\n\r\n<P> <I>Stk. 2.</I> Afgiftsbeløb, der forfalder i tiden fra 1. marts 1992 til  \r\n\r\n denne lovs ikrafttræden, bortfalder. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1 </B></P>  \r\n\r\n<P> I lov nr. 888 af 21. december 1991 om kuldioxidafgift af visse  \r\n\r\n energiprodukter foretages følgende ændringer: </P>  \r\n\r\n<P> <B>1.</B>  <I>§ 23, stk. 1,</I> affattes således: </P>  \r\n\r\n<P>&#187;Loven træder i kraft 1 måned efter modtagelsen af EF-Kommissionens  \r\n\r\n endelige anerkendelse af følgende loves forenelighed med EF-retten: </P>  \r\n\r\n<P>1) Lov nr. 888 af 21. december 1991 om kuldioxidafgift af visse  \r\n\r\n energiprodukter. </P>  \r\n\r\n<P>2) Lov nr. 889 af 21. december 1991 om ændring af lov om afgift af visse  \r\n\r\n olieprodukter, lov om afgift af stenkul, brunkul og koks m.v., lov om afgift  \r\n\r\n af elektricitet og lov om afgift af gas.&#171; </P>  \r\n\r\n<P> <B>2.</B> I <I>§ 23</I> indsættes efter stk. 1 som nyt stykke: </P>  \r\n\r\n<P> <I>&#187;Stk. 2.</I> Skatteministeren kundgør ved bekendtgørelse i  \r\n\r\n Lovtidende tidspunktet for lovens ikrafttræden.&#171; </P>  \r\n\r\n<P>Stk. 2-7 bliver herefter stk. 3-8. </P>  \r\n\r\n<P> <B>3.</B> I <I>§ 23, stk. 7,</I> der bliver stk. 8, indsættes efter  \r\n\r\n &#187;loven&#171; : &#187;, herunder bestemmelser om de registrerede  \r\n\r\n virksomheders angivelse af den afgiftspligtige mængde.&#171; </P>  \r\n\r\n<P> <B>§ 2 </B></P>  \r\n\r\n<P> I lov nr. 889 af 21. december 1991 om ændring af lov om afgift af visse  \r\n\r\n olieprodukter, lov om afgift af stenkul, brunkul og koks m.v., lov om afgift  \r\n\r\n af elektricitet og lov om afgift af gas foretages følgende ændringer: </P>  \r\n\r\n<P> <B>1.</B>  <I>§ 5, stk. 1,</I> affattes således: </P>  \r\n\r\n<P>&#187;Loven træder i kraft 1 måned efter modtagelsen af EF-Kommissionens  \r\n\r\n endelige anerkendelse af følgende loves forenelighed med EF-retten: </P>  \r\n\r\n<P>1) Lov nr. 888 af 21. december 1991 om kuldioxidafgift af visse  \r\n\r\n energiprodukter. </P>  \r\n\r\n<P>2) Lov nr. 889 af 21. december 1991 om ændring af lov om afgift af visse  \r\n\r\n olieprodukter, lov om afgift af stenkul, brunkul og koks m.v., lov om afgift  \r\n\r\n af elektricitet og lov om afgift af gas.&#171; </P>  \r\n\r\n<P> <B>2.</B>  <I>§ 5, stk. 2,</I> ophæves, og i stedet indsættes: </P>  \r\n\r\n<P> <I>&#187;Stk. 2.</I> Skatteministeren kundgør ved bekendtgørelse i  \r\n\r\n Lovtidende tidspunktet for lovens ikrafttræden.&#171; </P>  \r\n\r\n<P> <B>3.</B> I <I>§ 5, stk. 3-6,</I> ændres &#187;den 1. marts 1992&#171;  \r\n\r\n til: &#187;lovens ikrafttræden&#171;. </P>  \r\n\r\n<P> <B>4.</B> I <I>§ 5,</I> indsættes som nyt stykke: </P>  \r\n\r\n<P> <I>&#187;Stk. 7.</I> Skatteministeren kan fastsætte de fornødne regler  \r\n\r\n til gennemførelse af loven, herunder bestemmelser om de registrerede  \r\n\r\n virksomheders angivelse af den afgiftspligtige mængde.&#171; </P>  \r\n\r\n<P> <B>§ 3 </B></P>  \r\n\r\n<P> I lov nr. 1 af 3. januar 1992 om statstilskud til dækning af udgifter til  \r\n\r\n kuldioxidafgift i visse virksomheder med et stort energiforbrug foretages  \r\n\r\n følgende ændring: </P>  \r\n\r\n<P> <B>1.</B>  <I>§ 9, stk. 3,</I> affattes således: </P>  \r\n\r\n<P> <I>&#187;Stk. 3.</I> Energiministeren fastsætter  \r\n\r\n ikrafttrædelsestidspunktet for nærmere regler vedrørende energisyn.&#171;  \r\n\r\n</P>  \r\n\r\n<P> <B>§ 4 </B></P>  \r\n\r\n<P> I lov nr. 3 af 3. januar 1992 om statstilskud til fremme af decentral  \r\n\r\n kraftvarme og udnyttelse af biobrændsler foretages følgende ændring: </P>  \r\n\r\n<P> <B>1.</B>  <I>§ 8</I> affattes således: </P>  \r\n\r\n<P>&#187; <B>§ 8.</B> Energiministeren fastsætter lovens  \r\n\r\n ikrafttrædelsestidspunkt.&#171; </P>  \r\n\r\n<P> <B>§ 5 </B></P>  \r\n\r\n<P> I lov nr. 4 af 3. januar 1992 om statstilskud til færdiggørelse af  \r\n\r\n fjernvarmenet foretages følgende ændring: </P>  \r\n\r\n<P> <B>1.</B>  <I>§ 8</I> affattes således: </P>  \r\n\r\n<P>&#187; <B>§ 8.</B> Energiministeren fastsætter lovens  \r\n\r\n ikrafttrædelsestidspunkt.&#171; </P>  \r\n\r\n<P> <B>§ 6 </B></P>  \r\n\r\n<P> Loven træder i kraft ved bekendtgørelsen i Lovtidende og har virkning fra  \r\n\r\n 1. marts 1992. </P>  \r\n\r\n<P> <I>Stk. 2.</I> Afgiftsbeløb, der forfalder i tiden fra 1. marts 1992 til  \r\n\r\n denne lovs ikrafttræden, bortfalder. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>  <I>Almindelige bemærkninger </I></P>  \r\n\r\n<P> Forslaget indebærer, at ikrafttrædelsen af visse love i CO2-pakken  \r\n\r\n udskydes fra 1. marts 1992. Ændringen er en følge af, at visse love i  \r\n\r\n CO2-pakken i henhold til EØF-Traktatens regler om statsstøtte er anmeldt over  \r\n\r\n for Kommissionen, som endnu ikke har truffet endelig beslutning om, i hvilket  \r\n\r\n omfang CO2-pakken indeholder statsstøtteelementer og i givet fald, om  \r\n\r\n Kommissionen kan godkende ordningen. </P>  \r\n\r\n<P>De fem love, som er omfattet af forslaget, indgår i lovkomplekset om en  \r\n\r\n omlægning af energiafgifterne, indførelse af en miljøafgift på udledning af  \r\n\r\n kuldioxid (CO2), samt gennemførelse af en række hermed sammenhørende  \r\n\r\n foranstaltninger til nedbringelseaf energiforbruget - den såkaldte CO2-pakke.  \r\n\r\n CO2-pakken omfatter følgende 8 love, som blev vedtaget af Folketinget den 20.  \r\n\r\n december 1991: </P>  \r\n\r\n<P>- Lov nr. 888 af 21. december 1991 om kuldioxidafgift af visse  \r\n\r\n energiprodukter. Loven skal træde i kraft den 1. marts 1992. For  \r\n\r\n erhvervsvirksomheder ydes der fuld tilbagebetaling af afgiften i hele 1992,  \r\n\r\n således at erhvervsvirksomheder reelt først opkræves CO2-afgift fra 1. januar  \r\n\r\n 1993. </P>  \r\n\r\n<P>- Lov nr. 889 af 21. december 1991 om ændring af lov om afgift af visse  \r\n\r\n olieprodukter, lov om afgift af stenkul, brunkul og koks m.v., lov om afgift  \r\n\r\n af elektricitet og lov om afgift af gas. Loven skal træde i kraft den 1.  \r\n\r\n marts 1992. </P>  \r\n\r\n<P>- Lov nr. 944 af 27. december 1991 om tilskud til elproduktion.  \r\n\r\n Skatteministeren fastsætter lovens ikrafttrædelse. </P>  \r\n\r\n<P>- Lov nr. 1 af 3. januar 1992 om statstilskud til dækning af udgifter til  \r\n\r\n kuldioxidafgift i visse virksomheder med et stort energiforbrug. Loven skal  \r\n\r\n træde i kraft den 1. januar 1993, dog skal regler for energisyn have virkning  \r\n\r\n fra den 1. marts 1992. </P>  \r\n\r\n<P>- Lov nr. 2 af 3. januar 1992 om statstilskud til energibesparelser i  \r\n\r\n erhvervsvirksomheder. Loven skal træde i kraft den 1. januar 1993. </P>  \r\n\r\n<P>- Lov nr. 3 af 3. januar 1992 om statstilskud til fremme af decentral  \r\n\r\n kraftvarme og udnyttelse af biobrændsler. Loven skal træde i kraft den 1.  \r\n\r\n marts 1992. </P>  \r\n\r\n<P>- Lov nr. 4 af 3. januar 1992 om statstilskud til færdiggørelse af  \r\n\r\n fjernvarmenet. Loven skal træde i kraft den 1. marts 1992. </P>  \r\n\r\n<P>- Lov nr. 5 af 3. januar 1992 om statstilskud til omstilling af ældre  \r\n\r\n boliger til kraftvarme. Loven skal træde i kraft 1. januar 1993. </P>  \r\n\r\n<P>Efter EØF-Traktatens artikel 92 er - bortset fra visse undtagelser -  \r\n\r\n statsstøtte eller støtte, som ydes ved hjælp af statsmidler under enhver  \r\n\r\n tænkelig form, og som fordrejer eller truer med at fordreje  \r\n\r\n konkurrencevilkårene ved at begunstige visse virksomheder eller visse  \r\n\r\n produktioner, uforenelig med fællesmarkedet i det omfang, den påvirker  \r\n\r\n samhandelen mellem Medlemsstaterne. </P>  \r\n\r\n<P>Efter EØF-Traktatens artikel 93, stk. 3, skal Kommissionen underrettes så  \r\n\r\n betids om enhver påtænkt indførelse eller ændring af støtteforanstaltninger,  \r\n\r\n at den kan fremsætte sine bemærkninger hertil. Såfremt Kommissionen er af den  \r\n\r\n opfattelse, at det påtænkte er uforeneligt med fællesmarkedet i henhold til  \r\n\r\n artikel 92, iværksætter den uopholdeligt en procedure, hvorefter den  \r\n\r\n pågældende Medlemsstat skal ophæve eller ændre statsstøtteforanstaltningen.  \r\n\r\n</P>  \r\n\r\n<P>I overensstemmelse med denne bestemmelse i EØF-Traktatens artikel 93  \r\n\r\n foretog regeringen den 3. december 1991 en anmeldelse af forslag til lov om  \r\n\r\n kuldioxidafgift af visse energiprodukter, forslag til lov om tilskud til  \r\n\r\n elproduktion, forslag til lov om statstilskud til dækning af udgifter til  \r\n\r\n kuldioxidafgift i visse virksomheder med et stort energiforbrug og forslag  \r\n\r\n til lov om statstilskud til energibesparelser i erhvervsvirksomheder.  \r\n\r\n Kommissionen modtog anmeldelsen den 9. december 1991. </P>  \r\n\r\n<P>I anmeldelsen gennemgås de fire lovforslag i overensstemmelse med  \r\n\r\n Kommissionens bilag om oplysninger, som normalt skal fremgå af anmeldelser i  \r\n\r\n henhold til artikel 93, stk. 3. Anmeldelsen af forslag til lov om  \r\n\r\n kuldioxidafgift af visse energiprodukter vedrørte den særlige  \r\n\r\n refusionsordning, der omfatter delvis tilbagebetaling af kuldioxidafgift. I  \r\n\r\n overensstemmelse med tidligere praksis foretoges der ikke anmeldelse af selve  \r\n\r\n kuldioxidafgiften og de øvrige lovforslag i CO2-pakken. De øvrige fire love i  \r\n\r\n CO2-pakken blev dog medsendt til orientering. </P>  \r\n\r\n<P>Folketingets Skatteudvalg og Folketingets Energipolitiske Udvalg blev den  \r\n\r\n 4. december 1991 orienteret om anmeldelsen til Kommissionen. </P>  \r\n\r\n<P>Med skrivelse af 19. december 1991 anerkendte Kommissionen modtagelsen af  \r\n\r\n anmeldelsen. I Kommissionens skrivelse var det i overensstemmelse med  \r\n\r\n almindelig praksis anført, at en frist på 2 måneder til behandling af  \r\n\r\n projektet begyndte at løbe fra modtagelsen den 9. december 1991, og at  \r\n\r\n Kommissionen inden 15 arbejdsdage fra den 9. december kunne anmode om  \r\n\r\n supplerende oplysninger, hvorefter to måneders fristen ville løbe fra  \r\n\r\n modtagelsen af de supplerende oplysninger. </P>  \r\n\r\n<P>Efter vedtagelsen af CO2-pakken den 20. december 1991 og stadfæstelsen af  \r\n\r\n lovene senest den 3. januar 1992 blev de vedtagne love den 9. januar 1992  \r\n\r\n fremsendt til Kommissionen til orientering. Den 21. januar 1992 anerkendte  \r\n\r\n Kommissionen modtagelsen af de vedtagne love og anførte her, at Kommissionen  \r\n\r\n nu beregnede sig to måneder fra den 9. januar 1992 til en vurdering af  \r\n\r\n projektet. </P>  \r\n\r\n<P>Kommissionen har den 3. februar 1992 anmodet om en række supplerende  \r\n\r\n oplysninger, som skal være Kommissionen i hænde inden 20 arbejdsdage. Det  \r\n\r\n fremgår endvidere, at Kommissionen har inddraget samtlige 8 love i sin  \r\n\r\n vurdering af det pågældende statsstøtteprojekt. </P>  \r\n\r\n<P>Konsekvensen heraf er, at Kommissionens frist på 2 måneder til behandling  \r\n\r\n af det pågældende statsstøtteprojekt løber fra det tidspunkt, hvor  \r\n\r\n Kommissionen har modtaget de supplerende oplysninger. I tilfælde af, at  \r\n\r\n Kommissionen derefter stadig finder, at den har behov for uddybende  \r\n\r\n oplysninger, kan 2 måneders fristen yderligere udskydes. </P>  \r\n\r\n<P>Kommissionen har understreget, at det pågældende statsstøtteprojekt ikke  \r\n\r\n kan træde i kraft, før Kommissionen har givet sin endelige godkendelse af  \r\n\r\n projektet. </P>  \r\n\r\n<P>Folketingets Skatteudvalg og Energipolitisk Udvalg blev den 4. februar  \r\n\r\n 1992 orienteret om Kommissionens spørgsmål. </P>  \r\n\r\n<P>CO2-pakken består som nævnt af 8 love, hvoraf kun de 4 love fandtes at  \r\n\r\n burde anmeldes i henhold til EØF-Traktatens statsstøtteregler. </P>  \r\n\r\n<P>Kommissionen har imidlertid i sin henvendelse stillet spørgsmål til  \r\n\r\n samtlige 8 love og omtaler hele CO2-pakken som een statsstøttesag. </P>  \r\n\r\n<P>Uanset at dele af CO2-pakken må vurderes ikke at indeholde  \r\n\r\n statsstøtteelementer, må Kommissionens behandling af anmeldelsen medføre, at  \r\n\r\n de 4 af lovene ikke som forudsat kan træde i kraft den 1. marts 1992.  \r\n\r\n Ligeledes kan der ikke i henhold til lov om statstilskud til dækning af  \r\n\r\n udgifter til kuldioxidafgift for visse virksomheder med et stort  \r\n\r\n energiforbrug fastsættes regler om energisyn med virkning fra den 1. marts  \r\n\r\n 1992. </P>  \r\n\r\n<P>Hvis regeringen undlader at følge Kommissionens tilkendegivelse og sætter  \r\n\r\n dele af CO2-pakken i kraft, før Kommissionen har udtalt sig, vil risikoen  \r\n\r\n være, at Kommissionen indleder en traktatkrænkelsessag mod Danmark med en  \r\n\r\n eventuel deraf følgende forpligtelse til at tilbagesøge ulovligt udbetalt  \r\n\r\n statsstøtte. </P>  \r\n\r\n<P>Det foreslås derfor med denne ændringslov, at ikrafttrædelsen udsættes til  \r\n\r\n en afklaring i forhold til EF har fundet sted. </P>  \r\n\r\n<P>Det forudsættes her, at ikrafttrædelsen sker snarest efter  \r\n\r\n EF-Kommissionens godkendelse af lovene i overensstemmelse med bemærkningerne  \r\n\r\n til de enkelte bestemmelser. </P>  \r\n\r\n<P>Det kan yderligere anføres, at den hollandske regering ligeledes har en  \r\n\r\n anmeldelse til behandling i Kommissionen. I december 1991 anmeldte Holland et  \r\n\r\n foreløbigt lovforslag om forhøjelse af de eksisterende CO2-afgifter, idet det  \r\n\r\n skønnedes, at lovforslagene kunne indeholde et element af statsstøtte. Et  \r\n\r\n endeligt lovforslag blev den 16. januar 1992 fremsendt til Kommissionen, som  \r\n\r\n herefter beregnede sig en to måneders frist fra modtagelsen den 21. januar  \r\n\r\n 1992 til at tage stilling til støtteprojektet. Kommissionen har den 4.  \r\n\r\n februar 1992 anmodet myndighederne i Holland om en række supplerende  \r\n\r\n oplysninger. De forhøjede CO2-afgifter i Holland kan ikke træde i kraft, før  \r\n\r\n Kommissionen har truffet beslutning herom. </P>  \r\n\r\n<P> <I>Økonomiske og administrative konsekvenser </I></P>  \r\n\r\n<P> Udsættelsen af lov om kuldioxidafgift af visse energiprodukter vurderes  \r\n\r\n at ville medføre et provenutab for staten på ca. 200 mio. kr. for hver måned  \r\n\r\n CO2-afgiften udsættes fra den 1. marts 1992. </P>  \r\n\r\n<P>Dette vil i væsentligt omfang modsvares af, at nedsættelsen af  \r\n\r\n energiafgifter i henhold til lov om ændring af lov om afgift af visse  \r\n\r\n olieprodukter, lov om afgift af stenkul, brunkul og koks m.v., lov om afgift  \r\n\r\n af elektricitet og lov om afgift af gas ligeledes udsættes. </P>  \r\n\r\n<P>Det samlede provenutab for staten ved udsættelse af afgiftslovene vurderes  \r\n\r\n således at blive ca. 80 mio. kr. pr. måneds udsættelse. </P>  \r\n\r\n<P>Udsættelsen af ikrafttrædelsen af lov om tilskud til elproduktion medfører  \r\n\r\n en udgiftsreduktion for staten på ca. 15 mio. kr. pr. måned. </P>  \r\n\r\n<P>For så vidt angår lov om statstilskud til fremme af decentral kraftvarme  \r\n\r\n og udnyttelse af biobrændsler og lov om statstilskud til færdiggørelse af  \r\n\r\n fjernvarmenet er der på finansloven for 1992 afsat henholdsvis 50 mio. kr. og  \r\n\r\n 200 mio. kr. Da der således er tale om en rammelov, vurderes lovforslaget  \r\n\r\n ikke at få økonomiske konsekvenser. </P>  \r\n\r\n<P>Det skønnes, at forslaget vil medføre engangsudgifter i Told- og  \r\n\r\n Skattestyrelsen på 450.000 kr. </P>  \r\n\r\n<P> <I>Bemærkninger til de enkelte bestemmelser </I></P>  \r\n\r\n<P>Til §§ 1-2 </P>  \r\n\r\n<P> Det er med ikrafttrædelsestidspunktet i §§ 1-2 hensigten, at  \r\n\r\n afgiftslovene skal træde i kraft en måned efter Kommissionens endelige  \r\n\r\n godkendelse af disse love. </P>  \r\n\r\n<P> <I>Til § 3 </I></P>  \r\n\r\n<P> For så vidt angår § 3 i lovforslaget, er det hensigten, at  \r\n\r\n energiministeren allerede i 1992, under forudsætning af EF-Kommissionens  \r\n\r\n godkendelse, skal sætte regler om energisyn i kraft, således at virksomheder,  \r\n\r\n som har mulighed for tilskud efter lov om statstilskud til dækning af  \r\n\r\n udgifter til kuldioxidafgift i visse virksomheder med et stort energiforbrug,  \r\n\r\n hurtigst muligt kan få foretaget det energisyn, som er en betingelse for  \r\n\r\n tilskud. Det forudsættes således, at energiministeren umiddelbart efter  \r\n\r\n Kommissionens godkendelse af den pågældende lov , sætter regler om energisyn  \r\n\r\n i kraft. </P>  \r\n\r\n<P> <I>Til §§ 4-5 </I></P>  \r\n\r\n<P> Ifølge disse bestemmelser fastsætter energiministeren lovenes  \r\n\r\n ikrafttrædelsestidspunkt. Det forudsættes her, at energiministeren  \r\n\r\n umiddelbart efter Kommissionens godkendelse af de pågældende love sætter dem  \r\n\r\n i kraft, dog således at tilskudslovene tidligst træder i kraft samtidig med  \r\n\r\n lov om kuldioxidafgift af visse energiprodukter og lov om ændring af lov om  \r\n\r\n afgift af visse olieprodukter, lov om afgift af stenkul, brunkul og koks  \r\n\r\n m.v., lov om afgift af elektricitet og lov om afgift af gas. </P>  \r\n\r\n<P> <I>Til § 6 </I></P>  \r\n\r\n<P> Bestemmelsen tager højde for den situation, at loven eventuelt ikke vil  \r\n\r\n være kundgjort i Lovtidende før den 1. marts 1992. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "07/12/1994"
        },
        {
            "displayName": "Accession",
            "displayValue": "199112K00234"
        },
        {
            "displayName": "Entydig dokumentidentifikation",
            "displayValue": "CL002572"
        },
        {
            "displayName": "Dato for førstegangsindlæggelse",
            "displayValue": "07/12/1994"
        },
        {
            "displayName": "Dato for indlæggelse",
            "displayValue": "07/12/1994"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "234"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}