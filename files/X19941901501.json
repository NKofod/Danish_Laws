{
    "id": 33124,
    "title": "NYT OM ARBEJDSSKADER - Fastsættelse af erhvervsevnetab ",
    "documentTypeId": "230",
    "isSagsforlobPeriodValid": false,
    "shortName": "AFG nr 19015 af 31/01/1994",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Fastsættelse af erhvervsevnetab </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>NYT OM ARBEJDSSKADER - Fastsættelse af  \r\n\r\n erhvervsevnetab </H1>  \r\n\r\n<P></P>  \r\n\r\n<P>SAGEN </P>  \r\n\r\n<P>En håndværker mistede højre tommelfinger ved en arbejdsskade.  \r\n\r\n Arbejdsskadestyrelsen fastsatte erhvervsevnetabet til 35 procent. </P>  \r\n\r\n<P>Vi traf afgørelsen på grundlag af bl.a. oplysninger fra skadelidte selv,  \r\n\r\n oplysninger fra læger og oplysninger fra kommunens social- og  \r\n\r\n sundhedsforvaltning. Fra kommunen modtog vi kopi af akterne i pensionssagen,  \r\n\r\n idet håndværkeren nu fik førtidspension. </P>  \r\n\r\n<P>Han var tilkendt mellemste førtidspension efter lov om social pension  \r\n\r\n svarende til en nedsættelse af erhvervsevnen på mindst 2/3. Førtidspensionen  \r\n\r\n var tilkendt dels på grund af arbejdsskaden, dels fordi han også havde en  \r\n\r\n ryglidelse. </P>  \r\n\r\n<P>Sideløbende med arbejdsskadesagen havde håndværkeren anlagt sag mod  \r\n\r\n arbejdsgiveren efter erstatningsansvarsloven. Arbejdsskadestyrelsen blev i  \r\n\r\n den forbindelse anmodet om at afgive en vejledende udtalelse om  \r\n\r\n erhvervsevnetabet efter erstatningsansvarsloven, og vi fastsatte i den  \r\n\r\n forbindelse erhvervsevnetabet til 65 procent. </P>  \r\n\r\n<P>Tabet af tommelfingeren indgik altså i vurderingen efter 3 forskellige  \r\n\r\n love. </P>  \r\n\r\n<P>KOMMENTAR </P>  \r\n\r\n<P>Sagen viser, at fastsættelsen af erhvervsevnetab kan være forskellig, alt  \r\n\r\n efter om sagen vurderes efter lov om forsikring mod følger af arbejdsskade,  \r\n\r\n lov om social pension eller erstatningsansvarsloven. </P>  \r\n\r\n<P>Efter lov om forsikring mod følger af arbejdsskade ydes der erstatning for  \r\n\r\n varigt tab af erhvervsevne, hvis tabet er på 15 procent eller derover. </P>  \r\n\r\n<P>Vi skal vurdere skadelidtes muligheder for at skaffe sig indtægt ved et  \r\n\r\n sådant arbejde, som med rimelighed kan forventes af ham, under hensyn til  \r\n\r\n skadelidtes evner, uddannelse, alder og muligheder for erhvervsmæssig  \r\n\r\n omskoling og optræning. </P>  \r\n\r\n<P>Erhvervsevnetabet kan fastsættes til mellem 15 og 100 procent; efter  \r\n\r\n praksis anvendes procentsatser, der er delelige med 5 (15, 20, 25 osv.). </P>  \r\n\r\n<P>Efter lov om forsikring mod følger af arbejdsskade ydes der alene  \r\n\r\n erstatning for arbejdsskadens følger. </P>  \r\n\r\n<P>Det betyder, at erhvervsevnetabet ofte vil blive vurderet lavere end efter  \r\n\r\n anden lovgivning. I eksemplet ovenfor var det ikke kun arbejdsskaden, der  \r\n\r\n havde ført til, at håndværkeren fik førtidspension. Han havde også en anden  \r\n\r\n skade i form af en ryglidelse, som var en væsentlig årsag til, at han fik  \r\n\r\n pensionen. Derfor blev erhvervsevnetabet efter arbejdsskaden kun vurderet til  \r\n\r\n 35 procent. </P>  \r\n\r\n<P>Efter lov om social pension er der tre former for pension: almindelig  \r\n\r\n forhøjet førtidspension, svarende til en nedsættelse af erhvervsevnen med  \r\n\r\n mindst 1/3, mellemste førtidspension, svarende til en nedsættelse af  \r\n\r\n erhvervsevnen med mindst 2/3, og højeste førtidspension svarende til en  \r\n\r\n nedsættelse af erhvervsevnen til en ubetydelighed. </P>  \r\n\r\n<P>Ved tilkendelse af pension vurderes de samlede sociale og helbredsmæssige  \r\n\r\n forhold. </P>  \r\n\r\n<P>Det er kommunen eller pensions- og revalideringsnævnet, der træffer  \r\n\r\n afgørelse i pensionssager. </P>  \r\n\r\n<P>Efter erstatningsansvarsloven er adgangen til at fradrage i erstatningen  \r\n\r\n snævrere end i loven om forsikring mod følger af arbejdsskade. </P>  \r\n\r\n<P>Efter erstatningsansvarsloven kan der kun fradrages for en forudbestående  \r\n\r\n eller konkurrerende lidelse, hvis lidelsen allerede forud forskaden har været  \r\n\r\n arbejdshindrende, eller hvis det må antages, at lidelsen under alle  \r\n\r\n omstændigheder ville have medført en nedsættelse af erhvervsevnen på et  \r\n\r\n senere tidspunkt. </P>  \r\n\r\n<P>I eksemplet ovenfor havde håndværkeren været i fuldt arbejde frem til  \r\n\r\n arbejdsskaden. Det betød, at der ikke skulle fradrages for ryglidelsen, da  \r\n\r\n Arbejdsskadestyrelsen blev bedt om en vejledende udtalelse efter  \r\n\r\n erstatningsansvarsloven. </P>  \r\n\r\n<P>Som nævnt træffer Arbejdsskadestyrelsen ikke afgørelser efter  \r\n\r\n erstatningsansvarsloven. Vi giver alene vejledende udtalelser om men og  \r\n\r\n erhvervsevnetab, som f.eks. benyttes under en retssag. </P>  \r\n\r\n<P>Erstatningsansvarsloven kan kun anvendes, hvis skaden skyldes en  \r\n\r\n skadevolder, der bærer ansvaret for skaden. Skader som følge af hændelige  \r\n\r\n uheld er ikke omfattet af loven. </P>  \r\n\r\n<P>Det betyder, at det ikke er alle arbejdsskader, der også er omfattet af  \r\n\r\n erstatningsansvarsloven. </P>  \r\n\r\n<P>Eksemplet viser: </P>  \r\n\r\n<P>- at der efter lov om arbejdsskadeforsikring kun gives erstatning for tab  \r\n\r\n af erhvervsevne, der er en følge af arbejdsskaden. </P>  \r\n\r\n<P>- at Arbejdsskadestyrelsen træffer sin egen afgørelse og ikke er bundet af  \r\n\r\n kommunens eller revaliderings- og pensionsnævnets vurdering i en pensions-  \r\n\r\n eller revalideringssag. </P>  \r\n\r\n<P>- at der efter erstatningsansvarsloven kun tages hensyn til andre  \r\n\r\n lidelser, hvis de tidligere har været arbejdshindrende, eller hvis lidelsen  \r\n\r\n under alle omstændigheder ville have medført en nedsættelse af erhvervsevnen  \r\n\r\n på et senere tidspunkt. </P>  \r\n\r\n<P>Yderligere oplysninger kan fås ved henvendelse til kontorchef Mette  \r\n\r\n Thiesen. </P>  \r\n\r\n<P>Arbejdsskadestyrelsen har udgivet en vejledning om forskellene mellem  \r\n\r\n arbejdsskadeforsikringen og erstatningsansvarsloven. Vejledningen, der koster  \r\n\r\n 40 kr., sælges ved henvendelse til Arbejdsskadestyrelsens cirkulærecentral,  \r\n\r\n telefon 39 17 77 00. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Offentliggjort i Nyt om Arbejdsskader nr. 1, januar 1994.",
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "X19941901501"
        },
        {
            "displayName": "Entydig dokumentidentifikation",
            "displayValue": "CA001049"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "19015"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "31/01/1994"
        },
        {
            "displayName": "Administrerende myndighed",
            "displayValue": "Arbejdsskadestyrelsen"
        },
        {
            "displayName": "Ressortministeriets journalnummer",
            "displayValue": "Arbejdsskadestyrelsen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}