{
    "id": 107123,
    "title": "1990 BSF 65   FORSLAG TIL FOLKETINGSBESLUTNING OM EN ØGET BYFORNYELSESINDSATS ",
    "documentTypeId": "480",
    "isSagsforlobPeriodValid": false,
    "shortName": "1990/2 BSF 65",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 65 </P>  \r\n\r\n<P></P>  \r\n\r\n<P>Forslag til folketingsbeslutning om en øget byfornyelsesindsats </P>  \r\n\r\n<P></P>  \r\n\r\n<P>Fremsat af Baadsgaard (S) Pia Gjellerup (S) Lissa Mathiasen (S) Sonja  \r\n\r\n Mikkelsen (S) Else Marie Mortensen (S) Jørn Pedersen (S) Jan Petersen (S)  \r\n\r\n Grete Schødts (S) </P>  \r\n\r\n<P></P>  \r\n\r\n<P>den 4. april 1991 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til hurtigt at øge </P>  \r\n\r\n<P>byfornyelsesaktiviteten og forstærke indsatsen for vedligeholdelse </P>  \r\n\r\n<P>og forbedringer i den eksisterende boligmasse. </P>  \r\n\r\n<P>Dette skal ske ved: </P>  \r\n\r\n<P>1) at øge investeringsrammen for byfornyelse i 1991 fra 2.250 mio. kr. til  \r\n\r\n 2.500 mio. kr., </P>  \r\n\r\n<P>2) at ændre byfornyelsesloven med henblik på forenkling og effektivisering  \r\n\r\n af byfornyelsen og </P>  \r\n\r\n<P>3) at øge tilskyndelsen til en forstærket indsats for en forebyggende  \r\n\r\n byfornyelse. </P>  \r\n\r\n<P> <I> </I></P>  \r\n\r\n<P>Bemærkninger til forslaget </P>  \r\n\r\n<P>  <I>Almindelige bemærkninger </I></P>  \r\n\r\n<P> Forslaget skal ses i sammenhæng med Socialdemokratiets beslutningsforslag  \r\n\r\n nr. B 64 om tilskud til forbedringer m.v. af boligejendomme. Formålet med  \r\n\r\n disse forslag er at udnytte den ledige kapacitet i byggebranchen og den store  \r\n\r\n ledighed i byggefagene til afhjælpning af det store behov for  \r\n\r\n vedligeholdelse, genopretning og forbedring i den eksisterende boligmasse.  \r\n\r\n</P>  \r\n\r\n<P>Behovet for byfornyelse er stort. Ifølge Boligministeriets redegørelse til  \r\n\r\n Folketingets Boligudvalg fra juni 1990 opgøres byfornyelsesbehovet til 100  \r\n\r\n mia. kr. Sideløbende med egentlige byfornyelser er der behov for en øget  \r\n\r\n indsats for vedligeholdelse og forbedringer. Det gælder både ejer- og  \r\n\r\n lejerboliger. </P>  \r\n\r\n<P>Samtidig er der en betydelig ledig kapacitet i byggesektoren. Mere end  \r\n\r\n 10.000 faglærte og 22.000 ufaglærte er ledige i byggefagene. I procent af  \r\n\r\n arbejdsstyrken er der 22 pct. ledige murere, 14 pct. blik- og rørarbejdere,  \r\n\r\n 13 pct. snedkere og tømrere og 11 pct. malere. De ufaglærte har en  \r\n\r\n ledighedsprocent på 24. </P>  \r\n\r\n<P>Byggebranchens katastrofale krise, som skyldes den generelle økonomiske  \r\n\r\n afmatning på hjemmemarkedet og den voldsomme nedgang i nybyggeriet, vil let  \r\n\r\n kunne medføre, at der opstår flaskehalsproblemer som i midten af 1980'erne,  \r\n\r\n selv hvis aktiviteten blot øges beskedent. Branchens muligheder på  \r\n\r\n eksportmarkedet er også væsentlig forringet på grund af situationen på  \r\n\r\n hjemmemarkedet. </P>  \r\n\r\n<P>Det er på baggrund af disse forhold, forslaget skal vurderes. Det er  \r\n\r\n forslagsstillernes opfattelse, at der bør gribes ind allerede i dette  \r\n\r\n folketingsår. </P>  \r\n\r\n<P>De allerede indhøstede erfaringer med byfornyelsesloven gør en lovrevision  \r\n\r\n nødvendig. Forslagsstillerne foreslår derfor, at de relevante parter  \r\n\r\n inddrages i forberedelsen af en sådan revision. Uden at afvente en egentlig  \r\n\r\n lovrevision kan der allerede nu gennemføres ændringer, som vil kunne fremme  \r\n\r\n byfornyelsen. Der henvises til bemærkningerne til de enkelte punkter. </P>  \r\n\r\n<P>For at sikre størst mulig effektivitet i byfornyelsen opfordres  \r\n\r\n boligministeren til at iværksætte undersøgelser og udredningsarbejder med  \r\n\r\n henblik på udvikling af byggekomponenter m.v. til anvendelse i  \r\n\r\n byfornyelsesprojekter. Den eksisterende viden og de indvundne erfaringer med  \r\n\r\n byfornyelsesarbejder bør ligeledes af effektivitetshensyn indsamles og  \r\n\r\n formidles videre. </P>  \r\n\r\n<P>Samfundets krav om effektiv ressourceudnyttelse og miljøhensyn gør det  \r\n\r\n påkrævet, at boligernes forsyning med energi og vand samt byernes  \r\n\r\n affaldsproblemer inddrages i byfornyelsen. Det foreslås derfor, at der  \r\n\r\n afsættes en pulje til fremme af byøkologiske forsøgsprojekter samt til  \r\n\r\n projekter, hvor allerede indvundne erfaringer kan nyttiggøres og  \r\n\r\n videreudvikles. </P>  \r\n\r\n<P> <I>Bemærkninger til de enkelte punkter </I></P>  \r\n\r\n<P>  <I>Ad 1 </I></P>  \r\n\r\n<P> Det foreslås, at byfornyelsesrammen for 1991 forøges med 250 mio. kr. Til  \r\n\r\n finansiering af udgifterne hertil foreslås en delvis anvendelse af de til  \r\n\r\n afløsning af boligpakken afsatte midler. </P>  \r\n\r\n<P>Som det fremgår af Statens Byggeforskningsinstituts meddelelse nr. 80, er  \r\n\r\n der samfundsøkonomisk rentabilitet i byfornyelse. En rammeudvidelse på 250  \r\n\r\n mio. kr. vil skønsmæssigt give en aktivitetsudvidelse på 220 mio. kr. Sparede  \r\n\r\n dagpenge anslås til 63 mio. kr., merindtægter fra skat og moms skønnes til  \r\n\r\n ca. 126 mio. kr. Nutidsværdien af de samlede offentlige merudgifter beløber  \r\n\r\n sig til 190 mio. kr., hvilket betyder, at den foreslåede rammeudvidelse er  \r\n\r\n budgetneutral. </P>  \r\n\r\n<P> <I>Ad 2 </I></P>  \r\n\r\n<P> Med det formål at give kommunerne større dispositionsfrihed foreslås det,  \r\n\r\n at kommunerne får adgang til at anvende den årlige byfornyelseskvote uden  \r\n\r\n begrænsning af det beløb, som kan anvendes til boligforbedringer. Forslaget  \r\n\r\n kan eventuelt kombineres med en bestemmelse om, at kommunerne skal kunne  \r\n\r\n dokumentere, at man vurderet over en årrække ikke har forsømt de tunge  \r\n\r\n byfornyelsesproblemer. Forslaget indebærer, at man i stedet for en egentlig  \r\n\r\n byfornyelsesplan (jf. byfornyelseslovens kapitel 2) vil kunne vælge den  \r\n\r\n enklere procedure med boligforbedringsprojekter kombineret med en  \r\n\r\n gårdrydning. </P>  \r\n\r\n<P>Den foreslås endvidere, at kommunerne forpligtes til at gennemgå  \r\n\r\n driftsbudgetter for den enkelte ejendom forud for tilsagn om byfornyelse  \r\n\r\n eller boligforbedring for at sikre, at udgangslejen ikke er for høj i henhold  \r\n\r\n til lejelovens bestemmelser. Lovmæssige mangler bør også kræves udbedret,  \r\n\r\n inden et boligforbedringsprojekt iværksættes. </P>  \r\n\r\n<P>For at begrænse udgifterne til byggelånsrenter foreslås det, at der kræves  \r\n\r\n mindst tre tilbud fra forskellige pengeinstitutter på byggelån. </P>  \r\n\r\n<P> <I>Ad 3 </I></P>  \r\n\r\n<P> Det store behov for byfornyelse skyldes ofte mange års forsømmelser med  \r\n\r\n vedligeholdelse og forbedring af boligejendommene. For at imødegå, at et  \r\n\r\n stigende antal ejendomme bliver byfornyelsesmodne, må indsatsen for  \r\n\r\n vedligeholdelse og forbedringer styrkes. Det foreslås derfor, at udlejers  \r\n\r\n vedligeholdelsespligt skærpes. Endvidere foreslås det, at de efter gældende  \r\n\r\n regler over huslejen indbetalte midler til vedligeholdelse og fornyelse  \r\n\r\n indsættes på en konto, hvis renteafkast tilskrives kontoen. Anvendelse af  \r\n\r\n midlerne skal ske efter aftale mellem ejer og lejer. Lejerne skal kunne kræve  \r\n\r\n vedligeholdelsesarbejder iværksat. Tvistigheder herom indbringes for  \r\n\r\n huslejenævnet. Det foreslås endvidere, at der skabes mulighed for, at  \r\n\r\n lejeforhøjelser for forbedringer kan forhåndsgodkendes af huslejenævnet, og  \r\n\r\n at lejerne skal kunne kræve forbedringsarbejder udført, når man accepterer en  \r\n\r\n af huslejenævnet på forhånd godkendt lejeforhøjelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "10/04/1991"
        },
        {
            "displayName": "Accession",
            "displayValue": "19902BA00065"
        },
        {
            "displayName": "Entydig dokumentidentifikation",
            "displayValue": "CL002726"
        },
        {
            "displayName": "Dato for førstegangsindlæggelse",
            "displayValue": "10/04/1991"
        },
        {
            "displayName": "Dato for indlæggelse",
            "displayValue": "10/04/1991"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "65"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}