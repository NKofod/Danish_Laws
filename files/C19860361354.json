{
    "id": 69544,
    "title": "Rundskrivelse vedrørende fremmøde på arbejdsformidlingskontorerne af arbejdsløshedskassemedlemmer, der måtte blive ledige som følge af virksomhedslukning omkring jul og nytår. (* 1) ",
    "documentTypeId": "200",
    "isSagsforlobPeriodValid": false,
    "shortName": "SKR nr 3613 af 01/10/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Rundskrivelse vedrørende fremmøde på  \r\n\r\n arbejdsformidlingskontorerne af arbejdsløshedskassemedlemmer, der måtte blive  \r\n\r\n ledige som følge af virksomhedslukning omkring jul og nytår. (* 1) </H1>  \r\n\r\n<P></P>  \r\n\r\n<BR>  \r\n\r\n<P>Arbejdsformidlingskontorerne </P>  \r\n\r\n<P>De statsanerkendte arbejdsløshedskasser </P>  \r\n\r\n<P>I medfør af § 4 c i arbejdsdirektoratets cirkulære af 30. januar 1969  \r\n\r\n vedrørende reglement for ledige arbejdsløshedskassemedlemmers kontakt med de  \r\n\r\n offentlige arbejdsformidlingskontorer skal man meddele, at  \r\n\r\n arbejdsløshedsforsikrede personer, der bliver ledige som følge af  \r\n\r\n virksomheders lukning omkring jul og nytår,  og som i øvrigt opfylder  \r\n\r\n  betingelserne for at få udbetalt dagpenge, fritages for pligten til at give  \r\n\r\n personligt fremmøde på arbejdsformidlingskontorerne, når der er tale om  \r\n\r\n midlertidigt arbejdsophør med angivelse af en bestemt dato for arbejdets  \r\n\r\n genoptagelse. </P>  \r\n\r\n<P>Fritagelse for fremmøde kan højst omfatte tiden fra og med onsdag den 24.  \r\n\r\n december til og med fredag den 2. januar 1987. </P>  \r\n\r\n<P>Fritagelsen gælder ledige medlemmer, det vil sige medlemmer, der ønsker at  \r\n\r\n få udbetalt dagpenge. Medlemmer, der omfattes af en ferielukning, og som har  \r\n\r\n krav på feriegodtgørelse og/eller feriedagpenge (for hele perioden), er ikke  \r\n\r\n undergivet fremmødepligt. </P>  \r\n\r\n<P>De pågældende ledige arbejdsløshedskassemedlemmer må efter de sædvanlige  \r\n\r\n regler, inden dagpengeudbetaling kan ske, udfylde og underskrive  \r\n\r\n dagpengekort, ligesom gyldig ledighedserklæring må foreligge. Dagpengekort og  \r\n\r\n ledighedserklæring udleveres til medlemmerne i god tid før  \r\n\r\n dagpengeudbetalingen af den arbejdsløshedskasseafdeling eller af det  \r\n\r\n arbejdsformidlingskontor, hvortil de hører. </P>  \r\n\r\n<P>Det må klart af dagpengekortet fremgå, hos hvilken arbejdsgiver medlemmet  \r\n\r\n har været beskæftiget, ligesom der ud for den enkelte dag skal markeres  \r\n\r\n &#187;j&#171;, således at afdelingen og arbejdsformidlingskontoret kan se, at  \r\n\r\n ledigheden er en følge af julelukning. </P>  \r\n\r\n<P>Såfremt medlemmet i den omhandlede periode har været syg eller af andre  \r\n\r\n årsager ikke har været til rådighed for arbejdsmarkedet, skal dette markeres  \r\n\r\n på sædvanlig måde. </P>  \r\n\r\n<P>Af hensyn til kassens muligheder for at beregne i hvilket omfang  \r\n\r\n medlemmer, der er omfattet af en ferielukning, er berettiget til dagpenge,  \r\n\r\n herunder eventuelt dagpenge under ferie i henhold til bestemmelserne i  \r\n\r\n arbejdsløshedslovens § 75 h og direktoratets bekendtgørelse nr. 55 af 25.  \r\n\r\n februar 1982 med senere tilføjelser, skal medlemmerne - såfremt sådan  \r\n\r\n erklæring ikke er udfyldt tidligere på året - udfylde &#187;Erklæring  \r\n\r\n vedrørende feriedagpengeberegning&#171;. </P>  \r\n\r\n<P>Medlemmer, der bliver ledige, uden at der er fastsat nogen dato for  \r\n\r\n arbejdets genoptagelse, og medlemmer, for hvilke arbejdets genoptagelse er  \r\n\r\n fastsat til et tidspunkt senere end mandag den 5. januar 1987, skal på  \r\n\r\n sædvanlig måde henvende sig til arbejdsformidlingskontoret ved ledighedens  \r\n\r\n indtræden. </P>  \r\n\r\n<P>Opmærksomheden henledes i øvrigt på ferielovens § 17 b: </P>  \r\n\r\n<P>&#187;Holdes en virksomhed lukket på hverdage mellem jul og nytår, skal  \r\n\r\n arbejdsgiveren bestemme, at lønmodtageren holder ferie disse dage i det  \r\n\r\n omfang, lønmodtageren er berettiget til mere end 18 feriedage efter reglerne  \r\n\r\n i § 6. Træffer arbejdsgiveren ikke sådan bestemmelse, skal arbejdsgiveren  \r\n\r\n betale lønmodtageren løn for de pågældende dage. </P>  \r\n\r\n<P>Lønnen beregnes på grundlag af lønmodtagerens løn i de sidste 4 uger før  \r\n\r\n jul.&#171; </P>  \r\n\r\n<P>Vedrørende dagpenge for søgnehelligdage henvises til direktoratets  \r\n\r\n bekendtgørelse nr. 646 af 21. december 1983 om retten til dagpenge for et  \r\n\r\n medlem, som opnår arbejde af kortere varighed end fuld tid eller er ledig på  \r\n\r\n grund af vejrlig eller som følge af arbejdsfordeling. </P>  \r\n\r\n<P>P.D.V. </P>  \r\n\r\n<P>Ole Hammer Jensen </P>  \r\n\r\n<P>kontorchef </P>  \r\n\r\n<P>Helle Ekmann Jensen </P>  \r\n\r\n<P>sekretær </P>  \r\n\r\n</DIV>",
    "isHistorical": true,
    "editorialNotes": [
        "(* 1) F-Rundskrivelse F-AF-nr. 39/86 F-AK-nr. 45/86"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19860361354"
        },
        {
            "displayName": "Entydig dokumentidentifikation",
            "displayValue": "CM028728"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3613"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "01/10/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "4. kt. jr.nr. 83-211-140"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}