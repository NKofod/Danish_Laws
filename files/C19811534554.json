{
    "id": 47071,
    "title": "Skrivelse om embedslægernes pligt til at føre tilsyn med bo-institutioner for personer med vidtgående psykiske og fysiske handicap (Til embedslægeinstitutionerne) ",
    "documentTypeId": "200",
    "isSagsforlobPeriodValid": false,
    "shortName": "SKR nr 15345 af 27/05/1981",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om embedslægernes pligt til at føre  \r\n\r\n tilsyn med bo-institutioner for personer med vidtgående psykiske og fysiske  \r\n\r\n handicap </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til embedslægeinstitutionerne) </P>  \r\n\r\n<BR>  \r\n\r\n<P>I henhold til indenrigsministeriets bekendtgørelse nr. 435 af 23. august  \r\n\r\n 1974 om reglement vedrørende sundhedsmæssigt tilsyn med institutioner,  \r\n\r\n klinikker m.v. samt det hertil hørende cirkulære nr. 178 af 23. august 1974  \r\n\r\n er embedslægerne forpligtet til at føre tilsyn med bo-institutioner for  \r\n\r\n personer med vidtgående psykiske og fysiske handicap, for så vidt disse  \r\n\r\n institutioner ikke er placeret som sygehusafdelinger under sygehusvæsenet med  \r\n\r\n lignende forhold, hvad angår lægebemanding og tilsyn. Embedslægerne har  \r\n\r\n ligeledes forpligtelse til at føre tilsyn med de daginstitutioner for børn  \r\n\r\n med vidtgående psykiske og fysiske handicap, der visse steder er etableret,  \r\n\r\n på samme måde som embedslægerne fører tilsyn med andre daginstitutioner for  \r\n\r\n børn. </P>  \r\n\r\n<P>I forbindelse med mini-embedslægemødet den 19. september 1980, hvor  \r\n\r\n tilsynet med bo-institutioner under den tidligere særforsorg drøftedes,  \r\n\r\n indsendte embedslægeinstitutionerne m.fl. redegørelser til sundhedsstyrelsen  \r\n\r\n vedrørende de i deres område beliggende institutioner af denne art, og  \r\n\r\n beskrev samtidig embedslægeinstitutionernes tilsynsopgaver relateret hertil,  \r\n\r\n idet der dog manglede oplysninger fra Københavns amt, Vestsjællands amt samt  \r\n\r\n Frederiksberg kommune. </P>  \r\n\r\n<P>Ved gennemgangen af indberetningerne forekom forholdene højst uensartede,  \r\n\r\n og man fik indtryk af, at forholdene på de forskellige institutioner var  \r\n\r\n meget varierende, både inden for det enkelte amt og inden for de forskellige  \r\n\r\n amter. Det fremgik ligeledes, at en lang række forhold på institutionerne  \r\n\r\n endnu ikke var afklarede, men at der var planer om såvel bygningsmæssige som  \r\n\r\n driftsmæssige ændringer flere steder. Man har noteret sig, at det nogle  \r\n\r\n steder i indberetningerne anføres, at embedslægerne i nogle tilfælde har  \r\n\r\n været inddraget i arbejdsgrupper, for eksempel vedrørende den lægemæssige  \r\n\r\n betjening, den sygeplejemæssige betjening samt opbevaring og uddeling af  \r\n\r\n lægemidler på bo-institutionerne. Sundhedsstyrelsen finder det overordentligt  \r\n\r\n ønskeligt, om embedslægerne kan deltage i sådant arbejde og påtage sig en  \r\n\r\n rådgivende funktion. </P>  \r\n\r\n<P>Af de til sundhedsstyrelsen indsendte indberetninger fremgår endvidere, at  \r\n\r\n oplysninger om institutionernes indretning er meget få. Nogle steder oplyses  \r\n\r\n kun, at de bygningsmæssige og indretningsmæssige faciliteter er ringe, men  \r\n\r\n det oplyses også, at der flere steder er projekter vedrørende forbedringer i  \r\n\r\n gang, samt at amtskommunerne har afsat beløb hertil. </P>  \r\n\r\n<P>Visse steder oplyses der at have været problemer specielt vedrørende  \r\n\r\n medicingivning, idet det mange steder ikke har været muligt at lade  \r\n\r\n sygeplejefagligt uddannet personale uddele lægemidler dagligt, endsige at  \r\n\r\n lade observation af lægemidlernes virkninger og bivirkninger foregå ved hjælp  \r\n\r\n af sygeplejersker. Der er imidlertid mange steder - ofte med bistand fra  \r\n\r\n embedslægeinstitutioner - udarbejdet instrukser af det lægelige personale,  \r\n\r\n hvad enten dette er et fast tilknyttet personale eller lægelig betjening i  \r\n\r\n form af huslægeordninger eller hjælp fra praktiserende læger og speciallæger  \r\n\r\n med henblik på delegation af opgaver i forbindelse med opbevaring og uddeling  \r\n\r\n af lægemidler til andet personale. I forbindelse hermed har der flere steder  \r\n\r\n været afholdt kurser for det personale, der inddrages i dette arbejde. </P>  \r\n\r\n<P>Sundhedsstyrelsen må understrege, at enhver delegation af denne art til  \r\n\r\n personale, der ikke er fagligt uddannet hertil, må ske på den ordinerende  \r\n\r\n læges ansvar og på ganske bestemte betingelser, jævnfør også diskussionen ved  \r\n\r\n mini-embedslægemødet den 19. september 1980 og notater udarbejdet herom af  \r\n\r\n embedslægerne flere steder. </P>  \r\n\r\n<P>Det fremgår endvidere af indberetningerne, at der er mange forskellige  \r\n\r\n modeller for, hvorledes den lægelige og den sygeplejemæssige betjening af  \r\n\r\n disse institutioner foregår. </P>  \r\n\r\n<P>Sundhedsstyrelsen skal anbefale, at embedslægerne besøger de nævnte  \r\n\r\n institutioner med samme hyppighed som de øvrige plejeinstitutioner i området,  \r\n\r\n og at embedslægerne altid rapporterer deres fund og eventuelle anbefalinger  \r\n\r\n af ændringer i overensstemmelse med reglerne i ovennævnte bekendtgørelse og  \r\n\r\n embedslægeinstitutionernes vanlige praksis for institutionstilsyn. </P>  \r\n\r\n<P>Sundhedsstyrelsen vil finde det naturligt, at der i  \r\n\r\n embedslægeinstitutionerne oprettes sag på hver enkelt institution på samme  \r\n\r\n måde som for de øvrige plejeinstitutioners eller børneinstitutioners  \r\n\r\n vedkommende. Hvorvidt embedslægerne ved deres tilsyn finder det  \r\n\r\n hensigtsmæssigt at anvende egentlige skemaer i forbindelse med  \r\n\r\n tilsynsarbejdet, må afhænge af lokale forhold, men sundhedsstyrelsen skal  \r\n\r\n henlede opmærksomheden på den check-liste, der er udarbejdet i  \r\n\r\n embedslægeinstitutionen i Frederiksborg amt i forbindelse med besøg på  \r\n\r\n almindelige plejehjem, og som tidligere er udsendt til embedslægerne. </P>  \r\n\r\n<P>Sundhedsstyrelsen vil i øvrigt være interesseret i at blive underrettet,  \r\n\r\n dersom embedslægeinstitutionerne støder på særlige problemer i deres område,  \r\n\r\n således at sundhedsstyrelsen vil være i stand til at følge udviklingen på  \r\n\r\n området generelt. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>SUNDHEDSSTYRELSEN, DEN 27. MAJ 1981.  \r\n\r\n</I> </P>  \r\n\r\n<P ALIGN=CENTER>P. D. V. </P>  \r\n\r\n<P CLASS=UNDERSKREVET-AF ALIGN=CENTER>Nils Rosdahl </P>  \r\n\r\n<P CLASS=MINISTER ALIGN=RIGHT>/Øhlenschlæger </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/09/1997"
        },
        {
            "displayName": "Accession",
            "displayValue": "C19811534554"
        },
        {
            "displayName": "Entydig dokumentidentifikation",
            "displayValue": "CM005840"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "19/10/2005"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "15345"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "27/05/1981"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Sundhedsstyr. j.nr. 1200-9-1981"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}