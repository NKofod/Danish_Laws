{
    "id": 156319,
    "title": "Ankestyrelsens principafgørelse D-61-91 om medarbejdende ægtefælle - frivillig forsikring - ulykkestilfælde - arbejdsfortjeneste",
    "documentTypeId": "240",
    "isSagsforlobPeriodValid": true,
    "shortName": "KEN nr 9116 af 15/11/1991",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse D-61-91 om medarbejdende ægtefælle - frivillig forsikring - ulykkestilfælde - arbejdsfortjeneste</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Afslag på dagpenge til medarbejdende ægtefælle, der ikke havde dokumenteret en arbejdsfortjeneste og som ikke var frivilligt sikret efter dagpengelovens § 20 ved sygdommens indtræden. Sygdommen var følger efter et ulykkestilfælde, jf. Socialministeriets bekendtgørelse nr. 688 af 11. oktober 1991, § 37, stk. 2 og 41, stk. 1 og 2.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen er afløst af en nyere afgørelse</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>14-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om dagpenge ved sygdom eller fødsel - lov nr. 852 af 20. december 1989 - § 10, stk. 5 og § 20</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Kommunen traf den afgørelse, at den medarbejdende ægtefælle ikke havde ret til dagpenge i forbindelse med en sygeperiode fra den 23. marts 1991 på grund af en ulykke. Den pågældende var ikke frivilligt forsikret på tidspunktet for sygeperiodens indtræden, men senere optaget i forsikringen.</p>\r\n<p>Ifølge den senest godkendte årsopgørelse havde den medarbejdende ægtefælle ingen indtægt. Begrundelsen herfor var ifølge revisor, at det skattemæssigt ikke kunne betale sig at overføre indtægt fra den selvstændig erhvervsdrivende til den medarbejdende ægtefælle.</p>\r\n<p>Den medarbejdende ægtefælle blev optaget i frivillig forsikring den 8. april 1991.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Dagpengeudvalget har på sit møde den 13. september 1991 truffet den afgørelse, at den medarbejdende ægtefælle ikke har ret til dagpenge for en sygeperiode fra den 23. marts 1991, idet pågældende ikke har dokumenteret en arbejdsfortjeneste, og idet pågældende ikke var frivilligt forsikret i sygeperioden.</p>\r\n<p>Dagpenge til en medarbejdende ægtefælle beregnes på grundlag af årsopgørelsens oplysninger om indtægt overført til den pågældende, jf. Socialministeriets bekendtgørelse nr. 153 af 5. marts 1990 § 37, stk. 2.</p>\r\n<p>Personer, der har indtægt ved selvstændig erhvervsvirksomhed, herunder medarbejdende ægtefæller, kan tilmelde sig en forsikringsordning, der giver ret til dagpenge i de første 3 uger af sygeperioden med mindst 2/3 af det maksimale dagpengebeløb pr. uge, uanset indtægtens størrelse. Retten indtræder normalt 6 måneder efter, at anmodningen om optagelse er modtaget, men hvis sygdommen skyldes følger efter et ulykkestilfælde, er der dog ret til dagpenge, selv om denne ventetid ikke er udløbet, jf. bekendtgørelsens § 41, stk. 1 og 2.</p>\r\n<p>Det er imidlertid en forudsætning også for at anvende denne undtagelsesbestemmelse, at optagelse i forsikringsordningen er sket før sygdommens indtræden.</p>\r\n<p>Dagpengeudvalget tiltræder således kommunens afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19910911625"
        },
        {
            "displayName": "Entydig dokumentidentifikation",
            "displayValue": "BS009110"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9116"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "15/11/1991"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 27811-91"
        },
        {
            "displayName": "Stikord",
            "displayValue": "D-61-91"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}