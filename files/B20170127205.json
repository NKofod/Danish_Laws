{
    "id": 194269,
    "title": "Bekendtgørelse om forsikringsselskabers rekonstruktion, konkurs, tvangsopløsning eller likvidation",
    "documentTypeId": "60",
    "isSagsforlobPeriodValid": true,
    "shortName": "BEK nr 1272 af 27/11/2017",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#id1a6d867e-0dc1-447b-832c-e769e6d0e167\">Kapitel 1</a>\r\n      </td>\r\n      <td class=\"IndholdsfortegnelseTekst\">Generelle bestemmelser</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idf6592e05-ee8b-48f5-aae4-fd1955cb8109\">Kapitel 2</a>\r\n      </td>\r\n      <td class=\"IndholdsfortegnelseTekst\">Lovvalg</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idf1400f93-43b3-449b-ba42-75e8caa459ca\">Kapitel 3</a>\r\n      </td>\r\n      <td class=\"IndholdsfortegnelseTekst\">Offentliggørelse</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idbe26e99c-ad9b-4c3e-bc7c-c0590bad74b9\">Kapitel 4</a>\r\n      </td>\r\n      <td class=\"IndholdsfortegnelseTekst\">Rekonstruktører, kuratorer og likvidatorer</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id9ca0d2be-dd7d-416f-8444-f60a910b0d2d\">Kapitel 5</a>\r\n      </td>\r\n      <td class=\"IndholdsfortegnelseTekst\">Notering i tingbogen</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id23b80657-d21a-4a07-8e79-f813c5972b19\">Kapitel 6</a>\r\n      </td>\r\n      <td class=\"IndholdsfortegnelseTekst\">Underretning og anmeldelse af fordringer</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id9ee2b9ac-9069-4dda-8e8c-515f12ae0f4a\">Kapitel 7</a>\r\n      </td>\r\n      <td class=\"IndholdsfortegnelseTekst\">Virkninger af et forsikringsselskabs rekonstruktion, konkurs, tvangsopløsning eller likvidation</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idf78c75fd-8a78-4fb5-8075-c76da6c0d0c5\">Kapitel 8</a>\r\n      </td>\r\n      <td class=\"IndholdsfortegnelseTekst\">Filialer af tredjelandsforsikringsselskaber</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id0c7940d6-c6c5-447c-99e9-346dba37cfc0\">Kapitel 9</a>\r\n      </td>\r\n      <td class=\"IndholdsfortegnelseTekst\">Ikrafttræden</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om forsikringsselskabers rekonstruktion, konkurs, tvangsopløsning eller likvidation<a class=\"FodnoteHenvisning\" name=\"Henvisning_id757f3c4a-c9e4-42d7-bc5b-fd250e7f6e0d\" href=\"#id757f3c4a-c9e4-42d7-bc5b-fd250e7f6e0d\">1)</a></p>\r\n<p class=\"Indledning2\">I medfør af § 242 i lov om finansiel virksomhed, jf. lovbekendtgørelse nr. 1140 af 26. september 2017, fastsættes efter bemyndigelse i henhold til § 1, nr. 1, i bekendtgørelse nr. 44 af 19. januar 2015 om henlæggelse af beføjelser til Finanstilsynet:</p>\r\n<p class=\"Kapitel\" id=\"id1a6d867e-0dc1-447b-832c-e769e6d0e167\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Generelle bestemmelser</p>\r\n<p class=\"ParagrafGruppeOverskrift\">\r\n   <span>Anvendelsesområde og definitioner</span>\r\n</p>\r\n<p class=\"Paragraf\" id=\"id5b440f89-f98f-4b14-a844-bd478e82b9f1\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Denne bekendtgørelse finder anvendelse for forsikringsselskaber.</p>\r\n<p class=\"Stk2\">\r\n   <span class=\"StkNr\" id=\"id316ca59e-7d7e-4199-92de-238d9c55453e\">Stk. 2.</span> Bekendtgørelsen finder ikke anvendelse for genforsikringsvirksomhed.</p>\r\n<p class=\"Paragraf\" id=\"id7f1aa885-74d7-4341-ad0a-24ac5a5c099f\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"id6db8df15-1eb1-4ec3-bb6c-9302a3c26d26\">1)</span> Likvidation: En kollektiv procedure, som medfører, at et forsikringsselskabs aktiver realiseres, og at provenuet heraf i givet fald udloddes blandt kreditorerne, selskabsdeltagerne eller medlemmerne, og som nødvendigvis indebærer en eller anden form for indgriben fra de kompetente myndigheder, herunder afslutning af den kollektive procedure med en tvangsakkord eller en anden tilsvarende foranstaltning, uanset om den er baseret på insolvens, og uanset om den er frivillig eller tvungen.</p>\r\n<p class=\"Liste1\">\r\n   <span class=\"Liste1Nr\" id=\"id2bbdaa25-98ff-4f5b-9876-ad9e531a4231\">2)</span> Likvidator: En person eller ethvert organ, som er udpeget med henblik på at administrere et forsikringsselskabs likvidation.</p>\r\n<p class=\"Liste1\">\r\n   <span class=\"Liste1Nr\" id=\"ida33eebbd-55b3-47c3-99ab-23cf1194987e\">3)</span> Saneringsforanstaltninger: Foranstaltninger, som indebærer indgriben fra de kompetente myndigheders side, som har til formål at bevare eller genoprette et forsikringsselskabs finansielle situation, og som berører andre parters end selve forsikringsselskabets bestående rettigheder, herunder, men ikke begrænset til, foranstaltninger, som indebærer mulighed for betalingsstandsning, udsættelse af tvangsfuldbyrdelsesforanstaltninger eller nedbringelse af fordringerne.</p>\r\n<p class=\"Liste1\">\r\n   <span class=\"Liste1Nr\" id=\"idee631fe0-daf6-4f83-bf9b-40165fb92948\">4)</span> Administrator: Enhver person eller ethvert organ, som er udpeget med henblik på at administrere saneringsforanstaltninger.</p>\r\n<p class=\"Liste1\">\r\n   <span class=\"Liste1Nr\" id=\"idc3c1d50b-10d1-48e9-8265-f5e4c4631975\">5)</span> Forsikringskrav: Et beløb, som et forsikringsselskab skylder forsikrede, forsikringstagere, begunstigede eller enhver skadelidt, der har mulighed for at rejse krav direkte mod forsikringsselskabet, og som følger af en forsikringsaftale eller en transaktion i forbindelse med direkte forsikringsvirksomhed, herunder et beløb, som er hensat til disse personer, når det skyldige beløb ikke kan opgøres på grund af ukendte faktorer.</p>\r\n<p class=\"Stk2\">\r\n   <span class=\"StkNr\" id=\"ided246ab3-ad66-4adf-8ade-3351e375bb31\">Stk. 2.</span> Det beløb, som et forsikringsselskab skylder som følge af, at forsikringsaftalen eller transaktionen ikke er blevet indgået eller er blevet annulleret inden indledningen af likvidationen, betragtes også som et forsikringskrav, jf. stk. 1, nr. 5.</p>\r\n<p class=\"Stk2\">\r\n   <span class=\"StkNr\" id=\"id31f77cf9-a3d1-4b68-a597-e2b7c13e0f64\">Stk. 3.</span> For filialer af forsikringsselskaber beliggende i et land uden for Den Europæiske Union forstås ved hjemland den medlemsstat inden for Unionen, hvor filialen har fået tilladelse i overensstemmelse med bekendtgørelser om filialer af tredjelandsforsikringsselskaber.</p>\r\n<p class=\"Kapitel\" id=\"idf6592e05-ee8b-48f5-aae4-fd1955cb8109\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Lovvalg</p>\r\n<p class=\"Paragraf\" id=\"id4820bb32-04e5-43c2-97a9-504c8629e0c0\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Et forsikringsselskabs rekonstruktion, konkurs, tvangsopløsning eller likvidation gennemføres efter lovgivningen i det land inden for Den Europæiske Union eller i det land, som Unionen har indgået aftale med på det finansielle område, hvor forsikringsselskabet har sit vedtægtsmæssige hjemsted, medmindre andet er fastsat i kapitel 4.</p>\r\n<p class=\"Paragraf\" id=\"idc3802375-a770-4b12-9e51-b39e07277d8d\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Begæring om rekonstruktion eller konkurs samt anmodning om tvangsopløsning af et forsikringsselskab skal indgives til en skifteret her i landet i overensstemmelse med konkursloven.</p>\r\n<p class=\"Paragraf\" id=\"id8c528226-8fca-41a2-9b89-ca037b9204c1\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Afgørelser om saneringsforanstaltninger mod eller likvidation af forsikringsselskaber fra lande inden for Den Europæiske Union eller lande, som Unionen har indgået aftale med på det finansielle område, har bindende virkning og kan fuldbyrdes her i landet, såfremt de har sådanne virkninger i det land, hvor afgørelsen er truffet.</p>\r\n<p class=\"Stk2\">\r\n   <span class=\"StkNr\" id=\"idf3a4d665-4273-48d9-a34e-1ab6f9804f68\">Stk. 2.</span> Administrator eller likvidator er bemyndiget til at udøve samme beføjelser, som tilkommer dem efter lovgivningen i det land inden for Den Europæiske Union eller det land, som Unionen har indgået en aftale med på det finansielle område, hvor de er udpeget, jf. dog stk. 3. Udøvelsen af disse beføjelser skal ske under iagttagelse af dansk lovgivning.</p>\r\n<p class=\"Stk2\">\r\n   <span class=\"StkNr\" id=\"idd6140162-f10e-49f2-b392-11d19f0fca0d\">Stk. 3.</span> Administrator eller likvidators beføjelser omfatter ikke anvendelse af tvangsmidler, eksempelvis pålæg af oplysningspligt eller adgang til at kræve at måtte undersøge forretningslokaler m.v., samt ret til at afgøre voldgiftsspørgsmål eller bilægge tvister.</p>\r\n<p class=\"Kapitel\" id=\"idf1400f93-43b3-449b-ba42-75e8caa459ca\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Offentliggørelse</p>\r\n<p class=\"Paragraf\" id=\"id754fdd2a-51ab-4eef-bbd1-15983ed447f0\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Ved indledning af rekonstruktionsbehandling, afsigelse af konkursdekret eller beslutning om tvangsopløsning skal skifteretten sørge for, at afgørelsen herom snarest muligt offentliggøres ved et uddrag af afgørelsen i Den Europæiske Unions Tidende. Ved afgørelse om likvidation skal likvidator sørge for, at et uddrag af afgørelsen offentliggøres.</p>\r\n<p class=\"Stk2\">\r\n   <span class=\"StkNr\" id=\"iddba8c703-700b-4259-a23f-916057edb229\">Stk. 2.</span> Uddraget af afgørelsen skal som minimum indeholde oplysning om følgende:</p>\r\n<p class=\"Liste1\">\r\n   <span class=\"Liste1Nr\" id=\"id069f3719-7c26-4076-b69d-ff800d351f0f\">1)</span> Retsgrundlaget for afgørelsen.</p>\r\n<p class=\"Liste1\">\r\n   <span class=\"Liste1Nr\" id=\"id66817a98-550f-4416-8ad5-d1c7c08415ee\">2)</span> Hvilken myndighed der har truffet afgørelsen.</p>\r\n<p class=\"Liste1\">\r\n   <span class=\"Liste1Nr\" id=\"id05dc03f5-6490-458d-a7ae-632762cf1646\">3)</span> Navn og adresse for rekonstruktører, kuratorer eller likvidator.</p>\r\n<p class=\"Stk2\">\r\n   <span class=\"StkNr\" id=\"id5a14007c-1747-49af-b670-a8fdc9184abf\">Stk. 3.</span> Offentliggørelsen skal finde sted på dansk.</p>\r\n<p class=\"Stk2\">\r\n   <span class=\"StkNr\" id=\"ideec5bf71-a043-4095-ba95-1895866ab3e2\">Stk. 4.</span> Rekonstruktionen, konkursen, tvangsopløsningen eller likvidationen træder i kraft uanset om offentliggørelsen finder sted.</p>\r\n<p class=\"Stk2\">\r\n   <span class=\"StkNr\" id=\"id76324bc3-7757-4e83-93cb-51443457b6a1\">Stk. 5.</span> Stk. 1-4 finder ikke anvendelse, når det udelukkende er rettigheder tilhørende forsikringsselskabets aktionærer, medlemmer eller ansatte, der er berørt, medmindre andet er fastsat i den lovgivning, der finder anvendelse.</p>\r\n<p class=\"Kapitel\" id=\"idbe26e99c-ad9b-4c3e-bc7c-c0590bad74b9\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Rekonstruktører, kuratorer og likvidatorer</p>\r\n<p class=\"Paragraf\" id=\"idd8865f43-2722-4451-89ac-c0a33b4372ac\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Beskikkelse af rekonstruktører, udpegning af kuratorer eller udpegning af likvidatorer dokumenteres ved en bekræftet genpart af den afgørelse, hvorved rekonstruktørerne, kuratorerne eller likvidatorerne er udpeget, eller ved enhver anden attest udstedt af skifteretten.</p>\r\n<p class=\"Stk2\">\r\n   <span class=\"StkNr\" id=\"id5750729b-48fa-4057-9757-27146bc80eeb\">Stk. 2.</span> Det land inden for Den Europæiske Union eller det land, som Unionen har indgået aftale med på det finansielle område, hvor rekonstruktørerne, kuratorerne eller likvidatorerne ønsker at handle, kan forlange en oversættelse af genparten til det eller et af de officielle sprog i det pågældende land.</p>\r\n<p class=\"Stk2\">\r\n   <span class=\"StkNr\" id=\"id6cc91652-2e5e-4d0d-b411-e2d35c64945d\">Stk. 3.</span> Rekonstruktørerne, kuratorerne eller likvidatorerne er bemyndiget til at udøve samme beføjelser, som tilkommer dem her i landet, i lande inden for Den Europæiske Union eller lande, som Unionen har indgået aftale med på det finansielle område, jf. dog stk. 3. Udøvelsen af disse beføjelser skal ske under iagttagelse af lovgivningen i de lande, på hvis område beføjelserne ønskes udøvet.</p>\r\n<p class=\"Stk2\">\r\n   <span class=\"StkNr\" id=\"id58eb198e-7dab-4014-9e8a-92c0f64b2abd\">Stk. 4.</span> Rekonstruktørernes, kuratorernes eller likvidatorernes beføjelser omfatter ikke anvendelse af tvangsmidler samt ret til at afgøre voldgiftsspørgsmål eller bilægge tvister.</p>\r\n<p class=\"Kapitel\" id=\"id9ca0d2be-dd7d-416f-8444-f60a910b0d2d\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Notering i tingbogen</p>\r\n<p class=\"Paragraf\" id=\"id9ff74b6b-8b21-4b8c-b6eb-c8c0ea991a0f\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Rekonstruktørerne, kuratorerne eller likvidatorerne skal sørge for at få en rekonstruktion, konkurs, tvangsopløsning eller likvidation noteret i tingbogen, handelsregisteret og ethvert andet relevant offentligt register, der føres i andre lande inden for Den Europæiske Union og lande, som Unionen har indgået aftale med på det finansielle område.</p>\r\n<p class=\"Kapitel\" id=\"id23b80657-d21a-4a07-8e79-f813c5972b19\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Underretning og anmeldelse af fordringer</p>\r\n<p class=\"ParagrafGruppeOverskrift\">\r\n   <span>Underretning af tilsynsmyndigheder</span>\r\n</p>\r\n<p class=\"Paragraf\" id=\"id47e635b4-a4b3-41c3-8ce9-4ae897b89d44\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Ved indledning af rekonstruktionsbehandling, når der afsiges konkursdekret eller når der træffes beslutning om tvangsopløsning af et forsikringsselskab, og selskabet har filialer i andre lande inden for Den Europæiske Union eller lande, som Unionen har indgået aftale med på det finansielle område, skal skifteretten straks underrette Finanstilsynet.</p>\r\n<p class=\"Stk2\">\r\n   <span class=\"StkNr\" id=\"id3c305150-eb1d-481f-9410-37e9ff0a58ed\">Stk. 2.</span> Finanstilsynet underretter tilsynsmyndighederne i de lande inden for Den Europæiske Union eller de lande, som Unionen har indgået aftale med på det finansielle område, hvor forsikringsselskabet har filialer, om enhver underretning fra skifteretten, jf. stk. 1, samt om de mulige konkrete følger heraf. Finanstilsynet underretter desuden tilsynsmyndighederne om enhver afgørelse om likvidation samt om de mulige følger heraf.</p>\r\n<p class=\"ParagrafGruppeOverskrift\">\r\n   <span>Underretning af kendte kreditorer</span>\r\n</p>\r\n<p class=\"Paragraf\" id=\"ida45faec3-379f-495e-aa87-33101e9269e7\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Når en rekonstruktion, konkurs, tvangsopløsning eller likvidation er indledt, skal rekonstruktørerne, kuratorerne eller likvidatorerne straks og individuelt skriftligt underrette de kendte kreditorer, som har deres sædvanlige bopæl, hjemsted eller vedtægtsmæssige hjemsted i et andet land inden for Den Europæiske Union eller i et land, som Unionen har indgået aftale med på det finansielle område, herom.</p>\r\n<p class=\"Stk2\">\r\n   <span class=\"StkNr\" id=\"id785a8b67-82d4-4a61-ad0c-92587a1fe10c\">Stk. 2.</span> Underretningen efter stk. 1 skal navnlig indeholde oplysninger om følgende:</p>\r\n<p class=\"Liste1\">\r\n   <span class=\"Liste1Nr\" id=\"id6ece2dbd-2029-4dd3-ad16-8ef2c36869d7\">1)</span> Frister.</p>\r\n<p class=\"Liste1\">\r\n   <span class=\"Liste1Nr\" id=\"id90c37407-09c2-4337-8909-605b56bfc602\">2)</span> Sanktioner, hvis fristerne ikke overholdes.</p>\r\n<p class=\"Liste1\">\r\n   <span class=\"Liste1Nr\" id=\"ide08a4747-d086-4708-a849-4aca418b26fa\">3)</span> Hvortil fordringer skal anmeldes.</p>\r\n<p class=\"Liste1\">\r\n   <span class=\"Liste1Nr\" id=\"idab8dbbab-3da6-4e90-82f0-d21f66b27c38\">4)</span> Om kreditorer med privilegerede krav, separatiststilling eller anden fortrinsret skal anmelde deres fordringer.</p>\r\n<p class=\"Liste1\">\r\n   <span class=\"Liste1Nr\" id=\"id7c935f53-f69d-4fdb-aafa-d5b6d0d1ecdb\">5)</span> Når det drejer sig om forsikringskrav, de generelle følger for forsikringsaftalerne, herunder især, på hvilken dato disse ophører med at have virkning, samt om de forsikredes rettigheder og pligter i henhold til forsikringsaftalen.</p>\r\n<p class=\"Stk2\">\r\n   <span class=\"StkNr\" id=\"idba310391-3e72-438f-9628-cd59ef04bcb3\">Stk. 3.</span> Underretningen efter stk. 1 skal ske på dansk. Hvis en kendt kreditor har et forsikringskrav, skal underretningen dog gives på det eller et af de officielle sprog i den medlemsstat, hvor kreditor har sin sædvanlige bopæl, sit hjemsted eller vedtægtsmæssige hjemsted.</p>\r\n<p class=\"Stk2\">\r\n   <span class=\"StkNr\" id=\"id25972d52-0ad4-4979-b0fb-56bd4b85a9b2\">Stk. 4.</span> Ved underretningen skal en formular med følgende overskrift på alle Den Europæiske Unions officielle sprog anvendes: ”Opfordring til anmeldelse af fordringer. Angivne frister skal overholdes. ”</p>\r\n<p class=\"Paragraf\" id=\"idb680ce6b-32ae-4383-9c72-4104c782e960\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Ved tvangsopløsning eller likvidation skal likvidator regelmæssigt og i en passende form underrette kreditorerne om likvidationens forløb.</p>\r\n<p class=\"Stk2\">\r\n   <span class=\"StkNr\" id=\"id18ea478c-ef9b-4b95-8fbd-6038613fd330\">Stk. 2.</span> Tilsynsmyndighederne i lande inden for Den Europæiske Union eller i lande, som Unionen har indgået aftale med på det finansielle område, kan anmode likvidator om at blive underrettet i overensstemmelse med stk. 1.</p>\r\n<p class=\"ParagrafGruppeOverskrift\">\r\n   <span>Anmeldelse af fordringer</span>\r\n</p>\r\n<p class=\"Paragraf\" id=\"id41b26491-adb1-46c5-9556-1e6e57c357a1\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Kreditorer, der har deres sædvanlige bopæl, hjemsted eller vedtægtsmæssige hjemsted i et andet land inden for Den Europæiske Union eller i et land, som Unionen har indgået aftale med på det finansielle område, har ret til at anmelde deres fordringer.</p>\r\n<p class=\"Stk2\">\r\n   <span class=\"StkNr\" id=\"id1573bba8-46f8-408a-86ea-311e5d418502\">Stk. 2.</span> Fordringer fra kreditorer nævnt i stk. 1 skal behandles på samme måde og med samme rang som tilsvarende fordringer, der kan anmeldes af kreditorer, der har deres sædvanlige bopæl, hjemsted eller vedtægtsmæssige hjemsted her i landet.</p>\r\n<p class=\"Stk2\">\r\n   <span class=\"StkNr\" id=\"id2c616a88-0e6c-45fe-a241-af8c50181000\">Stk. 3.</span> Kreditor skal sende en genpart af eventuel dokumentation for fordringen og anføre:</p>\r\n<p class=\"Liste1\">\r\n   <span class=\"Liste1Nr\" id=\"idb0be3683-3362-459d-a918-84e80f73fe97\">1)</span> Fordringens art og størrelse.</p>\r\n<p class=\"Liste1\">\r\n   <span class=\"Liste1Nr\" id=\"idc348f25f-ec91-41ad-be60-b96ef590d2af\">2)</span> Hvornår fordringen er opstået.</p>\r\n<p class=\"Liste1\">\r\n   <span class=\"Liste1Nr\" id=\"id901529dc-a970-4857-b74f-4ac8bc749604\">3)</span> Om kreditor påberåber sig, at der er tale om en privilegeret fordring, en separatiststilling eller anden fortrinsret.</p>\r\n<p class=\"Liste1\">\r\n   <span class=\"Liste1Nr\" id=\"id1597456c-178b-45d9-a61e-2cbd110b0742\">4)</span> Hvilke formuegenstande en eventuel sikkerhed omfatter.</p>\r\n<p class=\"Stk2\">\r\n   <span class=\"StkNr\" id=\"id5f05c27c-1c4d-49ff-86b4-432d04b9ddc0\">Stk. 4.</span> Anmeldelse af fordringer efter stk. 1 kan finde sted på det eller et af de officielle sprog i det land, hvor kreditor har sin sædvanlige bopæl, hjemsted eller vedtægtsmæssige hjemsted. Anmeldelsen skal dog være forsynet med overskriften ”Anmeldelse af fordring” på dansk.</p>\r\n<p class=\"Kapitel\" id=\"id9ee2b9ac-9069-4dda-8e8c-515f12ae0f4a\">\r\n   <span id=\"K7\">\r\n   </span>\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Virkninger af et forsikringsselskabs rekonstruktion, konkurs, tvangsopløsning eller likvidation</p>\r\n<p class=\"ParagrafGruppeOverskrift\">\r\n   <span>Visse aftaler og rettigheder</span>\r\n</p>\r\n<p class=\"Paragraf\" id=\"idebcdbb19-4f05-4036-a292-23336ce0c607\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Virkningerne af et forsikringsselskabs rekonstruktion, konkurs, tvangsopløsning eller likvidation afgøres efter følgende lovgivning:</p>\r\n<p class=\"Liste1\">\r\n   <span class=\"Liste1Nr\" id=\"ida6eb34a6-6b09-40d9-b640-865035c58a7e\">1)</span> Arbejdsaftaler og arbejdsforhold afgøres efter lovgivningen i det land inden for Den Europæiske Union eller i det land, som Unionen har indgået aftale med på det finansielle område, som finder anvendelse på arbejdsaftalen eller arbejdsforholdet.</p>\r\n<p class=\"Liste1\">\r\n   <span class=\"Liste1Nr\" id=\"id3ab93fad-f19f-4756-8dfd-4e57aaa8a1e5\">2)</span> Aftaler, der giver brugs- eller købsret til fast ejendom, afgøres efter lovgivningen i det land inden for Den Europæiske Union eller i det land, som Unionen har indgået aftale med på det finansielle område, hvor den faste ejendom er beliggende.</p>\r\n<p class=\"Liste1\">\r\n   <span class=\"Liste1Nr\" id=\"id20eef773-482b-4df9-8d76-860af9069ba7\">3)</span> Rettighederne over fast ejendom, et skib eller et luftfartøj, som kræves noteret i et offentligt register, afgøres efter lovgivningen i det land inden for Den Europæiske Union eller i det land, som Unionen har indgået aftale med på det finansielle område, hvor registeret føres.</p>\r\n<p class=\"ParagrafGruppeOverskrift\">\r\n   <span>Tredjeparts tinglige rettigheder</span>\r\n</p>\r\n<p class=\"Paragraf\" id=\"id5a53c36b-1685-4727-949f-3219bf088367\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Et forsikringsselskabs rekonstruktion, konkurs, tvangsopløsning eller likvidation berører ikke en kreditors eller en tredjemands rettigheder over fysiske eller immaterielle formuegoder, herunder løsøre eller fast ejendom, som tilhører forsikringsselskabet, og som på tidspunktet for rekonstruktionens, konkursens, tvangsopløsningens eller likvidationens indledning befinder sig eller er noteret i et offentligt register på en anden medlemsstats område og kan gøres gældende overfor tredjemand.</p>\r\n<p class=\"Stk2\">\r\n   <span class=\"StkNr\" id=\"id9d3d802e-f735-4c64-b905-54abfe4bb661\">Stk. 2.</span> Tredjemands rettigheder efter stk. 1 omfatter mindst:</p>\r\n<p class=\"Liste1\">\r\n   <span class=\"Liste1Nr\" id=\"id2f945d20-a71e-455f-8b95-1e796f2dd1e9\">1)</span> Retten til at realisere aktivet eller lade det realisere og til at lade sig fyldestgøre af provenuet eller udbyttet heraf, navnlig ved pant, herunder pant i fast ejendom.</p>\r\n<p class=\"Liste1\">\r\n   <span class=\"Liste1Nr\" id=\"id1f6e07ce-9ec7-405d-8d14-9fad35321a46\">2)</span> Eneretten til at inddrive en fordring, navnlig en ret sikret ved pant i fordringen eller ved overdragelse til sikkerhed.</p>\r\n<p class=\"Liste1\">\r\n   <span class=\"Liste1Nr\" id=\"id79d36246-4adb-4258-b1b6-f27308c78fd3\">3)</span> Retten til at forlange aktivet udleveret eller kræve erstatning af enhver, som besidder eller anvender det mod rettighedshaverens vilje.</p>\r\n<p class=\"Liste1\">\r\n   <span class=\"Liste1Nr\" id=\"ida40ce5f3-fe6c-4961-b301-c10094372cd9\">4)</span> Retten til at oppebære afkastet af et aktiv.</p>\r\n<p class=\"ParagrafGruppeOverskrift\">\r\n   <span>Ejendomsforbehold</span>\r\n</p>\r\n<p class=\"Paragraf\" id=\"id42df605e-8232-48c4-9da7-3743bf459dfe\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Et forsikringsselskabs rekonstruktion, konkurs, tvangsopløsning eller likvidation berører ikke sælgers rettigheder i henhold til et ejendomsforbehold, når den genstand, hvori der er taget ejendomsforbehold, på tidspunktet for rekonstruktionens, konkursens, tvangsopløsningens eller likvidationens indledning befinder sig i et andet land inden for Den Europæiske Union eller i et land, som Unionen har indgået aftale med på det finansielle område, end det, hvor  rekonstruktionen, konkursen, tvangsopløsningen eller likvidationen er indledt.</p>\r\n<p class=\"Stk2\">\r\n   <span class=\"StkNr\" id=\"id1b1cb5a1-9f91-44b5-b521-7ff8899eaae9\">Stk. 2.</span> Et forsikringsselskabs  rekonstruktion, konkurs, tvangsopløsning eller likvidation berettiger ikke til ophævelse eller annullering af salg af et aktiv, der er leveret, og forhindrer ikke køberen i at erhverve ejendomsretten til aktivet, når dette på tidspunktet for rekonstruktionens, konkursens, tvangsopløsningens eller likvidationens indledning befinder sig i et andet land inden for Den Europæiske Union eller i et land, som Unionen har indgået aftale med på det finansielle område, end det, hvor  rekonstruktionen, konkursen, tvangsopløsningen eller likvidationen er indledt.</p>\r\n<p class=\"ParagrafGruppeOverskrift\">\r\n   <span>Modregning</span>\r\n</p>\r\n<p class=\"Paragraf\" id=\"idd467d8c7-19d0-435b-b5c5-7f8876d6af82\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Et forsikringsselskabs rekonstruktion, konkurs, tvangsopløsning eller likvidation berører ikke en kreditors ret til at kræve sin fordring modregnet i forsikringsselskabets fordring, når den lovgivning, der gælder for selskabets fordring, tillader en sådan modregning.</p>\r\n<p class=\"ParagrafGruppeOverskrift\">\r\n   <span>Regulerede markeder</span>\r\n</p>\r\n<p class=\"Paragraf\" id=\"id702dcce7-7b46-4ae0-9725-b609970e66f6\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Uanset § 14 afgøres virkningerne af en rekonstruktion, konkurs, tvangsopløsning eller likvidation for de rettigheder og forpligtelser, som henholdsvis tilkommer og påhviler deltagerne i et reguleret marked, udelukkende efter lovgivningen i det land inden for Den Europæiske Union eller i det land, som Unionen har indgået aftale med på det finansielle område, hvis lovgivning finder anvendelse på det pågældende marked.</p>\r\n<p class=\"ParagrafGruppeOverskrift\">\r\n   <span>Handlinger som kan skade kreditorerne</span>\r\n</p>\r\n<p class=\"Paragraf\" id=\"idb5880ffe-f172-40f0-9096-2b32b5472483\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Uanset §§ 14-17 kan der anlægges søgsmål om nullitet, omstødelse eller anfægtelse af retshandler, som er til skade for samtlige kreditorer.</p>\r\n<p class=\"Paragraf\" id=\"idc761760e-a1ce-4c51-96f4-d6d899cd0f98\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> Nullitet, omstødelse eller anfægtelse af retshandler, som er til skade for samtlige kreditorer, skal ikke afgøres efter dansk ret, når den, der har nydt godt af retshandlen kan godtgøre</p>\r\n<p class=\"Liste1\">\r\n   <span class=\"Liste1Nr\" id=\"id34545b24-a186-4bdc-be85-4f9f78a31f58\">1)</span> at retshandlen er omfattet af lovgivningen i et andet land inden for Den Europæiske Union eller i et land, som Unionen har indgået aftale med på det finansielle område, og</p>\r\n<p class=\"Liste1\">\r\n   <span class=\"Liste1Nr\" id=\"idc97f93ac-0b2e-4ea1-9cc5-70de5f440918\">2)</span> at denne lovgivning på ingen måde giver mulighed for at anfægte retshandlen i det pågældende tilfælde.</p>\r\n<p class=\"ParagrafGruppeOverskrift\">\r\n   <span>Beskyttelse af erhvervende tredjepart</span>\r\n</p>\r\n<p class=\"Paragraf\" id=\"id86cf4af2-fc81-4f7f-9346-79279042b1ac\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> Når et forsikringsselskab afhænder bestemte aktiver efter indledningen af rekonstruktionsbehandling, afsigelse af konkursdekret eller afgørelse om tvangsopløsning eller likvidation, finder følgende lovgivning anvendelse:</p>\r\n<p class=\"Liste1\">\r\n   <span class=\"Liste1Nr\" id=\"id18fe3a5e-0d52-46db-adc5-a9e3824297d6\">1)</span> Ved fast ejendom: lovgivningen i det land inden for Den Europæiske Union eller det land, som Unionen har indgået aftale med på det finansielle område, hvor den faste ejendom er beliggende.</p>\r\n<p class=\"Liste1\">\r\n   <span class=\"Liste1Nr\" id=\"id70eb1f62-c94f-4f93-a9ae-0f56b1fc125a\">2)</span> Ved skibe eller luftfartøjer, som kræves noteret i et offentligt register: lovgivningen i det land inden for Den Europæiske Union eller det land, som Unionen har indgået aftale med på det finansielle område, hvor registeret føres.</p>\r\n<p class=\"Liste1\">\r\n   <span class=\"Liste1Nr\" id=\"id6271b75a-45ad-44df-91fd-a0375f5e94fe\">3)</span> Ved værdipapirer eller andre papirer, hvis eksistens eller overførsel forudsætter notering i et register eller på en konto, der er reguleret ved lov, eller som er placeret i en værdipapircentral: lovgivningen i det land inden for Den Europæiske Union eller det land, som Unionen har indgået aftale med på det finansielle område, hvor registeret, kontoen eller værdipapircentralen føres eller administreres.</p>\r\n<p class=\"ParagrafGruppeOverskrift\">\r\n   <span>Verserende retssager</span>\r\n</p>\r\n<p class=\"Paragraf\" id=\"idfc6aa474-5860-4225-8cfe-3c63192acd78\">\r\n   <span id=\"P21\">\r\n   </span>\r\n   <span class=\"ParagrafNr\" id=\"Par21\">§ 21.</span> Virkningerne af rekonstruktion, konkurs, tvangsopløsning eller likvidation for en verserende retssag om et aktiv eller en rettighed, der indgår i bomassen, afgøres efter lovgivningen i det land inden for Den Europæiske Union eller det land, som Unionen har indgået aftale med på det finansielle område, hvor retssagen verserer.</p>\r\n<p class=\"Kapitel\" id=\"idf78c75fd-8a78-4fb5-8075-c76da6c0d0c5\">\r\n   <span id=\"K8\">\r\n   </span>\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">Filialer af tredjelandsforsikringsselskaber</p>\r\n<p class=\"Paragraf\" id=\"idb41f2466-33b4-4c5f-8156-624ac081322d\">\r\n   <span id=\"P22\">\r\n   </span>\r\n   <span class=\"ParagrafNr\" id=\"Par22\">§ 22.</span> Filialer af forsikringsselskaber beliggende i et land uden for Den Europæiske Union skal behandles individuelt ved anvendelsen af denne bekendtgørelse uanset om forsikringsselskabet har filialer i flere lande inden for Den Europæiske Union.</p>\r\n<p class=\"Kapitel\" id=\"id0c7940d6-c6c5-447c-99e9-346dba37cfc0\">\r\n   <span id=\"K9\">\r\n   </span>\r\n   <span id=\"Kap9\">Kapitel 9</span>\r\n</p>\r\n<p class=\"KapitelOverskrift2\">Ikrafttræden</p>\r\n<p class=\"Paragraf\" id=\"id88529e6b-dcd4-410d-907a-8b4292836262\">\r\n   <span id=\"P23\">\r\n   </span>\r\n   <span class=\"ParagrafNr\" id=\"Par23\">§ 23.</span> Bekendtgørelsen træder i kraft den 1. december 2017.</p>\r\n<p class=\"Stk2\">\r\n   <span class=\"StkNr\" id=\"id1bd86c59-1643-4646-8c67-4f5085788d01\">Stk. 2.</span> Bekendtgørelse nr. 792 af 16. august 2005 om lovvalg m.v. ved forsikringsselskabers betalingsstandsning, tvangsakkord, tvangsopløsning eller konkurs ophæves.</p><div class=\"Givet\" id=\"Givet\"><p class=\"Givet\" align=\"center\">Finanstilsynet, den 27. november 2017</p><p class=\"Sign1\" align=\"center\">Jesper Berg</p><p class=\"Sign2\" align=\"right\">/ Per Plougmand Bærtelsen</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id757f3c4a-c9e4-42d7-bc5b-fd250e7f6e0d\" href=\"#Henvisning_id757f3c4a-c9e4-42d7-bc5b-fd250e7f6e0d\">1)</a> Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2009/138/EF af 25. november 2009 om adgang til og udøvelse af forsikrings- og genforsikringsvirksomhed (Solvens II), EU-Tidende 2009, nr. L 335, side 1, og Europa-Parlamentets og Rådets direktiv 2014/51/EU af 16. april 2014 om ændring af direktiv 2003/71/EF og 2009/138/EF samt forordning (EF) nr. 1060/2009, (EU) nr. 1094/2010 og (EU) nr. 1095/2010 for så vidt angår de beføjelser, der er tillagt den europæiske tilsynsmyndighed (Den Europæiske Tilsynsmyndighed for Forsikrings- og Arbejdsmarkedspensionsordninger) og den europæiske tilsynsmyndighed (Den Europæiske Værdipapirtilsynsmyndighed), EU-Tidende 2014, nr. L 153, side 1.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/11/2017"
        },
        {
            "displayName": "Accession",
            "displayValue": "B20170127205"
        },
        {
            "displayName": "Entydig dokumentidentifikation",
            "displayValue": "CQ000296"
        },
        {
            "displayName": "Dato for førstegangsindlæggelse",
            "displayValue": "30/11/2017"
        },
        {
            "displayName": "Dato for indlæggelse",
            "displayValue": "30/11/2017"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1272"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "27/11/2017"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "Erhvervsmin., <br />Finanstilsynet, j.nr. 162-0011"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}