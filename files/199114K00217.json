{
    "id": 109473,
    "title": "1991 BTL 217   BETÆNKNING OVER FORSLAG TIL LOV OM ÆNDRING AF LIGNINGSLOVEN (FRIBOLIG FOR   FORÆLDRE M.FL.)    NR L 217 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 217",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 217 </P>  \r\n\r\n<P></P>  \r\n\r\n<P>Betænkning over Forslag til lov om ændring af ligningsloven (Fribolig for  \r\n\r\n forældre m.fl.) <BR>  \r\n\r\n Nr L 217 1991-92, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19920513 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til skatteministeren, som denne har besvaret </P>  \r\n\r\n<P>skriftligt. </P>  \r\n\r\n<P>Der er af to mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis og Det Radikale Venstres medlemmer af udvalget) lovforslaget til  \r\n\r\n<I>vedtagelse</I> med det af Socialdemokratiet stillede ændringsforslag. </P>  \r\n\r\n<P>Et mindretal inden for flertallet (Socialistisk Folkepartis medlemmer af  \r\n\r\n udvalget) støtter det socialdemokratiske ændringsforslag, som fjerner de  \r\n\r\n huller, som et flertal efter 1. behandling så ud til at være parat til at  \r\n\r\n skabe i lovgivningen. </P>  \r\n\r\n<P>Socialistisk Folkeparti mener fortsat, at lovforslaget er en typisk  \r\n\r\n reaktion på en voldsom medieomtale af en enkeltsag på et i øvrigt fejlagtigt  \r\n\r\n grundlag. </P>  \r\n\r\n<P>I øvrigt finder man det barokt, at den skatteminister, som rejser land og  \r\n\r\n rige rundt og fastslår, at skattelovgivningen ikke nødvendigvis skal være  \r\n\r\n millimeterretfærdig, kommer med forslag af denne type. </P>  \r\n\r\n<P>Da slutresultatet er blevet let at administrere uden store huller og i  \r\n\r\n øvrigt rimeligt nok, kan Socialistisk Folkeparti støtte en vedtagelse af  \r\n\r\n lovforslaget på trods af ubehaget ved den helt usaglige kampagne, som er  \r\n\r\n baggrunden for lovforslaget. </P>  \r\n\r\n<P>Et <I>mindretal</I> (Venstres, Det Konservative Folkepartis,  \r\n\r\n Centrum-Demokraternes og Kristeligt Folkepartis medlemmer af udvalget)  \r\n\r\n indstiller lovforslaget til <I>vedtagelse</I> . Mindretallet vil redegøre for  \r\n\r\n sin stilling til de stillede ændringsforslag ved 2. behandling. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>vedtagelse</I> med det af mindretallet  \r\n\r\n stillede ændringsforslag. </P>  \r\n\r\n<P>Fremskridtspartiet ser gerne, at der sker en ændring på hele området og  \r\n\r\n partiet mener, at en vedtagelse af Fremskridtspartiets ændringsforslag ville  \r\n\r\n fjerne alle de problemer, der er på området. Partiet ville naturligvis være  \r\n\r\n med til at følge udviklingen på området og eventuelt tilpasse loven, såfremt  \r\n\r\n der fandt misbrug sted. </P>  \r\n\r\n<P>Såfremt Fremskridtspartiets ændringsforslag bliver nedstemt er partiet  \r\n\r\n indstillet på at støtte Socialdemokratiets ændringsforslag, fordi det er et  \r\n\r\n lille skridt i den rigtige retning, og partiet mener, at ændringsforslaget er  \r\n\r\n væsentlig bedre end det af ministeren stillede forslag. </P>  \r\n\r\n<P>Ændringsforslag </P>  \r\n\r\n<P>Til § 1Af et <I>mindretal</I> (FP): </P>  \r\n\r\n<P> <B>1)</B> Den foreslåede ændring affattes således: </P>  \r\n\r\n<P>&#187;Efter § 12 indsættes: </P>  \r\n\r\n<P> <B>&#187;§ 12 A.</B> Værdien af hel eller delvis fribolig, som den  \r\n\r\n skattepligtige stiller til rådighed, for børn, søskende, forældre,  \r\n\r\n bedsteforældre og oldeforældre medregnes ikke i den skattepligtige  \r\n\r\n indkomst.&#171;&#187; </P>  \r\n\r\n<P>Af et <I>mindretal</I> (S), tiltrådt af et <I>mindretal</I> (SF og RV):  \r\n\r\n</P>  \r\n\r\n<P> <B>2)</B> Den foreslåede ændring affattes således: </P>  \r\n\r\n<P>&#187;Efter § 12 indsættes: </P>  \r\n\r\n<P> <B>&#187;§ 12 A.</B> I tilfælde, hvor en bolig, som ville være omfattet  \r\n\r\n af den procentvise lejeværdiberegning i ligningslovens §§ 15 B-15 I, såfremt  \r\n\r\n ejeren selv benyttede boligen, stilles til rådighed for ejerens eller dennes  \r\n\r\n ægtefælles forældre, stedforældre eller bedsteforældre, medregnes et beløb i  \r\n\r\n den skattepligtige indkomst, der svarer til den lejeværdi, som ville blive  \r\n\r\n beregnet, såfremt ejeren selv beboede boligen. Den del af en eventuel  \r\n\r\n betaling, der overstiger det efter 1. pkt. beregnede beløb, medregnes dog  \r\n\r\n altid i den skattepligtige indkomst. Det er en betingelse, at boligen, der  \r\n\r\n stilles til rådighed, findes i tilknytning til en bolig, som den  \r\n\r\n skattepligtige eller dennes ægtefælle bebor. Det er endvidere en betingelse,  \r\n\r\n at een af forældrene, stedforældrene eller bedsteforældrene er  \r\n\r\n førtidspensionist, efterlønsmodtager eller er fyldt 67 år inden udgangen af  \r\n\r\n indkomståret. </P>  \r\n\r\n<P> <I>Stk. 2.</I> Den skattepligtiges samlever gennem de sidste to år, inden  \r\n\r\n friboligen stilles til rådighed, sidestilles med en ægtefælle.&#171;&#187;  \r\n\r\n</P>  \r\n\r\n<P>Bemærkninger </P>  \r\n\r\n<P>Til nr. 1 Fremskridtspartiet fremsatte den 26. november 1991 lovforslag  \r\n\r\n nr. L 126 om, at hel eller delvis fribolig, som den skattepligtige stiller  \r\n\r\n til rådighed, ikke medregnes til den skattepligtige indkomst. Ved det nu  \r\n\r\n stillede ændringsforslag til det af skatteministeren fremsatte lovforslag om  \r\n\r\n fribolig ønsker Fremskridtspartiet at imødegå den kritik, som blev rejst  \r\n\r\n under 1. behandling af L 126 om, at lovforslaget var for vidtgående. Ved  \r\n\r\n ændringsforslaget præsiceres personkredsen, således at det nu fremgår, at  \r\n\r\n skattefriheden kun kan opnås i det tilfælde, at boligen stilles til rådighed  \r\n\r\n for børn, søskende, forældre, bedsteforældre og oldeforældre. </P>  \r\n\r\n<P>Til nr. 2 Efter ændringsforslaget beskattes ejeren af en bolig, som han  \r\n\r\n ejer og stiller til rådighed for forældrene, stedforældrene eller  \r\n\r\n bedsteforældrene efter procentreglerne i de tilfælde, hvor der ikke betales  \r\n\r\n leje, eller der betales en leje, der er mindre end et beløb beregnes efter  \r\n\r\n procentreglerne. Lejebetaling, der overstiger dette beløb, medregnes i  \r\n\r\n indkomsten ved siden af det beløb, der beregnes efter procentreglerne. </P>  \r\n\r\n<P>Er den bolig, der stilles til rådighed, en lejlighed i en  \r\n\r\n udlejningsejendom, vil den skattepligtige blive beskattet af markedslejen,  \r\n\r\n idet procentreglerne ikke kan anvendes i sådanne tilfælde. </P>  \r\n\r\n<P>Ændringsforslaget vil i langt de fleste tilfælde medføre en lempelse af  \r\n\r\n beskatningen af de pågældende ejere, da lejeværdien beregnet efter  \r\n\r\n procentreglerne som regel er lavere end markedslejen. </P>  \r\n\r\n<P>Beskatningen af lejeværdi efter procentreglerne kan ske, når ejeren har  \r\n\r\n stillet boligen til rådighed for den gruppe familiemedlemmer, der er nævnt i  \r\n\r\n den foreslåede § 12, stk. 1, 1. pkt. </P>  \r\n\r\n<P>Ændringsforslaget skønnes at medføre et meget beskedent provenutab i  \r\n\r\n forhold til gældende regler. </P>  \r\n\r\n<P>Ændringsforslaget skønnes ikke at have nævneværdige administrative  \r\n\r\n konsekvenser. </P>  \r\n\r\n<P>Pia Gjellerup (S) fmd. <I>Klaus Hækkerup (S) Anne-Marie Meldgaard (S)  \r\n\r\n Peder Sass (S) Stavad (S) Ove Fich (S) Jes Lunde (SF) Jens Thoft (SF) Bente  \r\n\r\n Juncker (CD) Aagaard (KF) Pernille Sams (KF) Peter Brixtofte (V)</I> nfmd.  \r\n\r\n<I>Svend Heiselberg (V) Svend Aage Jensby (V) Ole Donner (FP) Elisabeth  \r\n\r\n Arnold (RV) Kofod-Svendsen (KRF) </I></P>  \r\n\r\n<P>Tillægsbetænkning Udvalget har, efter at lovforslaget ved 2. behandling  \r\n\r\n blev henvist </P>  \r\n\r\n<P>til fornyet udvalgsbehandling, behandlet dette i nogle møder og har </P>  \r\n\r\n<P>herunder stillet spørgsmål til skatteministeren, som denne har </P>  \r\n\r\n<P>besvaret skriftligt. Endvidere har udvalget modtaget en skriftlig </P>  \r\n\r\n<P>henvendelse fra Ove Christensen, Esbjerg. </P>  \r\n\r\n<P>Udvalget opfordrer skatteministeren til ved starten af det kommende  \r\n\r\n folketingsår at fremkomme med et lovforslag til en ændring af  \r\n\r\n vurderingsloven. </P>  \r\n\r\n<P>Ændringen bør åbne mulighed for, at ejeren af en ejendom kan anmode om at  \r\n\r\n få foretaget en selvstændig vurdering af en selvstændig lejlighed, såfremt  \r\n\r\n denne selvstændige lejlighed er en aftægtsbolig, fodermesterbolig eller anden  \r\n\r\n tilsvarende selvstændig bolig, som indgår i en større samlet vurdering for en  \r\n\r\n landbrugsejendom, skovbrugsejendom eller lignende ejendom. </P>  \r\n\r\n<P>Formålet med ændringen er, at disse ejendomme kan blive omfattet af en  \r\n\r\n beregnet husleje efter procentreglen, som er indeholdt i nærværende  \r\n\r\n lovforslag, såfremt man i øvrigt opfylder betingelserne herfor. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse</I> i den  \r\n\r\n affattelse, hvori det foreligger efter 2. behandling. </P>  \r\n\r\n<P>Et <I>mindretal</I> (Fremskridtspartiets medlem af udvalget) vil redegøre  \r\n\r\n for sin stilling til lovforslaget ved 3. behandling. </P>  \r\n\r\n<P> <I>Pia Gjellerup (S)</I> fmd. <I>Klaus Hækkerup (S) Anne-Marie Meldgaard  \r\n\r\n (S) Hans Erenbjerg (S) Stavad (S) Ove Fich (S) Jes Lunde (SF) Jens Thoft (SF)  \r\n\r\n Bente Juncker (CD) Aagaard (KF) Pernille Sams (KF) Peter Brixtofte (V)</I>  \r\n\r\n nfmd. <I>Svend Heiselberg (V) Svend Aage Jensby (V) Ole Donner (FP) Elisabeth  \r\n\r\n Arnold (RV) Kofod-Svendsen (KRF)</I>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "13/11/1992"
        },
        {
            "displayName": "Accession",
            "displayValue": "199114K00217"
        },
        {
            "displayName": "Entydig dokumentidentifikation",
            "displayValue": "CL002272"
        },
        {
            "displayName": "Dato for førstegangsindlæggelse",
            "displayValue": "13/11/1992"
        },
        {
            "displayName": "Dato for indlæggelse",
            "displayValue": "13/11/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "217"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}