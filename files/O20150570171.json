{
    "id": 181880,
    "title": "Opfølgning til 2015-57. Deltagelse i musikgruppe under ledighed kunne til enhver tid ske uden for normal arbejdstid og kunne derfor ikke begrunde afslag på dagpenge",
    "documentTypeId": "310",
    "isSagsforlobPeriodValid": true,
    "shortName": "FOU nr 2015.5701",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n</table><div class=\"bjelke\">Den fulde tekst</div><p class=\"Titel2\">Opfølgning til 2015-57. Deltagelse i musikgruppe under ledighed kunne til enhver tid ske uden for normal arbejdstid og kunne derfor ikke begrunde afslag på dagpenge</p>\r\n<p>Den 8. april 2016 meddelte Ankestyrelsens Beskæftigelsesudvalg mig, at udvalget havde besluttet at genoptage behandlingen af udvalgets tidligere afgørelser af 20. juni 2012 og 9. september 2013 og den 7. april 2016 havde truffet afgørelse om, at A’s deltagelse i musikgruppen B skulle anses for selvstændig bibeskæftigelse <span class=\"Italic\">med </span>ret til begrænsede dagpenge. Af afgørelsen fremgik bl.a. følgende:</p>\r\n<p>\r\n</p>\r\n<p>\r\n   <span class=\"Italic\">”Dagpengeret</span>\r\n</p>\r\n<p>\r\n</p>\r\n<p>Vi finder ud fra en konkret vurdering, at du har ret til dagpenge samtidig med din udøvelse af selvstændig bibeskæftigelse med musikgruppen B. Når der drives selvstændig bibeskæftigelse er retten til dagpenge begrænset til 78 uger.</p>\r\n<p>\r\n</p>\r\n<p>Vi har lagt vægt på, at der i den omhandlende periode er tale om afholdelse af ganske få koncerter, som blev afholdt på hverdagsaftener eller om søndagen.</p>\r\n<p>\r\n</p>\r\n<p>Vi har samtidig lagt vægt på, at der siden gruppens start i 2006 generelt har været tale om et begrænset antal koncerter.</p>\r\n<p>\r\n</p>\r\n<p>Vi har desuden lagt vægt på, at du før du meldte dig ledig den 1. december 2010 har deltaget i musikgruppens aktiviteter samtidig med varetagelse af din selvstændige virksomhed som hovedbeskæftigelse med (…).</p>\r\n<p>\r\n</p>\r\n<p>Vi vurderer på ovennævnte baggrund, at det mulige omfang af de koncertmæssige aktiviteter, herunder tidspunktet for koncerternes afholdelse, ikke kan anses for at være til hinder for din dagpengeret samtidig med udøvelse af den selvstændige bibeskæftigelse.</p>\r\n<p>\r\n</p>\r\n<p>Vi har også lagt vægt på, at dine øvrige aktiviteter med medvirken ved indspilning af en cd og salg heraf tidsmæssigt har været af et begrænset omfang.</p>\r\n<p>\r\n</p>\r\n<p>Vi har efter en konkret og individuel vurdering ikke fundet grundlag for ikke at tillægge den mundtlige aftale, der fandtes i gruppen, bevismæssig vægt. Det fremgår af denne aftale, at du til enhver tid kunne melde fra til en planlagt koncert, idet et andet medlem af gruppen eller en vikar ville kunne træde til.</p>\r\n<p>\r\n</p>\r\n<p>Vi har samtidig hermed lagt vægt på, at du efter det aftalte ikke var kontraktretligt forpligtet overfor musikgruppen, og at du således kunne vælge at stoppe din deltagelse i gruppens aktiviteter med dags varsel.</p>\r\n<p>\r\n</p>\r\n<p>På dette grundlag er det udvalgets opfattelse, at du har sandsynliggjort, at du til enhver tid vil kunne udføre aktiviteterne uden for normal arbejdstid, og at du således står til rådighed for arbejdsmarkedet. ”</p>\r\n<p>\r\n</p>\r\n<p>Ankestyrelsens Beskæftigelsesudvalg sendte samtidig spørgsmålet om, hvorvidt der (fortsat) bestod et tilbagebetalingskrav, til afgørelse hos a-kassen.</p>\r\n<p>\r\n</p>\r\n<p>Den 28. april 2016 meddelte jeg Ankestyrelsens Beskæftigelsesudvalg, at jeg herefter ikke foretog mig yderligere i sagen, men at jeg ikke havde taget stilling til selve indholdet af udvalgets nye afgørelse af 7. april 2016.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/06/2016"
        },
        {
            "displayName": "Accession",
            "displayValue": "O20150570171"
        },
        {
            "displayName": "Entydig dokumentidentifikation",
            "displayValue": "AX019069"
        },
        {
            "displayName": "Dato for førstegangsindlæggelse",
            "displayValue": "09/06/2016"
        },
        {
            "displayName": "Dato for indlæggelse",
            "displayValue": "09/06/2016"
        },
        {
            "displayName": "Dokumenttype",
            "displayValue": "Opfølgning til udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "5701"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Social- og Indenrigsministeriet"
        }
    ],
    "pdfLink": {
        "isPdfAvailable": true
    },
    "documentFobTagGroup": [
        {
            "tag": "Officialprincippet",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Sagens oplysning, tavshedspligt, offentlighed.",
                "Sagens oplysning"
            ]
        },
        {
            "tag": "Arbejdsløshedsforsikring",
            "parents": [
                "Forvaltningsret",
                "Enkelte forvaltningsområder",
                "Andre tilskud til personer, se også forvaltningsret 2.5"
            ]
        },
        {
            "tag": "Bevis, se også retspleje 1.4 og de enkelte retsforhold",
            "parents": [
                "Almindelige emner"
            ]
        }
    ],
    "hasFobTags": true
}