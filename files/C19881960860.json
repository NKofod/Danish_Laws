{
    "id": 54409,
    "title": "Vejledende udtalelser om delpension Nr. 3 (Til socialforvaltningen i samtlige kommuner og amtskommuner m.fl.) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 19608 af 12/12/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledende udtalelser om delpension Nr. 3 </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til socialforvaltningen i samtlige  \r\n\r\n kommuner og amtskommuner m.fl.) </P>  \r\n\r\n<BR>  \r\n\r\n<P>SFORTEGNELSE </P>  \r\n\r\n<PRE>  \r\n\r\n 1.  Lovens § 2, stk. 1, nr. 3.  \r\n\r\n     Ret til delpension for personer, der er omfattet af reglerne i  \r\n\r\n     ATP-loven om differentierede satser.  \r\n\r\n 2.  Lovens § 2, stk. 1, nr. 4.  \r\n\r\n     Opfyldelse af beskæftigelseskravet for en lønmodtager, der er  \r\n\r\n     opsagt men modtager løn i opsigelsesperioden.  \r\n\r\n 3.  Lovens § 3, stk. 1.  \r\n\r\n     Opgørelse af den gennemsnitlige ugentlige arbejdstid, når  \r\n\r\n     ansøgeren har deltaget i en lovlig konflikt.  \r\n\r\n 4.  Lovens § 3, stk. 1.  \r\n\r\n     Lovens § 4, stk. 4.  \r\n\r\n     Delpension til redningsmand i Farvandsvæsenet, der får udbetalt  \r\n\r\n     fast vederlag for rådighedstjeneste.  \r\n\r\n 5.  Lovens § 4, stk. 4.  \r\n\r\n     Sikringsstyrelsens bekendtgørelse § 3, stk. 1.  \r\n\r\n     Delpension til personer, der arbejder i beskyttet beskæftigelse.  \r\n\r\n 6.  Lovens § 4, stk. 4.  \r\n\r\n     Sikringsstyrelsens bekendtgørelse § 3, stk. 3.  \r\n\r\n     Pensionsydelsers indflydelse på beregning af delpension.  \r\n\r\n 7.  Lovens § 6.  \r\n\r\n     Tidspunkt for udbetaling af delpension for en selvstændig, der  \r\n\r\n     afvikler en del af virksomheden.  \r\n\r\n 8.  Lovens § 11, stk. 1.  \r\n\r\n     Udbetaling af delpension ved frakendelse eller ændring af  \r\n\r\n     førtidspension til invaliditetsydelse.  \r\n\r\n 9.  Socialministeriets bekendtgørelse § 1, stk. 3, 1. pkt.  \r\n\r\n     Ret til delpension for en selvstændig, der har været delvis  \r\n\r\n     sygemeldt inden ansøgning om delpension.  \r\n\r\n 10. Socialministeriets bekendtgørelse § 1, stk. 4.  \r\n\r\n     Delpension til en medarbejdende ægtefælle, der af skattemæssige  \r\n\r\n     grunde har anmodet om at få overført mindre end 50% af  \r\n\r\n     virksomhedens overskud i de sidste 5 år.  \r\n\r\n 11. Socialministeriets bekendtgørelse § 4, stk. 1 og stk. 2.  \r\n\r\n     Sikringsstyrelsens bekendtgørelse § 9.  \r\n\r\n     Vurdering af arbejdstidsnedsættelse for en selvstændig  \r\n\r\n 12. Socialministeriets bekendtgørelse § 5, stk. 5 og § 4, stk. 2.  \r\n\r\n     Kontrol med arbejdstiden for selvstændige efter overgang til  \r\n\r\n     delpension.  \r\n\r\n</PRE>  \r\n\r\n<P>--------------------------------------------------------------------- </P>  \r\n\r\n<P>--------------------------------------------------------------------- </P>  \r\n\r\n<P CLASS=PUNKT> <B>1.</B> Lovens § 2, stk. 1, nr. 3 </P>  \r\n\r\n<P>Ret til delpension for personer, der er omfattet af reglerne i ATP- loven  \r\n\r\n om differentierede satser </P>  \r\n\r\n<P>Udtalt: </P>  \r\n\r\n<P>Ved lov nr. 367 af 10. juni 1987 om ændring af lov om ATP er der indført  \r\n\r\n differentierede satser. Dermed er der indført to sæt bidragssatser - et efter  \r\n\r\n lovens § 4a (den uændrede, lave sats) og et efter lovens § 15 (den forhøjede  \r\n\r\n sats). Der gælder således to satser, der begge udgør fuldt ATP-bidrag. </P>  \r\n\r\n<P>Da der således efter begge disse bestemmelser indbetales, hvad der svarer  \r\n\r\n til fuldt bidrag for en fuldtidsbeskæftiget, vil indbetaling af ATP-bidrag  \r\n\r\n efter begge satser opfylde betingelserne efter § 2, stk. 1, nr. 3 i lov om  \r\n\r\n delpension. </P>  \r\n\r\n<P>--------------------------------------------------------------------- </P>  \r\n\r\n<P CLASS=PUNKT> <B>2.</B> Lovens § 2, stk. 1, nr. 4 </P>  \r\n\r\n<P>Opfyldelse af beskæftigelseskravet for en lønmodtager, der er opsagt men  \r\n\r\n modtager løn i opsigelsesperioden </P>  \r\n\r\n<P>En lønmodtager fratrådte sin stilling den 26. februar 1987 og fik udbetalt  \r\n\r\n løn indtil udgangen af august måned. </P>  \r\n\r\n<P>Lønmodtageren blev derefter ansat på nedsat tid i et andet lønmodtagerjob  \r\n\r\n fra den 1. september 1987, og der blev søgt om delpension fra dette  \r\n\r\n tidspunkt. </P>  \r\n\r\n<P>Udtalt: </P>  \r\n\r\n<P>Beskæftigelseskravet efter § 2, stk. 1, nr. 4 i lov om delpension er ikke  \r\n\r\n opfyldt, da ansøgeren ikke har arbejdet i mindst 9 måneder inden for de  \r\n\r\n sidste 12 måneder. </P>  \r\n\r\n<P>--------------------------------------------------------------------- </P>  \r\n\r\n<P CLASS=PUNKT> <B>3.</B> Lovens § 3, stk. 1 </P>  \r\n\r\n<P>Opgørelse af den gennemsnitlige ugentlige arbejdstid, når ansøgeren har  \r\n\r\n deltaget i en overenskomstmæssig konflikt </P>  \r\n\r\n<P>En lønmodtager, der har deltaget i en strejke i 14 dage inden for de  \r\n\r\n sidste 9 måneder, ansøger om delpension. </P>  \r\n\r\n<P>Udtalt: </P>  \r\n\r\n<P>Ved opgørelsen af den gennemsnitlige ugentlige arbejdstid inden for de  \r\n\r\n sidste 9 måneder før overgang til delpension betragtes perioder, hvor  \r\n\r\n ansøgeren har deltaget i en overenskomstmæssig konflikt i lighed med  \r\n\r\n lovmæssig afholdt ferie og sygdom som døde perioder og medregnes således ikke  \r\n\r\n ved opgørelsen af den gennemsnitlige ugentlige arbejdstid. </P>  \r\n\r\n<P>--------------------------------------------------------------------- </P>  \r\n\r\n<P CLASS=PUNKT> <B>4.</B> Lovens § 3, stk. 1 Lovens § 4, stk. 4 </P>  \r\n\r\n<P>Delpension til redningsmand i Farvandsvæsenet, der får udbetalt fast  \r\n\r\n vederlag for rådighedstjeneste </P>  \r\n\r\n<P>Udtalt: </P>  \r\n\r\n<P>Den arbejdstidsnedsættelse, der skal ske ved overgang til delpension skal  \r\n\r\n ske i den samlede arbejdstid. For lønmodtagere med bibeskæftigelse skal denne  \r\n\r\n beskæftigelse således også medregnes i arbejdstiden. </P>  \r\n\r\n<P>Den arbejdstid, der anvendes til redningstjeneste, skal derfor indgå i  \r\n\r\n opgørelsen af arbejdstiden både før og efter overgang til delpension. </P>  \r\n\r\n<P>Ved beregning af den gennemsnitlige ugentlige arbejdstid efter overgang må  \r\n\r\n der for lønmodtagere med bibeskæftigelse, der ikke udgør et fast timetal,  \r\n\r\n foretages et skøn over, hvor mange timer det forventes, at der anvendes på  \r\n\r\n bibeskæftigelsen. </P>  \r\n\r\n<P>Kan det forventede timetal ikke forudsiges, anvendes den opgørelsesmåde,  \r\n\r\n som er fastsat i § 2 i Sikringsstyrelsens bekendtgørelse om delpension. </P>  \r\n\r\n<P>Det faste vederlag, der udbetales for rådighedstjeneste ved udrykning til  \r\n\r\n redningstjeneste indgår i den dagpengegivende lønindtægt før og efter  \r\n\r\n overgang til delpension. Vederlaget vil derfor indgå i den første  \r\n\r\n delpensionsberegning efter lovens § 4, stk. 4. </P>  \r\n\r\n<P>--------------------------------------------------------------------- </P>  \r\n\r\n<P CLASS=PUNKT> <B>5.</B> Lovens § 4, stk. 4 </P>  \r\n\r\n<P>Sikringsstyrelsens bekendtgørelse § 3, stk. 1 </P>  \r\n\r\n<P>Delpension til personer, der arbejder i beskyttet beskæftigelse </P>  \r\n\r\n<P>Udtalt: </P>  \r\n\r\n<P>Den indtægt, der anvendes ved den første delpensionsberegning, er den  \r\n\r\n dagpengegivende lønindtægt opgjort efter reglerne i Socialministeriets  \r\n\r\n bekendtgørelse om dagpengegivende indtægter, jf. § 4, stk. 4 i loven og § 3,  \r\n\r\n stk. 1 i Sikringsstyrelsens bekendtgørelse. </P>  \r\n\r\n<P>Personer, der arbejder i beskyttet beskæftigelse og som har  \r\n\r\n dagpengegivende lønindtægt, vil have ret til delpension, forudsat at  \r\n\r\n betingelserne herfor i øvrigt er opfyldt. </P>  \r\n\r\n<P>Delpension kan dog ikke udbetales sammen med førtidspension efter lov om  \r\n\r\n social pension, jf. § 11, stk. 1 i lov om delpension. </P>  \r\n\r\n<P>--------------------------------------------------------------------- </P>  \r\n\r\n<P CLASS=PUNKT> <B>6.</B> Lovens § 4, stk. 4 </P>  \r\n\r\n<P>Sikringsstyrelsens bekendtgørelse § 3, stk. 1 </P>  \r\n\r\n<P>Pensionsydelsers indflydelse på beregning af delpension </P>  \r\n\r\n<P>Udtalt: </P>  \r\n\r\n<P>Den årlige lønindtægt, der anvendes ved den første pensionsberegning, er  \r\n\r\n den dagpengegivende lønindtægt, således som den er opgjort efter  \r\n\r\n Socialministeriets bekendtgørelse om dagpengegivende indtægter efter lov om  \r\n\r\n dagpenge ved sygdom og fødsel, jf. § 3, stk. 1 i Sikringsstyrelsens  \r\n\r\n bekendtgørelse om delpension. </P>  \r\n\r\n<P>Af §§ 1 og 2 i Socialministeriets bekendtgørelse nr. 166 af 23. marts 1988  \r\n\r\n om dagpengegivende indtægter fremgår det, hvilke indtægter der medregnes ved  \r\n\r\n opgørelse af den dagpengegivende lønindtægt. </P>  \r\n\r\n<P>De former for pensioner og pensionslignende ydelser, eksempelvis  \r\n\r\n tjenestemandspension, der er omfattet af undtagelsesbestemmelserne i § 1,  \r\n\r\n stk. 2, nr. 2 og nr. 3 i den nævnte bekendtgørelse, og som derfor ikke skal  \r\n\r\n medregnes ved opgørelse af den dagpengegivende lønindtægt, får som følge  \r\n\r\n heraf ingen indflydelse på beregningen af delpension. </P>  \r\n\r\n<P>Delpension kan således udbetales samtidig med pensioner og  \r\n\r\n pensionslignende ydelser. </P>  \r\n\r\n<P>Det tilføjes, at efterløn, som er nævnt i § 1, stk. 2, nr. 3 i  \r\n\r\n bekendtgørelsen, dog ikke kan udbetales samtidig med delpension. </P>  \r\n\r\n<P>--------------------------------------------------------------------- </P>  \r\n\r\n<P CLASS=PUNKT> <B>7.</B> Lovens § 6 </P>  \r\n\r\n<P>Tidspunkt for udbetaling af delpension for en selvstændig, der afvikler en  \r\n\r\n del af virksomheden </P>  \r\n\r\n<P>Udtalt: </P>  \r\n\r\n<P>Delpension udbetales månedsvis bagud med virkning fra den første i  \r\n\r\n måneden, efter at lovens betingelser er opfyldt, jf. § 6, 2. pkt. </P>  \r\n\r\n<P>En betingelse for ret til delpension er bl.a., at arbejdstiden nedsættes.  \r\n\r\n</P>  \r\n\r\n<P>Selvstændige erhvervsdrivende, der nedsætter arbejdstiden ved at afvikle  \r\n\r\n en del af virksomheden, vil derfor have ret til delpension fra den 1. i  \r\n\r\n måneden efter at afviklingen er afsluttet. Om delvis afvikling af virksomhed  \r\n\r\n henvises til pkt. 16 i Sikringsstyrelsens Vejledende Udtalelser nr. 1. </P>  \r\n\r\n<P>--------------------------------------------------------------------- </P>  \r\n\r\n<P CLASS=PUNKT> <B>8.</B> Lovens § 11, stk. 1 </P>  \r\n\r\n<P>Udbetaling af delpension ved frakendelse eller ændring af førtidspension  \r\n\r\n til invaliditetsydelse </P>  \r\n\r\n<P>En selvstændig landmand, der er tilkendt mellemste førtidspension, har på  \r\n\r\n grund af indtægt fra landbruget fået bortreguleret sin pension, således at  \r\n\r\n kun invaliditetsbeløbet udbetales. Landmanden ønsker i stedet at gå på  \r\n\r\n delpension. </P>  \r\n\r\n<P>Udtalt: </P>  \r\n\r\n<P>Delpension kan ikke udbetales sammen med førtidspension efter lov om  \r\n\r\n social pension, jf. § 11, stk. 1 i lov om delpension. Delpension kan derimod  \r\n\r\n udbetales sammen med invaliditetsydelse. </P>  \r\n\r\n<P>Hvis pensionisten derfor rejser sag om frakendelse eller ændring af  \r\n\r\n førtidspensionen til invaliditetsydelse, vil pensionisten, forudsat at  \r\n\r\n betingelserne for tilkendelse af delpension i øvrigt er opfyldt, have ret til  \r\n\r\n delpension fra det tidspunkt, hvor førtidspensionen frakendes eller ændres  \r\n\r\n til invaliditetsydelse. </P>  \r\n\r\n<P>--------------------------------------------------------------------- </P>  \r\n\r\n<P CLASS=PUNKT> <B>9.</B> Socialministeriets bekendtgørelse § 1, stk. 3, 1.  \r\n\r\n pkt. </P>  \r\n\r\n<P>Ret til delpension for en selvstændig, der har været delvis sygemeldt  \r\n\r\n inden ansøgning om delpension </P>  \r\n\r\n<P>En selvstændig, der har været delvis sygemeldt i 4 uger, ansøger om  \r\n\r\n delpension. </P>  \r\n\r\n<P>Udtalt: </P>  \r\n\r\n<P>Det er efter § 1, stk. 3, 1. pkt. i Socialministeriets bekendtgørelse om  \r\n\r\n delpension til selvstændige en betingelse, at ansøgeren i 4 af de seneste 5  \r\n\r\n år og i de seneste 9 måneder har haft beskæftigelse her i landet, der har  \r\n\r\n givet indtægter i form af dagpengegivende anden erhvervsindtægt. </P>  \r\n\r\n<P>Der stilles i § 1, stk. 3 i bekendtgørelsen ikke krav til beskæftigelsens  \r\n\r\n omfang ved selvstændig virksomhed. Delvis sygefravær i perioden inden  \r\n\r\n ansøgning om delpension vil derfor ikke afskære ret til delpension. Dette  \r\n\r\n gælder også delvis sygefravær i mere end 2 uger. Der henvises til pkt. 8 i  \r\n\r\n Sikringsstyrelsens Vejledende Udtalelser nr. 1 om ret til delpension for en  \r\n\r\n selvstændig, der har været fuldt sygemeldt i en periode inden for de sidste 9  \r\n\r\n måneder inden overgang til delpension. </P>  \r\n\r\n<P>Det bemærkes, at bekendtgørelsen er ændret på dette punkt fra 1. januar  \r\n\r\n 1989, således at fuld sygemelding i op til 3 måneder inden for de sidste 12  \r\n\r\n måneder, ikke afskærer ret til delpension. </P>  \r\n\r\n<P>--------------------------------------------------------------------- </P>  \r\n\r\n<P CLASS=PUNKT> <B>10.</B> Socialministeriets bekendtgørelse § 1, stk. 4 </P>  \r\n\r\n<P>Delpension til en medarbejdende ægtefælle, der af skattemæssige grunde har  \r\n\r\n anmodet om at få overført mindre end 50% af virksomhedens overskud i de  \r\n\r\n sidste 5 år. </P>  \r\n\r\n<P>En medarbejdende ægtefælle, der af skattemæssige grunde har bedt om at få  \r\n\r\n overført mindre end 50% af virksomhedens overskud i de sidste 5 år, havde  \r\n\r\n ifølge sine egne oplysninger været fuldtidsbeskæftiget som medarbejdende  \r\n\r\n ægtefælle i den anden ægtefælles virksomhed i denne periode. </P>  \r\n\r\n<P>Udtalt: </P>  \r\n\r\n<P>Efter Sikringsstyrelsens opfattelse er størrelsen af den indtægt, der er  \r\n\r\n overført til den medarbejdende ægtefælle ikke den eneste måde, hvorpå den  \r\n\r\n medarbejdende kan dokumentere sin fuldtidsbeskæftigelse før overgang til  \r\n\r\n delpension. </P>  \r\n\r\n<P>Hvis ansøgeren på anden måde kan godtgøre, at kravet i § 1, stk. 4 i  \r\n\r\n Socialministeriets bekendtgørelse om fuldtidsbeskæftigelse i de seneste 5 år  \r\n\r\n er opfyldt, er der, forudsat at de øvrige betingelser herfor er opfyldt, ret  \r\n\r\n til delpension. </P>  \r\n\r\n<P>Ved beregningen af den fastsatte indtægt og af delpensionen er det de  \r\n\r\n indtægter, der ifølge skattevæsenet er overført, der lægges til grund, uanset  \r\n\r\n om disse udgør mindre end 50% af virksomhedens overskud. </P>  \r\n\r\n<P>Statsskattedirektoratet har den 29. september 1988 efter forelæggelse for  \r\n\r\n Skattedepartementet udtalt, at der indenfor de i skattestyrelsesloven givne  \r\n\r\n frister (§ 29, stk. 4) bør være adgang til omgørelse af overførslen/manglende  \r\n\r\n overførsel til medarbejdende ægtefælle, også i det omfang overførslen har  \r\n\r\n vist sig ugunstig i forhold til andre lovregler. </P>  \r\n\r\n<P>Statsskattedirektoratet har således ændret opfattelse af spørgsmålet om  \r\n\r\n adgang til omgørelse af overførsel af indkomst til medarbejdende ægtefælle,  \r\n\r\n jf. pkt. B.1.4 i Statsskattedirektoratets ligningsvejledning fra 1987. </P>  \r\n\r\n<P>Dette pkt. supplerer pkt. 12 i de Vejledende Udtalelser nr. 1, der  \r\n\r\n beskriver den situation, hvor skattemyndighederne i forbindelse med ligningen  \r\n\r\n efter anmodning har afslået at overføre 50% af virksomhedens overskud til en  \r\n\r\n medarbejdende ægtefælle. I sådanne tilfælde er det fortsat styrelsens  \r\n\r\n opfattelse, at skattemyndighedernes vurdering må lægges til grund ved  \r\n\r\n bedømmelsen af den forudgående beskæftigelse. </P>  \r\n\r\n<P>--------------------------------------------------------------------- </P>  \r\n\r\n<P CLASS=PUNKT> <B>11.</B> Socialministeriets bekendtgørelse § 4, stk. 1 og  \r\n\r\n stk. 2. </P>  \r\n\r\n<P>Sikringsstyrelsens bekendtgørelse § 9. </P>  \r\n\r\n<P>Vurdering af arbejdstidsnedsættelse for en selvstændig </P>  \r\n\r\n<P>Udtalt: </P>  \r\n\r\n<P>Alle de arbejdsfunktioner, der er led i driften af en virksomhed skal  \r\n\r\n indgå i opgørelsen af arbejdstiden for en selvstændig. Uanset om skovdrift  \r\n\r\n isoleret set har givet underskud på regnskabet, skal den arbejdstid, der er  \r\n\r\n anvendt på denne del af driften, derfor indgå i den samlede arbejdstid. </P>  \r\n\r\n<P>For en landmand vil havearbejde og vedligeholdelse af stuehus som  \r\n\r\n udgangspunkt ikke kunne medtages i opgørelsen, idet arbejde hermed ikke  \r\n\r\n vedrører driften, men må henregnes til den private husholdning. </P>  \r\n\r\n<P>--------------------------------------------------------------------- </P>  \r\n\r\n<P CLASS=PUNKT> <B>12.</B> Socialministeriets bekendtgørelse § 5, stk. 5 og §  \r\n\r\n 4, stk. 2. </P>  \r\n\r\n<P>Kontrol med arbejdstiden for selvstændige efter overgang til delpension.  \r\n\r\n</P>  \r\n\r\n<P>Udtalt: </P>  \r\n\r\n<P>For en selvstændig skal arbejdstiden i de første 6 måneder efter overgang  \r\n\r\n til delpension og derefter årlig svare til en gennemsnitlig ugentlig  \r\n\r\n arbejdstid på 20 timer, jf. § 4, stk. 2 i Socialministeriets bekendtgørelse.  \r\n\r\n</P>  \r\n\r\n<P>Det er ikke forudsat, at der efter overgang til delpension skal ske en  \r\n\r\n løbende kontrol med, at denne arbejdstidsbetingelse er opfyldt, idet den  \r\n\r\n fremtidige kontrol som udgangspunkt sker efter reglerne i § 5, stk. 5 om den  \r\n\r\n årlige fastsættelse af delpensionen. </P>  \r\n\r\n<P>Hvis arbejdstiden åbenlyst ligger over eller under 20 timer i gennemsnit  \r\n\r\n om ugen, skal delpensionen dog bortfalde, jf. § 10, 2. pkt. i  \r\n\r\n Sikringsstyrelsens bekendtgørelse om delpension samt pkt. 38 i  \r\n\r\n Sikringsstyrelsens vejledning om delpension. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19881960860"
        },
        {
            "displayName": "Entydig dokumentidentifikation",
            "displayValue": "CM013290"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "19608"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "12/12/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Sikringsstyrelsen j.nr. 87-300-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}