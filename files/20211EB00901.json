{
    "id": 231153,
    "title": "Beretning over Forslag til folketingsbeslutning om alternative overnatningstilbud i landdistrikterne og lokale outdoorinitiativer",
    "documentTypeId": "510",
    "isSagsforlobPeriodValid": true,
    "shortName": "2021/1 BRB 106",
    "documentHtml": "<div class=\"bjelke\">Den fulde tekst</div><p class=\"DokumentHoved\">Beretning afgivet af Udvalget for Landdistrikter og Øer den 11. maj 2022</p>\r\n<p class=\"TitelPrefiks1\">Beretning</p>\r\n<p class=\"TitelPrefiks2\">over</p>\r\n<p class=\"Titel2\">Forslag til folketingsbeslutning om alternative overnatningstilbud i landdistrikterne og lokale outdoorinitiativer</p>\r\n<p class=\"Fremsaetter\">[af Anni Matthiesen (V) m.fl.]:</p>\r\n<p class=\"BetaenkningsTekst1\">1. Politiske bemærkninger</p>\r\n<p class=\"BetaenkningsTekst2\">\r\n   <span class=\"Italic\">Socialdemokratiet, Venstre, Socialistisk Folkeparti, Radikale Venstre,  Enhedslisten, Det Konservative Folkeparti, Dansk Folkeparti, Frie Grønne og Bent Bøgsted (UFG)</span>\r\n</p>\r\n<p class=\"TekstGenerel\">Et flertal i udvalget (S, V, SF, RV, EL, KF, DF, FG og Bent Bøgsted (UFG)) finder det vigtigt, at der vedvarende arbejdes for at skabe gode rammer for, at landdistrikterne kan udvikle lokale tilbud, der kan fremme turismeerhvervet lokalt og styrke landdistrikternes udviklingspotentiale og tiltrækningskraft. Det er særlig aktuelt efter en periode med nedlukninger og restriktioner som følge af covid-19-pandemien, hvor der har været en tendens til at søge mod naturen og det autentiske lokale miljø.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Flertallet noterer sig, at regeringen og Folketingets partier gennem de seneste år har investeret i at understøtte turisme- og oplevelsesøkonomien, bl.a. gennem kompensationsordninger, sommerpakker og andre stimulitiltag.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Flertallet noterer sig herudover, at der eksisterer en række målrettede støtteordninger med fokus på at fremme turisme og outdooraktiviter, som også kommer landdistrikterne til gavn. Flertallet noterer sig ligeledes, at erhvervsministeren har igangsat arbejdet med en ny national strategi for bæredygtig vækst i dansk turisme, der ventes offentliggjort i foråret 2022.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Flertallet anerkender vigtigheden af de allerede iværksatte og planlagte initiativer. Dog er flertallet af den opfattelse, at der bør gøres mere for at styrke udviklingen i landdistrikterne gennem øget fokus på understøttelse af turismeerhvervet og outdooraktiviteter, og flertallet ser ikke allerede igangsatte initiativer som en hindring for at afprøve eller igangsætte supplerende aktiviteter.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Flertallet mener derfor, at man i stedet for at belaste de offentlige nedrivningspuljer kan renovere og anvende forladte bygninger i landsbyerne til forskellige formål, der fremmer liv og fællesskab i landdistrikterne. Formålet med disse bygninger kan være mange, eks. kan de bruges som turismehuse/frilandshuse/bosætningshuse med overnatningsmuligheder og mulighed for at opleve dansk landsbyliv på autentisk vis, f.eks. i form af et besøg hos en landmand, hvor man kan hjælpe med at passe dyrene, ved at deltage i fællesspisning med lokalbefolkningen i forsamlingshuset, ved at deltage i en gudstjeneste i landsbykirken, tage på en fisketur ved åen eller på søen, deltage i byfesten, besøge en lokal biavler og hjælpe med at slynge honning og høre om biernes liv eller komme på naturvandringer på stier i nærområdet sammen med en naturvejleder og lokale naturelskere.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Formålene kan være mange, så længe man har fokus på at skabe udvikling i landsbyerne og mindske nedrivning af slidte og forladte huse.</p>\r\n<p class=\"TekstGenerel\">Det lokale kendskab er centralt for turismeudviklingen, da turistens oplevelse på en destination er afhængig af de stedbundne kvaliteter og af aktiviteter, der drives af lokale, og autentiske oplevelser. Destinationsselskaberne har derfor det overordnede ansvar for destinationsudviklingen i området og er den operatør, der varetager den lokale turismefremmeindsats i de deltagende kommuner. Flertallet opfordrer til, at lokalrådene i højere grad inkluderes i den lokale turismefremmeindsats og destinationsudvikling.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Flertallet understreger, at initiativerne ikke må være konkurrenceforvridende i forhold til turismerettede overnatningsmuligheder og øvrige aktiviteter i lokalområdet.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Flertallet vil på baggrund af overstående opfordre ministeren til fortsat at arbejde for at styrke landdistrikternes mulighed for at udvikle tilbud til at styrke turisme og levende lokalsamfund.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Flertallet opfordrer ministeren til at inddrage Udvalget for Landdistrikter og Øer i det videre arbejde med at styrke turisme og outdooraktiviteter i landdistrikterne.</p>\r\n<p class=\"TekstGenerel\">Liberal Alliance, Alternativet,  Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved beretningsafgivelsen ikke medlemmer i udvalget og dermed ikke adgang til at komme med politiske bemærkninger i beretningen.</p>\r\n<p class=\"BetaenkningsTekst1\">2. Udvalgsarbejdet</p>\r\n<p class=\"TekstGenerel\">Beslutningsforslaget blev fremsat den 22. februar 2022 og var til 1. behandling den 19. april 2022. Beslutningsforslaget blev efter 1. behandling henvist til behandling i Udvalget for Landdistrikter og Øer.</p>\r\n<p class=\"BetaenkningsTekst2\">Oversigt over beslutningsforslagets sagsforløb og dokumenter</p>\r\n<p class=\"TekstGenerel\">Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.</p>\r\n<p class=\"BetaenkningsTekst2\">Møder</p>\r\n<p class=\"TekstGenerel\">Udvalget har behandlet beslutningsforslaget i 2 møder.</p>\r\n<p class=\"BetaenkningsTekst2\">Bilag</p>\r\n<p class=\"TekstGenerel\">Under udvalgsarbejdet er der omdelt 1 bilag på beslutningsforslaget.</p>\r\n<p class=\"BeretningsUnderskriverPUV\">P.u.v.</p>\r\n<p class=\"BeretningsUnderskriverTekst\">Karina Lorentzen Dehnhardt</p>\r\n<p class=\"BeretningsUnderskriverTekst\">formand</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2021/1 BF 106",
            "stateLabel": "Beretning afgivet",
            "references": [
                {
                    "shortName": "2021/1 BSF 106",
                    "title": "Forslag til folketingsbeslutning om alternative overnatningstilbud i landdistrikterne og lokale outdoorinitiativer",
                    "presentationName": "Beslutningsforslag som fremsat",
                    "documentTypeId": 480,
                    "documentId": 229363,
                    "eliUri": "/eli/ft/20211BB00106",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20211/beslutningsforslag/b106/index.htm"
                },
                {
                    "shortName": "2021/1 BRB 106",
                    "title": "Beretning over Forslag til folketingsbeslutning om alternative overnatningstilbud i landdistrikterne og lokale outdoorinitiativer",
                    "presentationName": "Beretning over beslutningsforslag",
                    "documentTypeId": 510,
                    "documentId": 231153,
                    "eliUri": "/eli/ft/20211EB00901",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "19/05/2022"
        },
        {
            "displayName": "Accession",
            "displayValue": "20211EB00901"
        },
        {
            "displayName": "Entydig dokumentidentifikation",
            "displayValue": "AX027791"
        },
        {
            "displayName": "Dato for førstegangsindlæggelse",
            "displayValue": "19/05/2022"
        },
        {
            "displayName": "Dato for indlæggelse",
            "displayValue": "19/05/2022"
        },
        {
            "displayName": "Dokumenttype",
            "displayValue": "Beretning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "106"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}