{
    "id": 75908,
    "title": "Skrivelse om benyttelse af skolernes lokaler til arrangementer af ikke-undervisningemæssig art (Handelsskoler - tekniske skoler - maskinmesterskoler) ",
    "documentTypeId": "200",
    "isSagsforlobPeriodValid": false,
    "shortName": "SKR nr 22029 af 14/03/1978",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om benyttelse af skolernes lokaler til  \r\n\r\n arrangementer af ikke-undervisningemæssig art </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Handelsskoler - tekniske skoler -  \r\n\r\n maskinmesterskoler) </P>  \r\n\r\n<P>Ifølge cirkulære af 24. februar 1966 om dispositionsbeføjelser m.v. ved  \r\n\r\n handelsskoler og tekniske skoler § 7 ad konto 92, og cirkulære af 8. december  \r\n\r\n 1969 om dispositionsbeføjelser ved maskinmesterskolerne § 10 ad konto 92, må  \r\n\r\n skolernes lokaler m.v. ikke udlejes til andet formål end skolens eget,  \r\n\r\n medmindre direktoratets tilladelse forud er indhentet. </P>  \r\n\r\n<P>Endvidere findes i de fleste af skolernes vedtægter en bestemmelse om, at  \r\n\r\n skolernes bygninger, inventar, installationer, undervisningsmateriel m.v. kun  \r\n\r\n må anvendes til skolernes eget brug og således ikke må udlånes eller udlejes  \r\n\r\n til andet formål, medmindre undervisningsministeriets tilladelse forud er  \r\n\r\n indhentet. </P>  \r\n\r\n<P>I overensstemmelse med principperne bag disse regler har organisationer  \r\n\r\n inden for hotel- og restaurationserhvervet på baggrund af nogle konkrete  \r\n\r\n sager fremført, at skolerne ikke må bruges til arrangementer, der medfører  \r\n\r\n ubillig konkurrence med dette erhverv. Organisationerne har derfor ønsket en  \r\n\r\n præcisering af, hvilke arrangementer, der med rimelighed må siges at falde  \r\n\r\n ind under skolernes eget formål. </P>  \r\n\r\n<P>Direktoratet er enig med organisationerne i, at skolerne ikke må påføre  \r\n\r\n hoteller og restauranter ubillig konkurrence og kan oplyse følgende  \r\n\r\n vejledende retningslinjer, som dog ikke bør anses for udtømmende: </P>  \r\n\r\n<P>Som led i skolernes kontakt med det lokale erhvervsliv må det være  \r\n\r\n naturligt, at skolerne arrangerer besøg for erhvervsfolk, faglige  \r\n\r\n organisationer, faglige organer og de offentlige myndigheder, der giver  \r\n\r\n tilskud til skolerne. I forbindelse hermed vil et beskedent traktement ofte  \r\n\r\n finde sted. Andre besøgende bør ikke bespises på skolen. </P>  \r\n\r\n<P>Det må tillige anses som et naturligt led i skolernes virke, at der holdes  \r\n\r\n kulturelle arrangementer for eleverne m.fl., og at der i forbindelse hermed  \r\n\r\n mod betaling kan ske servering af forfriskninger. Desuden vil der mod  \r\n\r\n betaling kunne holdes elevfester o.lign. med servering for deltagerne. </P>  \r\n\r\n<P>For benyttelse af skolehjem gælder, at kun erhvervsskolernes elever og  \r\n\r\n kursister må bo på disse jfr. bestemmelserne om driftstilskud til skolehjem.  \r\n\r\n</P>  \r\n\r\n<P>Uden direktoratets tilladelse kan der dog holdes arrangementer evt. med  \r\n\r\n overnatning på skolehjem, i tilfælde, hvor udelukkende skolesøgende unge  \r\n\r\n deltager i arrangementet. </P>  \r\n\r\n<P>Falder et arrangement vedrørende benyttelse af skolens lokaler og  \r\n\r\n skolehjem efter det ovennævnte uden for skolens formål - hvilket f.eks. vil  \r\n\r\n være tilfældet, hvis en skolen uvedkommende arrangør står som vært ved  \r\n\r\n arrangementet, må det efter de anførte regler ikke afholdes, medmindre  \r\n\r\n direktoratets tilladelse forud er indhentet. Ved direktoratets afgørelse af,  \r\n\r\n om tilladelse skal gives, vil det bl.a. være af betydning om arrangementet  \r\n\r\n kan afholdes, uden at der sker ubillig konkurrence med hotel- og  \r\n\r\n restaurationserhvervet. </P>  \r\n\r\n<P>P.D.V. </P>  \r\n\r\n<P> <B>E.B. </B></P>  \r\n\r\n<P>M. B&uuml;lov-Ludvigsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19782202954"
        },
        {
            "displayName": "Entydig dokumentidentifikation",
            "displayValue": "CM035114"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "16/09/1999"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22029"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "14/03/1978"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Erhvervsuddannelserne"
        },
        {
            "displayName": "Ressortministeriets journalnummer",
            "displayValue": "05-30.30.07/76"
        },
        {
            "displayName": "Stikord",
            "displayValue": "I-326, UDLEJNING, UDLÅN"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}