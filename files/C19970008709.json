{
    "id": 85599,
    "title": "Genoptagelse af avance- eller udlodningsbeskatning for sælgere af tømte selskaber som følge af tømte selskaber som følge af erstatningspligt for selskabsskat - samt om genoptagelse af de tømte selskabers skatteansættelse ",
    "documentTypeId": "140",
    "isSagsforlobPeriodValid": false,
    "shortName": "CIR nr 87 af 25/06/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Genoptagelse af avance- eller  \r\n\r\n udlodningsbeskatning for sælgere af tømte selskaber som følge af tømte  \r\n\r\n selskaber som følge af erstatningspligt for selskabsskat - samt om  \r\n\r\n genoptagelse af de tømte selskabers skatteansættelse </H1>  \r\n\r\n<P></P>  \r\n\r\n<P>Emne <B>Cirkulære om A) genoptagelse af avance- eller udlodningsbeskatning  \r\n\r\n for sælgere af tømte selskaber som følge af erstatningspligt for selskabsskat  \r\n\r\n samt om B) genoptagelse af de tømte selskabers skatteansættelser. </B></P>  \r\n\r\n<P> A) Genoptagelse af sælgernes skatteansættelser. </P>  \r\n\r\n<P CLASS=PUNKT> <B>1.</B> Ved dom af 21. januar 1997 har Højesteret  \r\n\r\n fastslået, at et selskab som sælger af et overskudsselskab under de i sagen  \r\n\r\n foreliggende omstændigheder er erstatningspligtig for det tab, der er påført  \r\n\r\n skattemyndighederne som følge af, at skatterne i det solgte selskab ikke  \r\n\r\n efterfølgende blev indbetalt til skattemyndighederne. Dommen er gengivet i  \r\n\r\n Tidsskrift for skatter og afgifter 1997.110. </P>  \r\n\r\n<P>Skattemyndighedernes tab i sagen er af Højesteret opgjort til den ikke  \r\n\r\n betalte selskabsskat samt procesrente heraf fra sagens anlæg.  \r\n\r\n Erstatningsansvaret er bedømt efter dansk rets almindelige erstatningsregler,  \r\n\r\n jf. den tidligere anpartsselskabslovs § 110. </P>  \r\n\r\n<P>Erstatningen må anses som en adækvat udgift, der er opstået ved salget af  \r\n\r\n de pågældende aktier/anparter, idet erstatningen har reduceret sælgernes  \r\n\r\n reelle fortjeneste. Skatteministeriet oplyste derfor under højesteretssagen,  \r\n\r\n at beskatningen af sælgere i anledning af salget af overskudsselskabet kan  \r\n\r\n genoptages, samt at afståelsesvederlaget reduceres med den erstatning, som  \r\n\r\n pålægges i anledning af selskabstømningen. </P>  \r\n\r\n<P> 2. Sælgere, der i sager om selskabstømning bliver forpligtede til at  \r\n\r\n betale erstatning for tabte selskabsskatter i henhold til dom eller efter at  \r\n\r\n have vedkendt sig erstatningsansvar, herunder ved betaling af erstatning, kan  \r\n\r\n anmode skattemyndighederne om genoptagelse med henblik på nedsættelse af  \r\n\r\n tidligere skatteansættelser, jf. nærmere nedenfor. Anerkendelse af  \r\n\r\n erstatningsansvar vil være uden præjudice i eventuelle andre erstatningssager  \r\n\r\n mod den samme sælger. I tilfælde, hvor tabet er opstået som følge af en  \r\n\r\n sælgers forsætlige eller strafbare forhold, vil en eventuel tilladelse til  \r\n\r\n genoptagelse bero på en individuel vurdering. Sådanne tilfælde skal  \r\n\r\n forelægges for Told- og Skattestyrelsen. </P>  \r\n\r\n<P>Bortset fra de netop nævnte tilfælde vil sælgers subjektive forhold ikke  \r\n\r\n være til hinder for, at der kan tillades genoptagelse af skatteansættelsen  \r\n\r\n for indkomstår fra og med 1990 med henblik på nedsættelse af tidligere  \r\n\r\n beskattet udlodning eller avance ved salg af aktier/anparter i det senere  \r\n\r\n tømte selskab med erstatningen. Nedsættelsen vil tillige omfatte sælgers egne  \r\n\r\n samt pålagte sagsomkostninger under en retssag, henholdsvis afholdte udgifter  \r\n\r\n til rådgivning i forbindelse med frivillig betaling af erstatning. Der vil  \r\n\r\n ikke kunne ske genoptagelse med henblik på yderligere nedsættelse for  \r\n\r\n forgæves afholdte udgifter til gennemførelse af regreskrav. Vedrørende  \r\n\r\n behandlingen af sådanne udgifter i tilfælde, hvor sælgeren helt eller delvis  \r\n\r\n opnår regres, henvises til cirkulærets punkt 3. I det omfang sælgeren  \r\n\r\n yderligere måtte blive dømt til eller vedkender sig erstatningsansvar for  \r\n\r\n bobehandlingsomkostninger samt renter efter selskabsskatteloven af den  \r\n\r\n ikke-betalte selskabsskat, vil nedsættelsen tillige omfatte disse beløb. Det  \r\n\r\n samme gælder beløb, der er en følge af erstatningspligt overfor andre  \r\n\r\n kreditorer, hvis denne erstatningspligt er udløst i tilknytning til salg af  \r\n\r\n andelene i det tømte selskab. </P>  \r\n\r\n<P>Nedsættelsen vil derimod ikke omfatte løbende procesrenter eller løbende  \r\n\r\n renter efter påkrav om betaling af erstatning. Sådanne renteudgifter er  \r\n\r\n fradragsberettiget i den skattepligtige indkomst efter reglerne i  \r\n\r\n ligningslovens § 5. </P>  \r\n\r\n<P>Nedsættelsen kan ikke overstige den salgssum, som sælgeren modtog for  \r\n\r\n aktierne/anparterne i det senere tømte selskab. </P>  \r\n\r\n<P>Hvis anmodningen om genoptagelse er fremsat senere end 3 år efter udløbet  \r\n\r\n af det pågældende indkomstår, jf. skattestyrelseslovens § 4, stk. 2, vil  \r\n\r\n tilladelsen til genoptagelse endvidere afhænge af, om de nedenfor under punkt  \r\n\r\n 4 anførte betingelser er opfyldt. </P>  \r\n\r\n<P> 3. Nedsættelsen af tidligere beskattet udlodning eller avance skal ændres  \r\n\r\n i det omfang sælgerens endelige erstatningsforpligtelse er blevet nedbragt  \r\n\r\n som følge af, at han får en del af sin erstatningsbetaling dækket ved regres,  \r\n\r\n eller en omligning af det solgte selskabs skatteansættelse fører til ændring  \r\n\r\n af skattekravet og dermed erstatningskravet, jf. dette cirkulæres afsnit B. I  \r\n\r\n denne regulering skal fragå sagsomkostninger/rådgiverhonorar, der er afholdt  \r\n\r\n i direkte tilknytning til gennemførelse af et regreskrav. </P>  \r\n\r\n<P>I forbindelse med en anmodning om genoptagelse, der resulterer i  \r\n\r\n nedsættelse med erstatning som ovenfor anført, kan skattemyndighederne,  \r\n\r\n uanset fristen i skattestyrelseslovens § 35, stk. 1, foretage reguleringer i  \r\n\r\n den tidligere foretagne ansættelse vedrørende aktieavance- eller  \r\n\r\n udlodningsbeskatning, såfremt reguleringen har tilknytning til sælgerens  \r\n\r\n afståelse af aktier/anparter. En forhøjelse vil dog ikke kunne overstige den  \r\n\r\n nedsættelse, som er en følge af genoptagelsesanmodningen. </P>  \r\n\r\n<P>Det netop anførte berører ikke skattemyndighedernes adgang til i øvrigt at  \r\n\r\n foretage forhøjelser efter skattestyrelseslovens § 35, såfremt betingelserne  \r\n\r\n herfor selvstændigt er opfyldt. </P>  \r\n\r\n<P CLASS=PUNKT> <B>4.</B> Såfremt anmodningen om genoptagelse er fremsat  \r\n\r\n senere end 3 år efter udløbet af det pågældende indkomstår, jf.  \r\n\r\n skattestyrelseslovens § 4, stk. 2, vil nedsættelsen opgjort efter  \r\n\r\n retningslinjerne under punkt 2 og 3 i øvrigt være betinget af: </P>  \r\n\r\n<P>- at erstatningskravet med tilskrevne renter er betalt. Såfremt den  \r\n\r\n endelige erstatningsforpligtelse senere ændres som følge af gennemført  \r\n\r\n regres, herunder i forbindelse med ændring af det tømte selskabs ansættelse,  \r\n\r\n jf. cirkulærets afsnit B, vil sælgerens ansættelse blive tilsvarende  \r\n\r\n reguleret, jf. ovenfor under punkt 3. </P>  \r\n\r\n<P>- at anmodning om genoptagelse af skatteansættelsen for indkomstår, hvor  \r\n\r\n der tidligere er sket avance- eller udlodningsbeskatning, og hvor fristen i  \r\n\r\n skattestyrelseslovens § 4, stk. 1, er udløbet, er indgivet til  \r\n\r\n skattemyndighederne inden 3 måneder efter, at erstatningsansvaret er endeligt  \r\n\r\n fastslået af domstolene eller anerkendt af sælgeren. </P>  \r\n\r\n<P>Hvis sælger vælger at gennemføre regres, før han begærer genoptagelse,  \r\n\r\n skal regreskrav fremsættes inden 3 måneder fra betalingen af  \r\n\r\n erstatningskravet med tilskrevne renter. Anmodning om genoptagelse skal  \r\n\r\n fremsættes senest 3 måneder efter afslutningen af regressagen. Samme frister  \r\n\r\n gælder, hvis det tømte selskab ønskes genoptaget med henblik på nedsættelse  \r\n\r\n af sælgers erstatningsforpligtelse. </P>  \r\n\r\n<P>De nævnte 3 måneders frister løber dog tidligst fra dette cirkulæres  \r\n\r\n ikrafttrædelsesdato. </P>  \r\n\r\n<P>- at sælgeren, under hensyn til skattemyndighedernes adgang til  \r\n\r\n efterfølgende at foretage forhøjelse efter skattestyrelseslovens § 35, stk.  \r\n\r\n 2, i forbindelse med anmodningen om genoptagelse forpligter sig til at  \r\n\r\n underrette den skattemyndighed, der tidligere gennemførte  \r\n\r\n indkomstnedsættelsen, hvis hans erstatningsforpligtelse senere bliver  \r\n\r\n reduceret som følge af regres, herunder i forbindelse med nedsættelse af  \r\n\r\n skatteansættelsen for det tømte selskab, samt </P>  \r\n\r\n<P>- at sælgeren erklærer sig enig i, at fristen for formueretlig forældelse  \r\n\r\n af det skattekrav, der bliver udløst som følge af gennemført regres, først  \r\n\r\n begynder at løbe fra tidspunktet for hans underretning til  \r\n\r\n skattemyndighederne om reduktionen af hans erstatningsbetaling. </P>  \r\n\r\n<P> 5. Erstatningsbeløb indbetales til konkursboet efter det tømte selskab.  \r\n\r\n</P>  \r\n\r\n<P>Sælgere, der har betalt erstatning, og som i et tidligere indkomstår er  \r\n\r\n beskattet i anledning af salget af aktierne/anparterne i det tømte selskab,  \r\n\r\n kan anmode om genoptagelse af skatteansættelsen for det indkomstår, hvori  \r\n\r\n salget fandt sted. Anmodninger om genoptagelse indsendes til Told- og  \r\n\r\n Skattestyrelsen, Østbanegade 123, 2100 København Ø. </P>  \r\n\r\n<P>Af anmodningen skal fremgå, hvilket beløb der skal indgå i nedsættelsen af  \r\n\r\n skatteansættelsen, specificeret på henholdsvis erstatning og eventuelle egne  \r\n\r\n eller pålagte sagsomkostninger, og om sælgeren har betalt hele  \r\n\r\n erstatningsbeløbet, eller om en del af beløbet hidrører fra regreskrav, der  \r\n\r\n var gennemført på betalingstidspunktet. </P>  \r\n\r\n<P>I tilfælde, hvor der er flere sælgere, som tidligere er beskattet i  \r\n\r\n anledning af salget af aktierne/anparterne, kan anmodninger om genoptagelse  \r\n\r\n af skatteansættelsen fra hver af de pågældende indsendes samlet til  \r\n\r\n styrelsen. Af anmodningerne skal fremgå, hvilket beløb der for den enkelte  \r\n\r\n skal indgå i nedsættelsen af skatteansættelsen, specificeret på henholdsvis  \r\n\r\n erstatning og eventuelle egne eller pålagte sagsomkostninger, om den betalte  \r\n\r\n erstatning forholdsmæssigt svarer til hans andel af aktie-/anpartskapitalen  \r\n\r\n på det tidspunkt, hvor selskabet blev solgt, og om en del af de indbetalte  \r\n\r\n beløb hidrører fra gennemførte regreskrav. Hvis en sælger i kraft af reglerne  \r\n\r\n om solidarisk hæftelse har betalt erstatning, der overstiger den pågældendes  \r\n\r\n ejerandel i selskabet, kan nedsættelsen ikke overstige det beløb, som  \r\n\r\n ejerandelen berettiger til. </P>  \r\n\r\n<P>Anmodninger om genoptagelse vil blive videresendt til den myndighed, der  \r\n\r\n ifølge skattestyrelsesloven har kompetencen til at genoptage  \r\n\r\n skatteansættelsen for det pågældende indkomstår, tillige med styrelsens  \r\n\r\n attestation for, at erstatningsbeløbet er indbetalt, jf. dog punkt 4, 1.  \r\n\r\n pind. </P>  \r\n\r\n<P>Sælgere, der har betalt erstatning, og som anmoder om genoptagelse af  \r\n\r\n skatteansættelsen for det indkomstår, hvori salget af aktierne/anparterne  \r\n\r\n fandt sted, har adgang til at ansøge om forskudsvis udbetaling af  \r\n\r\n overskydende skat, jf. Told- og Skattestyrelsens cirkulære 1990-20 af 11.  \r\n\r\n april 1990. Eventuelle ansøgninger om forskudsvis udbetaling af overskydende  \r\n\r\n skat kan indsendes til styrelsen sammen med anmodningen om genoptagelse af  \r\n\r\n skatteansættelsen. </P>  \r\n\r\n<P>Hvis sælger i forbindelse med erstatningsbetaling har taget forbehold,  \r\n\r\n fordi der er tvivl, om sagen er omfattet af foreliggende retspraksis, kan  \r\n\r\n Told- og Skattestyrelsen meddele, at der vil ske genoptagelse af sagen, hvis  \r\n\r\n der senere sker frifindelse eller erstatningsansvaret på anden måde lempes i  \r\n\r\n et tilsvarende tilfælde. </P>  \r\n\r\n<P>Meddelelse om genoptagelse af sagen er betinget af, at sælger erklærer sig  \r\n\r\n enig i, at cirkulærets bestemmelser om skattemyndighedernes adgang til  \r\n\r\n genoptagelse af skatteansættelsen som følge af reduktion af erstatning finder  \r\n\r\n tilsvarende anvendelse. </P>  \r\n\r\n<P> B) Genoptagelse af de tømte selskabers skatteansættelser. </P>  \r\n\r\n<P CLASS=PUNKT> <B>1.</B> I det omfang der under en erstatningssag mod en  \r\n\r\n sælger af et tømt selskab fremkommer oplysninger, som ikke tidligere har  \r\n\r\n været kendt af selskabet eller kurator i boet, og sådanne oplysninger har  \r\n\r\n betydning for nedsættelse af et selskabs skatteansættelse, vil denne kunne  \r\n\r\n genoptages, selv om anmodningen herom er fremkommet mere end 3 år efter  \r\n\r\n udløbet af det pågældende indkomstår, jf. skattestyrelseslovens § 4, stk. 2.  \r\n\r\n</P>  \r\n\r\n<P> 2. For indkomstår fra og med 1990 er genoptagelse endvidere betinget af,  \r\n\r\n at de generelle betingelser for genoptagelse efter skattestyrelseslovens § 4,  \r\n\r\n stk. 2, er opfyldt, jf. nærmere herom i cirkulære nr. 71 af 12. april 1996,  \r\n\r\n punkt 5.3. Opmærksomheden henledes særligt på betingelsen om, at  \r\n\r\n genoptagelsesanmodningen skal fremsættes uden ugrundet ophold efter, at  \r\n\r\n selskabet er kommet i besiddelse af de oplysninger, der berettiger til  \r\n\r\n genoptagelse. </P>  \r\n\r\n<P> 3. Skattemyndighederne vil foranledige genoptagelse efter ovenstående  \r\n\r\n retningslinjer, hvis selskabet anmoder herom, eller hvis skattemyndighederne  \r\n\r\n i øvrigt har kendskab til de oplysninger, der kan bevirke genoptagelse. </P>  \r\n\r\n<P>Anmodninger om genoptagelse af tømte selskabers skatteansættelser  \r\n\r\n indsendes til Told- og Skattestyrelsen, Østbanegade 123, 2100 København Ø.  \r\n\r\n</P>  \r\n\r\n<P> 4. I forbindelse med en anmodning om genoptagelse kan  \r\n\r\n skattemyndighederne, uanset fristen i skattestyrelseslovens § 35, stk. 1,  \r\n\r\n foretage reguleringer i selskabets skatteansættelse for det indkomstår, som  \r\n\r\n anmodningen om genoptagelse vedrører, såfremt reguleringen har tilknytning  \r\n\r\n til det forhold, der giver anledning til nedsættelse. </P>  \r\n\r\n<P>Medmindre betingelserne for forhøjelse i skattestyrelseslovens § 35 er  \r\n\r\n opfyldt, vil adgangen til at foretage sådanne reguleringer dog være  \r\n\r\n begrænset, således at en forhøjelse ikke vil kunne overstige den nedsættelse,  \r\n\r\n som er en følge af genoptagelsesanmodningen. </P>  \r\n\r\n<P> 5. Cirkulæret træder i kraft den 1. juli 1997. </P>  \r\n\r\n<P>Frantz Howitz Søren Vilhelmsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>TSSCIR19 </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/07/1997"
        },
        {
            "displayName": "Accession",
            "displayValue": "C19970008709"
        },
        {
            "displayName": "Entydig dokumentidentifikation",
            "displayValue": "CM045314"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "10/01/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "87"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "25/06/1997"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Skatteministeriet"
        },
        {
            "displayName": "Ressortministeriets journalnummer",
            "displayValue": "99/95-577-01007"
        },
        {
            "displayName": "Stikord",
            "displayValue": "GENOPTAGELSE, SELSKABSTØMNING"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}