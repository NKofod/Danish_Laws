{
    "id": 154127,
    "title": "Ankestyrelsens principafgørelse B-1-00 om ordinært og ekstra børnetilskud - tilbagebetaling - enlig forsørger - afgørelse - standsning af udbetaling",
    "documentTypeId": "240",
    "isSagsforlobPeriodValid": true,
    "shortName": "KEN nr 9244 af 15/04/2000",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse B-1-00 om ordinært og ekstra børnetilskud - tilbagebetaling - enlig forsørger - afgørelse - standsning af udbetaling</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En afgørelse om standsning af børnetilskud må træffes inden kvartalets begyndelse for at få virkning for samme kvartal, uanset at der kan blive tale om tilbagebetaling, hvis ydelsen er modtaget uberettiget og mod bedre vidende.</p>\r\n   <p class=\"TekstGenerel\">Ankestyrelsen fandt således, at tilskudsmodtageren må have afgørelsen så betids, at hun vil kunne nå at indrette sig på den nye situation inden kvartalets begyndelse.</p>\r\n   <p class=\"TekstGenerel\">Finder kommunen efter kvartalets begyndelse, at tilskudsmodtageren ikke er berettiget til ydelsen, må beløbet søges tilbagebetalt. *)</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om børnetilskud og forskudsvis udbetaling af børnebidrag - lovbekendtgørelse nr. 707 af 25. august 1995 - § 2, nr. 1, § 3, § 6, stk. 2 og § 24</p>\r\n<p>\r\n   <span class=\"Bold\">Note:</span>\r\n</p>\r\n<p>*) SM B-2-90 ophæves</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En kvinde modtog i 1998 ordinært og ekstra børnetilskud. Den 1. november 1998 solgte hun sit hus og flyttede sin folkeregisteradresse til en veninde og senere til sine forældre. Den 13. januar 1999 udfyldte kvinden erklæring om, at hun fortsat var reelt enlig, og den 26. januar 1999 traf forvaltningen afgørelse om, at retten til børnetilskud bortfaldt med virkning fra 1. januar 1999. Afgørelsen var begrundet med, at kvinden pr. 1. november 1998 stod tilmeldt med adresse hos en anden voksen person.</p>\r\n<p>Sagen blev herefter indbragt for det sociale nævn, der hjemviste sagen til fornyet behandling. Nævnet fandt, at kommunen ikke havde kunnet standse udbetalingen af ordinært og ekstra børnetilskud alene med den begrundelse, at kvinden havde adressefællesskab med en anden voksen. Nævnet fandt</p>\r\n<p>endvidere, at kommunen ikke havde været berettiget til at standse udbetalingen med virkning for 1. kvartal 1999.</p>\r\n<p>Kommunen traf ny afgørelse i sagen og fastholdt sin tidligere afgørelse.</p>\r\n<p>Sagen blev herefter påny indbragt for det sociale nævn, der igen hjemviste sagen til fornyet behandling. Nævnet fandt, at der i kommunens afgørelse ikke var foretaget en konkret vurdering af, om kvinden kunne anses for reelt enlig. Nævnet fastholdt samtidig, at kommunen ikke havde været berettiget til at standse udbetalingen af ordinært og ekstra børnetilskud med virkning for 1. kvartal 1999.</p>\r\n<p>Kommunen påklagede herefter det sociale nævns afgørelse til Den Sociale Ankestyrelse. I kommunens klage til Den Sociale Ankestyrelse var det bl.a. anført, at kommunen fandt at betingelserne for modtagelse af børnetilskud ikke var opfyldt, og at forvaltningen derfor havde været berettiget til at stoppe udbetalingen, selvom om meddelelse herom først blev givet efter kvartalets begyndelse. Kommunen henviste i den forbindelse til SM B-2-90, hvor en kommune uden at have givet borgeren meddelelse herom havde stoppet udbetalingen af børnetilskud, idet man ikke fandt, at borgeren var reelt enlig.</p>\r\n<p>Sagen blev behandlet i principielt møde med henblik på afklaring af, om en afgørelse om standsning af børnetilskud skulle træffes inden kvartalets begyndelse for at få virkning for samme kvartal, uanset at der kan blive tale om tilbagebetaling.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at kommunen alene kunne træffe afgørelse om standsning af børnetilskud for fremtidige kvartaler. Ankestyrelsen var således enig med nævnet i, at kommunens afgørelse af 26. januar 1999 om standsning af børnetilskud tidligst kunne have virkning fra 1. april 1999, uanset, at kommunen var af den opfattelse, at modtageren ikke opfyldte betingelserne for modtagelse af tilskud den 1. januar 1999.</p>\r\n<p>Begrundelsen var, at tilskudsmodtageren må have afgørelsen om ophør af ydelsen så betids, at hun vil kunne nå at indrette sig på situationen inden kvartalets begyndelse.</p>\r\n<p>Endvidere følger det af de almindelige forvaltningsretlige principper, at en afgørelse må foreligge inden retsvirkningen indtræder, jf. også SM B-8-98.</p>\r\n<p>Ankestyrelsen fandt, at kommunen efter kvartalets start måtte søge beløbet tilbagebetalt efter reglerne i § 24, hvis ydelsen var modtaget uberettiget og mod bedre vidende.</p>\r\n<p>Ankestyrelsens fandt ligesom nævnet, at kommunen ikke havde foretaget en vurdering i overensstemmelse med § 7 i Socialministeriets bekendtgørelse nr. 153 af 26. februar 1998 om børnetilskud og forskudsvis udbetaling af børnebidrag.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20000924425"
        },
        {
            "displayName": "Entydig dokumentidentifikation",
            "displayValue": "BS006926"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9244"
        },
        {
            "displayName": "År for udstedelse",
            "displayValue": "2000"
        },
        {
            "displayName": "Dato for underskrift",
            "displayValue": "15/04/2000"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 370052-99"
        },
        {
            "displayName": "Stikord",
            "displayValue": "B-1-00"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}