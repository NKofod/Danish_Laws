{
    "id": 165586,
    "title": "SU - EU-arbejdstager - ansøgningstidspunkt - barn af arbejdstager - bopæl",
    "documentTypeId": "240",
    "isSagsforlobPeriodValid": true,
    "shortName": "KEN nr 9850 af 16/09/2014",
    "documentHtml": "<div class=\"bjelke\">Den fulde tekst</div><p class=\"Titel2\">SU - EU-arbejdstager - ansøgningstidspunkt - barn af arbejdstager - bopæl</p>\r\n<div class=\"Resume\">\r\n   <p class=\"TekstGenerel\">Det var uden betydning for retten til SU på ansøgningstidspunktet, at ansøgeren senere fik erhvervsarbejde. Tidligere erhvervsarbejde havde ikke betydning, da ansøgerens (ufrivillige) arbejdsløshed ikke kunne tillægges forholdene på arbejdsmarkedet. Ansøger havde ikke ret til SU som barn af arbejdstager, da ansøgeren ikke havde boet sammen med arbejdstageren i Danmark, selv om ansøgeren havde været forsørget af arbejdstageren.</p>\r\n</div>\r\n<p>\r\n   <span class=\"Bold\">Din klage vedrørende afslag på ret til SU</span>\r\n</p>\r\n<p>I brev af 17. december 2013 har du klaget over Styrelsen for Videregående Uddannelsers (herefter: styrelsen) afgørelse af 26. november 2013 om, at [NAVN] ikke har ret til SU fra oktober 2013.</p>\r\n<p>\r\n   <span class=\"Bold\">Ankenævnets afgørelse</span>\r\n</p>\r\n<p>Nævnet tiltræder styrelsens afgørelse af 26. november 2013 om, at [NAVN] ikke har ret til SU fra oktober 2013.</p>\r\n<p>\r\n   <span class=\"Bold\">Retsgrundlag</span>\r\n</p>\r\n<p>SU-loven (dagældende lovbekendtgørelse nr. 661 af 29. juni 2009, nu lovbekendtgørelse nr. 39 af 15. januar 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 2 a.</span> (. . .)</p>\r\n<p>\r\n   <span class=\"Italic\">Stk. 2.</span> Uddannelsessøgende, der er EU-statsborgere eller EØS-statsborgere, og deres familiemedlemmer kan få uddannelsesstøtte til uddannelse i Danmark og i udlandet efter de betingelser, der følger af EU-retten og EØS-aftalen. (. . .)</p>\r\n<p>SU-bekendtgørelsen (dagældende bekendtgørelse nr. 1269 af 17. december 2012, nu bekendtgørelse nr. 792 af 25. juni 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 67.</span> En EU-statsborger, der er arbejdstager eller selvstændig erhvervsdrivende i Danmark efter EU-rettens regler, kan få støtte til en uddannelse i Danmark eller i udlandet på samme betingelser som en dansk statsborger. Som arbejdstager eller selvstændig erhvervsdrivende efter EU-rettens regler anses også (. . .) en ufrivilligt arbejdsløs, der som følge af (. . .) strukturelle forhold på arbejdsmarkedet har behov for omskoling med henblik på beskæftigelse (. . .) i Danmark.</p>\r\n<p>(. . .)</p>\r\n<p>\r\n   <span class=\"Italic\">Stk. 3.</span> Et barn af en EU-statsborger, der er eller har været arbejdstager eller selvstændig erhvervsdrivende i Danmark efter EU-rettens regler, kan få støtte efter EU-retten til en uddannelse i Danmark (. . .), hvis barnet har taget ophold i Danmark med EU-statsborgeren og bor hos eller har boet hos EU-statsborgeren i en periode, hvor denne er eller har været arbejdstager eller selvstændig erhvervsdrivende i Danmark efter EU-rettens regler. (. . .)</p>\r\n<p>(. . .)</p>\r\n<p>\r\n   <span class=\"Bold\">Begrundelse</span>\r\n</p>\r\n<p>\r\n   <span class=\"Italic\">Arbejdstager</span>\r\n</p>\r\n<p>Ankenævnet lægger til grund, at [NAVN] ikke har haft indtægt fra erhvervsarbejde i Danmark på ansøgningstidspunktet i oktober 2013, jf. oplysningerne fra eIndkomst.</p>\r\n<p>[NAVN] var derfor ikke arbejdstager i Danmark på ansøgningstidspunktet og har derfor ikke på det grundlag ret til SU fra oktober 2013.</p>\r\n<p>Dommen C-46/12 LN fører ikke til andet resultat i denne sag. Ankenævnet bemærker, at dommen angik en studerende, som var arbejdstager i Danmark.</p>\r\n<p>\r\n   <span class=\"Italic\">Muligt senere erhvervsarbejde</span>\r\n</p>\r\n<p>Du har oplyst, at [NAVN] senere har fået arbejde 4-5 timer ugentligt som opvasker. Ankenævnet må imidlertid lægge til grund, at der ikke er dokumentation for, at [NAVN] har arbejdet i Danmark på ansøgningstidspunktet, ligesom [NAVN] ved sin ansøgning om SU oplyste ikke at have arbejde. Skulle [NAVN] være blevet arbejdstager på et senere tidspunkt, er det udelukket, at det senere erhvervsarbejde kan medføre ret til SU på et tidspunkt, hvor [NAVN] ikke var i arbejde.</p>\r\n<p>\r\n   <span class=\"Italic\">Bevaret status som arbejdstager</span>\r\n</p>\r\n<p>Du har anført, at [NAVN] blev ufrivilligt arbejdsløs i juli 2013, da hendes arbejdsplads på [VIRKSOMHED] lukkede.</p>\r\n<p>Hvis en vandrende arbejdstager ufrivilligt er blevet arbejdsløs og på grund af forholdene på arbejdsmarkedet er nødt til at omskole sig med henblik på beskæftigelse i et andet fag, kan vedkommende have ret til SU, jf. SU-bekendtgørelsens § 67, stk. 1, 2. pkt., 2. led.</p>\r\n<p>Ankenævnet anerkender, at [NAVN] blev ufrivilligt arbejdsløs efter juli 2013, men finder, at det ikke kan tillægges forholdene på arbejdsmarkedet, at [NAVN] ikke har haft mulighed for at fortsætte sin beskæftigelse. Bestemmelsen giver ret til SU for en ansøger, hvis faglige skoling eller særlige specialisering overflødiggøres eller på lignende vis begrænses ved en ændring af forholdene på arbejdsmarkedet. Vanskeligheder med at finde job i almindelighed kan ikke medføre ret til SU til omskoling til et andet fag.</p>\r\n<p>\r\n   <span class=\"Italic\">EU-opholdsbekendtgørelsen</span>\r\n</p>\r\n<p>Ankenævnet skal bemærke, at reglerne om ret til ophold i Danmark ikke finder anvendelse på spørgsmålet om ret til SU. Det forhold, at [NAVN] eventuelt måtte have mulighed for at bevare status som arbejdstager ifølge opholdsreglerne er ikke ensbetydende med, at [NAVN] har ret til SU.</p>\r\n<p>\r\n   <span class=\"Italic\">Barn af arbejdstager</span>\r\n</p>\r\n<p>Du har anført, at [NAVN] er barn af en dansk statsborger, som har benyttet retten til fri bevægelighed og er arbejdstager i Danmark, og som også forsørger [NAVN].</p>\r\n<p>Ifølge SU-bekendtgørelsens § 67, stk. 3, 1. pkt., er det en betingelse for ret til SU, at barnet af arbejdstageren har taget ophold i Danmark sammen med forældrene, og at barnet bor hos forældrene eller har boet hos dem i en periode.</p>\r\n<p>[NAVN] har ikke boet sammen med sin far i Danmark, og [NAVN] har derfor ikke ret til SU efter SU-bekendtgørelsens § 67, stk. 3, 1. pkt.  Det fører ikke til andet resultat, at [NAVN] har været forsørget af sine forældre.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Det fremgår af udskrift fra cpr foretaget hhv. 21. november 2013 og 3. februar 2014, at [NAVN] og hendes danske far, [udeladt], ikke på noget tidspunkt har boet på samme adresse i Danmark.</p>\r\n<p>Det fremgår af eIndkomst, at [NAVN] ikke har haft indtægt i Danmark i 2012, 2013 og 2014.</p>\r\n<p>Det fremgår af ansøgning om SU modtaget 6. oktober 2013 på Københavns Tekniske Skole, at [NAVN] søger SU fra oktober 2013.</p>\r\n<p>Det fremgår af oplysningsskema til udenlandske statsborgere modtaget8. oktober 2013, at [NAVN] er tysk statsborger, at [NAVN] har opholdt dig i Danmark siden 14. august 2012, at [NAVN] har oplyst ikke at have arbejde i Danmark, og at [NAVN] er barn af en EU-statsborger, der har været arbejdstager i Danmark i perioden fra juli 1997 til august 2013.</p>\r\n<p>Styrelsen har ved brev af 26. november 2013 meddelt [NAVN] afslag på tildeling af SU.</p>\r\n<p>Du har i brev af 17. december 2013 klaget til Ankenævnet for Statens Uddannelsesstøtteordninger og bl.a. anført, at [NAVN] har ret til SU både som afledt ret fra sin danske far og fra hendes egen status som arbejdstager.</p>\r\n<p>Du har oplyst, at [NAVN] har en dansk far og en tysk mor, at forældrene boede sammen i Bonn, indtil hun var 4 år gammel, og at hendes danske far er registreret som udrejst fra Danmark mellem 1992 og 1997 og i den periode var arbejdstager og selvstændig erhvervsdrivende i Tyskland. I Danmark leverer [NAVN]'s danske far ydelser til modtagere i andre EU-lande og bidrager til [NAVN]'s forsørgelse under studierne. [NAVN] skal derfor stilles som en dansk studerende.</p>\r\n<p>Du har anført, at [NAVN] selv er arbejdstager i Danmark, da hun har udført fuldtidsarbejde fra august 2012 til juni 2013, hvor arbejdsstedet lukkede og hun dermed blev ufrivilligt arbejdsløs. Du har anført, at [NAVN] endvidere har bevaret status som arbejdstager, da hun er påbegyndt en erhvervsuddannelse efter at være blevet uforskyldt arbejdsløs. Du har anført, at [NAVN] dermed fortsat er at anse som arbejdstager, og at afslaget strider mod EU-opholdsbekendtgørelsen.</p>\r\n<p>Du har anført, at [NAVN] nu arbejder 4-5 timer om ugen ved siden af studierne, og at dette understøtter hendes arbejdstagerstatus, så længe arbejdet ikke er af rent marginal karakter. Du har henvist til EU-Domstolens afgørelse i sagen 46/12 LN.</p>\r\n<p>Styrelsen har i brev af 7. februar 2014 videresendt sagen sammen med en udtalelse til ankenævnet. Styrelsen har henvist til, at [NAVN] ikke har boet sammen med sin far i Danmark og derfor ikke kan opfylde betingelsen om at være barn af en EU-statsborger, der er arbejdstager i Danmark. Styrelsen har endvidere henvist til, at retten til SU er betinget af, at [NAVN] har arbejde i et vist omfang. at det er oplyst på sagen, at [NAVN] arbejdede i [virksomhed] indtil juli 2013, og at det er oplyst, at hun efterfølgende arbejdede 4-5 timer om ugen som opvasker. SKAT oplyser, at [NAVN] ikke har haft indtægt i 2012 og 2013, og [NAVN] opfylder ikke betingelsen om at være arbejdstager.</p>\r\n<p>Du har den 18. februar 2014 rykket for svar i sagen.</p>\r\n<p>Ankenævnet har ved brev af 21. februar 2014 fremsendt sagens akter til dig, således at du havde lejlighed til at fremkomme med bemærkninger hertil. Ankenævnet har ikke modtaget bemærkninger fra dig i den anledning.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/11/2014"
        },
        {
            "displayName": "Accession",
            "displayValue": "W20140985025"
        },
        {
            "displayName": "Entydig dokumentidentifikation",
            "displayValue": "CE000160"
        },
        {
            "displayName": "Dato for indlæggelse",
            "displayValue": "04/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9850"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "16/09/2014"
        },
        {
            "displayName": "Administrerende myndighed",
            "displayValue": "Ankenævnet for Uddannelsesstøtten"
        },
        {
            "displayName": "Ressortministeriets journalnummer",
            "displayValue": "14/003491"
        },
        {
            "displayName": "Stikord",
            "displayValue": "SU"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}