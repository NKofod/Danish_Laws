{
    "id": 146408,
    "title": "Bekendtgørelse om regnskabsaflæggelse og revision for lotterimidler m.v. fordelt af ministeren for forskning, innovation og videregående uddannelser til forskningsformål",
    "documentTypeId": "60",
    "isSagsforlobPeriodValid": true,
    "shortName": "BEK nr 476 af 13/05/2013",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om regnskabsaflæggelse og revision for lotterimidler m.v. fordelt af ministeren for forskning, innovation og videregående uddannelser til forskningsformål</p>\r\n<p class=\"Indledning2\">I medfør af § 9 i lov nr. 696 af 25. juni 2010 om udlodning af overskud fra lotteri samt heste- og hundevæddemål fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Område</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> For midler fordelt af ministeren for forskning, innovation og videregående uddannelser ved bevilling efter § 8 i lov om udlodning af overskud fra lotteri samt heste- og hundevæddemål aflægges regnskab m.v. efter bestemmelserne i denne bekendtgørelse.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Regnskabsaflæggelse</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Bevillingshaver skal aflægge regnskab for den periode, der er angivet i bevillingsbrevet.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Regnskabet skal omfatte hele det projekt, som bevillingen vedrører, herunder eventuelle aktiviteter vedrørende det omhandlede projekt, som ikke er finansieret af bevillingen.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Inden for den frist, der er fastsat i bevillingsbrevet, indsender bevillingshaver følgende materiale til Styrelsen for Forskning og Innovation:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk3_Num1\">1)</span> Regnskab for projektet underskrevet af bevillingshaveren og i givet fald en ledelsesrepræsentant for den institution eller virksomhed, hvor projektet udføres.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk3_Num2\">2)</span> En kortfattet beretning om anvendelsen af bevillingen, hvoraf det skal fremgå, hvordan og i hvilken grad formålet med tilskuddet er blevet opfyldt.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk3_Num3\">3)</span> Et eksemplar af en udgivelse eller produktion, der er et resultat af bevillingen.</p>\r\n<p class=\"Stk2\">\r\n   <span class=\"StkNr\" id=\"Par2_Stk4\">Stk. 4.</span> Alle regnskabsbilag skal opbevares i overensstemmelse med bogføringsloven og på begæring fremsendes til Styrelsen for Forskning og Innovation.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Hvis bevillingen helt eller delvis er anvendt til dækning af udgiftsposter, som ikke er i overensstemmelse med vilkårene for den tildelte bevilling, har bevillingshaveren pligt til at tilbagebetale sådanne beløb, herunder eventuelle uforbrugte beløb.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Revision</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Det påhviler bevillingshaveren at sørge for revision af regnskaber i overensstemmelse med den revisionsinstruks for bevillingsregnskaber, som Styrelsen for Forskning og Innovation har udstedt, og som er gældende på tidspunktet for aflæggelse af regnskab. Revisionsinstruksen kan tilgås på Ministeriet for Forskning, Innovation og Videregående Uddannelsers hjemmeside.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Ikrafttrædelses- og overgangsbestemmelser</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Bekendtgørelsen træder i kraft den 15. maj 2013 og har virkning for regnskab og revision af alle midler, der efter dette tidspunkt er fordelt af ministeren for forskning, innovation og videre uddannelser ved bevilling efter § 8 i lov om udlodning af overskud fra lotteri samt heste- og hundevæddemål.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Bekendtgørelse nr. 960 af 1. december 2003 om regnskab og revision af tips- og lottomidler fordelt af Ministeriet for Videnskab, Teknologi og Udvikling til forsknings- og forskningsrelaterede aktiviteter ophæves.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Regnskab og revision af midler, der er fordelt før ikrafttrædelsen af denne bekendtgørelse af ministeren for forskning, innovation og videregående uddannelser ved bevilling efter § 8 i lov om udlodning af overskud fra lotteri samt heste- og hundevæddemål eller ved bevilling efter § 6 G i lov om visse spil, lotterier og væddemål, jf. lovbekendtgørelse nr. 273 af 17. april 2008, foretages efter bestemmelserne i bekendtgørelsen nævnt i stk. 2.</p><div class=\"Givet\" id=\"Givet\"><p class=\"Givet\" align=\"center\">Ministeriet for Forskning, Innovation og Videregående Uddannelser, den 13. maj 2013</p><p class=\"Sign1\" align=\"center\">Morten Østergaard</p><p class=\"Sign2\" align=\"right\">/ Charlotte Elverdam</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/05/2013"
        },
        {
            "displayName": "Accession",
            "displayValue": "B20130047605"
        },
        {
            "displayName": "Entydig dokumentidentifikation",
            "displayValue": "BR000238"
        },
        {
            "displayName": "Dato for førstegangsindlæggelse",
            "displayValue": "14/05/2013"
        },
        {
            "displayName": "Dato for indlæggelse",
            "displayValue": "14/05/2013"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "476"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "13/05/2013"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Forsknings- og Innovationsstyrelsen"
        },
        {
            "displayName": "Ressortministeriets journalnummer",
            "displayValue": "Ministeriet for Forskning, Innovation og Videregående Uddannelser,<br />Styrelsen for Forskning og Innovation, sagsnr. 12-134849"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}