{
    "id": 35365,
    "title": "Tvist vedr. påståede mangler ved et ledningsnet for fjernvarme (*1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 51632 af 25/02/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En entreprenør blev anset ansvarlig for skader opstået ved  \r\n\r\n vandindtrængen i muffesamlinger, muliggjort fordi rørfabrikkens  \r\n\r\n monteringsvejledning ikke fulgtes under ledningsarbejdets udførelse. Klageren  \r\n\r\n fandtes dog at måtte bære en del af det lidte tab, fordi klageren mod  \r\n\r\n rådgiverens advarsel insisterede på anvendelse af rørfabrikatet uden den  \r\n\r\n tilkendegivne ekstra kontrol, forholdt sig passiv i mere end 4 år og undlod  \r\n\r\n at sætte vand og varme på anlægget i ca. 1 år efter færdiggørelsen. Endelig  \r\n\r\n blev der taget hensyn til, at klageren havde haft et funktionsdygtigt anlæg i  \r\n\r\n næsten 8 år. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tvist vedr. påståede mangler ved et ledningsnet  \r\n\r\n for fjernvarme (*1) </H1>  \r\n\r\n<P></P>  \r\n\r\n<BR>  \r\n\r\n<P>K E N D E L S E </P>  \r\n\r\n<P>i </P>  \r\n\r\n<P>Voldgiftssag nr. C 1748 </P>  \r\n\r\n<P>K Kommune </P>  \r\n\r\n<P>mod </P>  \r\n\r\n<P>A A/S </P>  \r\n\r\n<P>I anledning af, at der mellem klageren, K kommunale varmeforsyning, som  \r\n\r\n bygherre og indklagede, A A/S, X-by, som entreprenør er opstået tvist med  \r\n\r\n hensyn til påståede mangler ved et ledningsnet for fjernvarme, er der i  \r\n\r\n medfør af &#187;Regler for behandling af sager ved Voldgiftsretten for bygge-  \r\n\r\n og anlægsvirksomhed&#171; nedsat en voldgiftsret, bestående af direktør,  \r\n\r\n civilingeniør Leif Egeskjold, ingeniør m.a.i. John Hartwig og landsdommer  \r\n\r\n Thorkild Pape med sidstnævnte som retsformand. </P>  \r\n\r\n<P>Klageren har påstået indklagede tilpligtet at betale 585.600 kr. incl.  \r\n\r\n moms med sædvanlig procesrente fra den 3. april 1986, medens indklagede har  \r\n\r\n påstået frifindelse, subsidiært betaling af et mindre beløb. </P>  \r\n\r\n<P>Mundtlig forhandling med afhjemling af skønsforretning fandt sted den 3.  \r\n\r\n februar 1988. </P>  \r\n\r\n<P>Sagens omstændigheder er i hovedtræk følgende: </P>  \r\n\r\n<P>Efter at klageren i Z-vejkvarteret i K-sted havde etableret en  \r\n\r\n varmecentral med tilhørende fjernvarmenet, ønskede man at udvide nettet til  \r\n\r\n det nærliggende kvarter Æ-vænget, senere kaldet Ø-vangen. B A/S, Y-by, som  \r\n\r\n for klageren havde projekteret og udført Z-vej anlægget med rør fra Løgstør  \r\n\r\n Rørindustri A/S, blev til den nye opgave antaget som projekterende og  \r\n\r\n tilsynsførende. Af det af selskabet til brug for licitationen i september  \r\n\r\n 1979 udarbejdede udbudsmateriale fremgik, at projektet omfattede en ca. 200 m  \r\n\r\n lang forsyningsledning fra varmeværket, et distributionsnet på ca. 950 m og  \r\n\r\n stikledninger. &#187;Alt rørledningsarbejde udføres med præfabrikerede  \r\n\r\n fjernvarmerør af fabrikat I.C. Møller i standardtypen. Bygherren modtager  \r\n\r\n alternativt tilbud på udførelse af rørsystemet i fabrikat Løgstørrør.&#171; I  \r\n\r\n modsat fald ville hovedtilbudet blive betragtet som ikke konditionsmæssigt.  \r\n\r\n Andre alternative tilbud ville ikke blive modtaget. Ifølge  \r\n\r\n fællesbetingelserne blev arbejdet udbudt i hovedentreprise. Samtlige  \r\n\r\n fagentrepriser skulle være afleveret den 14. december 1979.  \r\n\r\n Tillægsbetingelserne indeholdt bl.a. sålydende bestemmelse: </P>  \r\n\r\n<P>&#187;Såfremt bygherren vælger at gøre brug af det alternative tilbud på  \r\n\r\n Løgstørrør, er entreprenøren pligtig til forinden arbejdet overdrages at  \r\n\r\n dokumentere ved materialespecifikation og tegninger, at det alternative  \r\n\r\n tilbuds kvalitet svarer til hovedtilbudets kvalitet. Endvidere er  \r\n\r\n entreprenøren pligtig at udfærdige tilbudslister med enheds- og tillægspriser  \r\n\r\n for Løgstørrørsystemet (efter samme model som udbudsmaterialets  \r\n\r\n tilbudslister). Udbudsmaterialets betingelser og beskrivelser m.v. er  \r\n\r\n gældende for det alternative tilbud.&#171; </P>  \r\n\r\n<P>Entreprenøren skulle ifølge tillægsbetingelserne være indstillet på at  \r\n\r\n udføre arbejdet som vinterbyggeri. </P>  \r\n\r\n<P>Særbetingelserne indeholdt bl.a. følgende bestemmelser: </P>  \r\n\r\n<P>&#187;Arbejdet omfatter levering og montering af de i tillægsbetingelserne  \r\n\r\n anførte mængder præfabrikerede fjernvarmerør fabr. ICM af typen uden  \r\n\r\n alarmtråde m. muffer og stål. ................. </P>  \r\n\r\n<P>Rørledningerne udføres for max. 120 grader C og TN 10. </P>  \r\n\r\n<P>For arbejdets udførelse gælder følgende forskrifter og betingelser:  \r\n\r\n ................ </P>  \r\n\r\n<P>4. Prærørsfabrikantens montageforskrifter. ................ </P>  \r\n\r\n<P>Entreprenøren er ansvarlig for, at alle materialer opbevares, afdækkes og  \r\n\r\n behandles omhyggeligt. ................. </P>  \r\n\r\n<P>Alle til entreprisen hørende materialer skal holdes fri for urenheder af  \r\n\r\n enhver art. ................ </P>  \r\n\r\n<P>Fabrikantens montagevejledning for systemet skal nøje følges. Det påhviler  \r\n\r\n entreprenøren at instruere montørerne og demonstrere systemet forud for  \r\n\r\n arbejdets igangsætning. </P>  \r\n\r\n<P>Alle tvivlsspørgsmål om montageprincipper afklares direkte mellem  \r\n\r\n entreprenøren og fabrikanten. </P>  \r\n\r\n<P>Et eksemplar af fabrikantens montagevejledning skal være til stede på  \r\n\r\n byggepladsen. (Pas på den ikke er forældet). </P>  \r\n\r\n<P>Entreprenøren skal påse, at montage af muffer samt krav om renholdelse i  \r\n\r\n forbindelse hermed nøje følger fabrikantens forskrifter. ................  \r\n\r\n</P>  \r\n\r\n<P>Det påhviler entreprenøren at sikre sig, at der ikke findes fremmedlegemer  \r\n\r\n i rørene. </P>  \r\n\r\n<P>Ved midlertidige afbrydelser i montagearbejdet (fyraften m.v.) skal alle  \r\n\r\n åbne ender påmonterede eller præfabrikerede dele sikres mod indtrængen af  \r\n\r\n uønskede emner m.v. ................ &#187; </P>  \r\n\r\n<P>Den 16. oktober 1979 afgav indklagede tilbud på arbejdet. Hovedtilbudet  \r\n\r\n (med anvendelse af ICM-rør) var på 778.600 kr.excl. moms, medens det  \r\n\r\n alternative tilbud (Løgstørrør) var på 665.200 kr. excl. moms. </P>  \r\n\r\n<P>Den 7. november s.å. tilskrev B A/S K kommune således: </P>  \r\n\r\n<P>&#187;Som De er orienteret om, har der ved visse ledningsnet desværre vist  \r\n\r\n sig problemer ved anvendelse af prefabrikerede Løgstørrør og -fittings til  \r\n\r\n underjordiske fjernvarmeledninger. </P>  \r\n\r\n<P>Disse problemer kan især henføres til risiko for utætte samlinger, som  \r\n\r\n specielt gør sig gældende ved de af Løgstør Rørindustri udviklede kilemuffer.  \r\n\r\n</P>  \r\n\r\n<P>Der foretages for tiden en kvalificeret undersøgelse for at finde frem til  \r\n\r\n årsag og afhjælpning af problemerne. </P>  \r\n\r\n<P>Denne undersøgelse er endnu ikke afsluttet, og forinden dette er sket, ser  \r\n\r\n vi os nødsaget til at anmode Dem om at udsætte anvendelsen af de pågældende  \r\n\r\n Løgstørrørskomponenter indtil videre. </P>  \r\n\r\n<P>I det tilfælde, hvor en udsættelse af praktiske årsager ikke er mulig, vil  \r\n\r\n vi, udover vort eget tilsyn, anmode Jydsk Teknologisk Institut om at  \r\n\r\n assistere ved kontrol af, om de aktuelle muffesamlinger udføres korrekt.  \r\n\r\n ...............&#171; </P>  \r\n\r\n<P>Kommunens tekniske forvaltning videresendte skrivelsen til C A/S med  \r\n\r\n anmodning om en kommentar, hvilket selskabet afgav i sålydende skrivelse af  \r\n\r\n 19. s.m.: &#187;........................... </P>  \r\n\r\n<P>Vi gør i den anledning opmærksom på, at vi ikke er bekendt med fejl eller  \r\n\r\n mangler ved de af os leverede materialer. Det er derimod konstateret, at  \r\n\r\n samlinger - også de, der er monteret med kilemuffer - har indeholdt fugt uden  \r\n\r\n at der har været tale om revnedannelser eller lignende i mufferne. Der kan  \r\n\r\n således være tale om, at de udsendte montageinstruktioner ikke er fulgt. Det  \r\n\r\n skal bemærkes, at vi allerede i august 1979 på basis af resultater fra forsøg  \r\n\r\n og erfaring fra praksis har udformet ændrede instruktioner, hvori der lægges  \r\n\r\n særlig vægt på, at alle samlingens overflader er rene, fedtfri og absolut  \r\n\r\n tørre, når montagen finder sted. </P>  \r\n\r\n<P>Vi bemærker, at den undersøgelse, der omtales i brevet fra D af 7.  \r\n\r\n november 1979 til Dem, er rekvireret af C A/S. Denne undersøgelse, der endnu  \r\n\r\n ikke er afsluttet, har som nævnt ikke påvist mangler ved vore materialer, men  \r\n\r\n at det er af vigtighed, at montagearbejdet udføres af kvalificerede montører  \r\n\r\n med den fornødne omhu. Vi gør i denne forbindelse opmærksom på, at vi stadig  \r\n\r\n vederlagsfrit stiller instruktør til rådighed, ligesom vi efter nærmere  \r\n\r\n aftale afholder kursus i Løgstør for montører, kontrollanter og  \r\n\r\n repræsentanter for bygherren. Grundkursus varer 18 timer, opfriskningskursus  \r\n\r\n 8 timer, og er gratis. </P>  \r\n\r\n<P>Vi nærer fortsat fuld tillid til vore produkters egnethed og finder, at  \r\n\r\n B's henstilling om at udsætte anvendelsen heraf ikke er sagligt rimeligt  \r\n\r\n begrundet.&#171; </P>  \r\n\r\n<P>Samme dag afholdtes der hos B A/S i Y-by et møde med deltagere fra  \r\n\r\n kommunen, K, indklagede A og D. Mødereferatet, der er udfærdiget af D,  \r\n\r\n indeholder bl.a. følgende: </P>  \r\n\r\n<P>&#187;Formål </P>  \r\n\r\n<P>At drøfte overdragelse af arbejdet, herunder A's alternative tilbud. </P>  \r\n\r\n<P>1. </P>  \r\n\r\n<P>Entrepriseomfang </P>  \r\n\r\n<P>K og A er efter tidligere forhandlinger enedes om at reducere entreprisen  \r\n\r\n således, at A udfører distributionsnet og forsyningsledning i Løgstørrør  \r\n\r\n medens stikledninger udføres af X Smede- og Maskinværksted. </P>  \r\n\r\n<P>D gjorde her opmærksom på, at en sådan opdeling af entreprisen meget let  \r\n\r\n vil kunne skabe betydelige problemer med at placere ansvaret for evt. skader  \r\n\r\n på systemet på et senere tidspunkt. </P>  \r\n\r\n<P>K fører forhandlinger og slutter skriftlig aftale med X Smede- og  \r\n\r\n Maskinværksted. </P>  \r\n\r\n<P>2. </P>  \r\n\r\n<P>Stikledninger ................ </P>  \r\n\r\n<P>K spurgte om hovedledninger i Løgstørrør og stikledninger i ICM-rør var en  \r\n\r\n mulig løsning. </P>  \r\n\r\n<P>A mente, at kombinationen ikke ville give problemer. </P>  \r\n\r\n<P>D frarådede dette af såvel tekniske som garantimæssige grunde. </P>  \r\n\r\n<P>3. </P>  \r\n\r\n<P>Løgstørrør </P>  \r\n\r\n<P>K bekræftede, at man ønskede at gør brug af Løgstørrør, uanset de  \r\n\r\n problemer, der har vist sig i forbindelse med dette fabrikats kilemuffer. Man  \r\n\r\n vil for egen regning (videresendes til Løgstørrør) etablere ekstra kontrol af  \r\n\r\n hver enkelt samling. Denne kontrol skal formentlig udføres af JTI. K  \r\n\r\n afslutter selv forhandlingerne med C. </P>  \r\n\r\n<P>Der var enighed om, at Løgstørrørs montagevejledning skal følges. Dog kan  \r\n\r\n fugebåndene godt krydses (i stedet for at nå sammen). Denne montageform  \r\n\r\n anvender A, og VC (medarbejder hos K) har telefonisk fået denne montagemåde  \r\n\r\n godkendt hos C. </P>  \r\n\r\n<P>4. </P>  \r\n\r\n<P>Ledningsplan </P>  \r\n\r\n<P>D gjorde opmærksom på, at A's tilbud var baseret på C's tegninger nr.  \r\n\r\n 1210791-4 og 1210702-2. På disse tegninger har firmaet påstemplet &#187;Denne  \r\n\r\n tegning er fremstillet på grundlag af tegninger udført af andet firma. C A/S  \r\n\r\n kan derfor ikke gøres ansvarlig for eventuelle fejl&#171;. </P>  \r\n\r\n<P>Da ledningsplanen er udført for system I.C. Møller kan man forudse, at der  \r\n\r\n vil være visse mangler ved C's tegning, hvilket D også mener at have  \r\n\r\n konstateret. </P>  \r\n\r\n<P>K og D udarbejde et projekt som C kan godkende. Efter godkendelsen sendes  \r\n\r\n materialet til A for evt. ændringer i tilbudssummen. ................. </P>  \r\n\r\n<P>7. </P>  \r\n\r\n<P>A's enhedsprisliste for Løgstørrør. </P>  \r\n\r\n<P>A's enhedsprisliste blev herefter gennemgået med følgende tilføjelser.  \r\n\r\n ................. </P>  \r\n\r\n<P>D udarbejder på grundlag af A's enhedsprisliste for Løgstørrør, nye  \r\n\r\n tilbudslister, der bilægges dette referat. </P>  \r\n\r\n<P>NB </P>  \r\n\r\n<P>Husk at disse skal underskrives af entreprenøren. </P>  \r\n\r\n<P>8. </P>  \r\n\r\n<P>Kontrakt m.v. </P>  \r\n\r\n<P>D udarbejder kontrakt med revideret tidsplan, og dette referat som bilag.  \r\n\r\n ..................' </P>  \r\n\r\n<P>Entreprisekontrakt på grundlag af det alternative tilbud blev herefter  \r\n\r\n indgået mellem parterne den 6. december 1979, og arbejdet blev påbegyndt kort  \r\n\r\n før jul s.å. Forinden var det på et møde den 11. december bl.a. blevet  \r\n\r\n aftalt, at &#187;Spørgsmålet om rekvirering af JTI ved syn af muffesamlinger  \r\n\r\n søges afklaret inden 1. byggemøde.&#171; </P>  \r\n\r\n<P>Under arbejdets gang blev der løbende afholdt byggemøder. Referaterne  \r\n\r\n herfra, der er udfærdiget af D, indeholder bl.a. følgende: </P>  \r\n\r\n<P>Møde 20. december 1979 (ref.nr. 1) : </P>  \r\n\r\n<P>&#187;PR oplyste, at K foranlediger udvidet tilsyn m.h.t. Jysk Teknologisk  \r\n\r\n Institut .... (og) ..... at muffesamlingerne udføres med kilemuffer i  \r\n\r\n Løgstørrørsystem ...... K gør A opmærksom på at de leverede prærør skal  \r\n\r\n opbevares forskriftsmæssigt ........ Gene af sne den 17.12.79.&#171; </P>  \r\n\r\n<P>Møde 3. januar-1980 (ref.nr. 2) : &#187;K gør A opmærksom på, at de  \r\n\r\n leverede prærør skal opbevares forskriftsmæssigt ...... Gene af smeltevand  \r\n\r\n den 27. og 28. december 1979&#171; </P>  \r\n\r\n<P>Møde 10. januar 1980 (ref.nr. 3) : &#187;ODD gør A opmærksom på, at  \r\n\r\n end-caps er monteret på rørene, idet der er konstateret fygesne i  \r\n\r\n ekspansionsfittings ........ A ville sørge for, at der ikke var sne mellem  \r\n\r\n rørene og isoleringen, når mufferne skulle monteres ....... Snebyger og  \r\n\r\n fygesne jævnt hele ugen.&#171; </P>  \r\n\r\n<P>Møde 17. januar 1980 (Ref.nr. 4) : &#187;.... Frost, tørt ......&#171;  \r\n\r\n</P>  \r\n\r\n<P>Møde 24. januar 1980 (Ref.nr. 5) : Snebyger, fygning og frost den 21. og  \r\n\r\n 22. januar. </P>  \r\n\r\n<P>Møde 31. januar 1980 (Ref.nr. 6) : &#187;..... JTI møder torsdag den  \r\n\r\n 31.01.80 </P>  \r\n\r\n<P>kl.11.00 for eftersyn af muffesamlinger ........ 30.01.80-snevejr,  \r\n\r\n arbejdet stoppet stærk frost.&#171; </P>  \r\n\r\n<P>Møde 7. februar 1980 (ref.nr. 7) : &#187; ....... A har d.d. delvis  \r\n\r\n stoppet arbejdet p.g.a. vejret ..... (JTI) har 31.1.80 kl. 11 kontrolleret 5  \r\n\r\n muffesamlinger. Til stede var ..... (repræsentanter for klager, indklagede og  \r\n\r\n D) ..... stærk frost - sne og fygning.&#171; </P>  \r\n\r\n<P>Møde 14. februar 1980 (ref.nr. 8) : &#187; ..... Arbejdet var standset 7.  \r\n\r\n februar p.g.a. vejret ...... Rørmontage tilendebragt ...... Tøvejr -  \r\n\r\n fygesne&#171; </P>  \r\n\r\n<P>Møde den 24. april 1980 (ref.nr. 11) : &#187;Gennemgang for endelig  \r\n\r\n afleveringsforretning ..... Afleveringsforretning. ..... PR udleverede  \r\n\r\n rapport fra JTI angående kontrol af muffesamlinger til A-D. På grundlag af de  \r\n\r\n forhold, der nævnes i JTI's rapport, herunder bl.a. ukorrekt opbevaring af  \r\n\r\n materialer samt montering af muffer, der ikke følger rørfabrikantens  \r\n\r\n forskrifter, tager K forbehold overfor A ang. spørgsmålet om, hvorvidt  \r\n\r\n montagearbejdet er udført i henhold til fabrikantens anvisninger. A oplyser,  \r\n\r\n at de vil tage kontakt med Løgstør rør for derefter at svare K.&#171; </P>  \r\n\r\n<P>Den i de seneste referater omtalte rapport fra Jydsk Teknologisk Institut,  \r\n\r\n der er dateret den 26. februar 1980, indeholder bl.a. følgende: </P>  \r\n\r\n<P>&#187;Foranlediget af C A/S har Jydsk Teknologisk Institut besøgt K  \r\n\r\n kommune for derigennem af følge en del af etableringen af Løgstør  \r\n\r\n præfabrikerede fjernvarmerør ved O-vangen i K-sted. .................. </P>  \r\n\r\n<P>Ved besøget, som fandt sted den 29/1 1980, undersøgte Jydsk Teknologisk  \r\n\r\n Institut nogle af de allerede færdigmonterede muffesamlinger. Mufferne var  \r\n\r\n alle af typen kilemuffer. </P>  \r\n\r\n<P>Bedømmelse af etableringsstedet </P>  \r\n\r\n<P>Ifølge oplysninger fra A og efter JTI's visuelle bedømmelse af  \r\n\r\n montagearbejdet var fugebåndene ikke monteret som beskrevet i C's  \r\n\r\n monteringsvejledning. </P>  \r\n\r\n<P>C foreskriver, at fugebåndet skal lægges omkring rørene og langs  \r\n\r\n kilefladerne på den ene muffehalvpart. </P>  \r\n\r\n<P>A har monteret fugebåndene rundt på kilemuffens ene halvpart samt på  \r\n\r\n tætningsfladerne i enderne på den anden kilemuffes halvpart. </P>  \r\n\r\n<P>Monteringsarbejdet var foretaget umiddelbart over rørgraven og med nogle  \r\n\r\n af understøtningerne anbragt under rørmidten og andre under muffesamlingerne.  \r\n\r\n</P>  \r\n\r\n<P>I enkelte af de undersøgte muffer forefandtes der iskrystaller blandet med  \r\n\r\n polyurethanskumsspåner. På grund af det ugunstige vejrforhold (nyfalden sne  \r\n\r\n og ca. -5 grader C) er det vanskeligt at konstatere, om iskrystallerne er  \r\n\r\n kommet ind i mufferne ved demontering af disse, eller om iskrystallerne har  \r\n\r\n været i mufferne ved monteringen. </P>  \r\n\r\n<P>Ved undersøgelse af muffesamlingerne omkring et ekspansionsgrenstykke  \r\n\r\n konstateredes der frosne vandperler på indersiden af  \r\n\r\n polyurethanskumshalvparterne. Desuden konstateredes det, at kappematerialet  \r\n\r\n fra ekspansionsgrenstykket og det lige rørstykke ikke centrerede.  \r\n\r\n Niveauforskellen var ca. 8-10 mm. </P>  \r\n\r\n<P>Undersøgelse af en kilemuffe, som sad ved en ekspansionsbøjning, viste, at  \r\n\r\n der var overtryk under kappen. </P>  \r\n\r\n<P>Opbevaring af rørmaterialer </P>  \r\n\r\n<P>Ingen af rørmaterialerne var forsvarligt tildækket. Presenningerne lå ved  \r\n\r\n siden af rørene, og formstykker, muffematerialer og  \r\n\r\n polyurethanskumshalvparter lå spredt og udsat for sne og snavs ved siden af  \r\n\r\n de steder, hvor mufferne skulle monteres. </P>  \r\n\r\n<P>Konklusion </P>  \r\n\r\n<P>Til trods for snefygning og minusgrader opbevares rørmaterialerne ikke som  \r\n\r\n foreskrevet i C's monteringsvejledning. Foto nr. .......... </P>  \r\n\r\n<P>Monteringsarbejdet foretages over rørgraven, hvor understøtningerne, som  \r\n\r\n bl.a. er placeret umiddelbart ved kilemufferne, sandsynligvis kan forårsage  \r\n\r\n en uheldig vridning af mufferne, idet rørene sænkes i graven. Foto nr.  \r\n\r\n ......... </P>  \r\n\r\n<P>Ved en visuel bedømmelse af de monterede kilemuffer ser det ud til, at  \r\n\r\n disse er monteret &#187;korrekt&#171;, men undersøgelser viser, at mufferne  \r\n\r\n ikke er monteret som angivet i C's monteringsvejledning. Fugebåndene  \r\n\r\n overlapper bl.a. ikke hinanden. Foto nr. ........ </P>  \r\n\r\n<P>Ved undersøgelse af en kilemuffesamling mellem en ekspansionsbøjning og et  \r\n\r\n lige rørstykke viste det sig, at stålrør og PVC-kappen ikke centrerede  \r\n\r\n (excentriciteten var ca. 8-10 mm). Det kan ikke udelukkes, at denne  \r\n\r\n excentricitet kan forårsage en utæthed ved kilemuffen. Foto nr. .........  \r\n\r\n</P>  \r\n\r\n<P>Der blev i alt undersøgt 6 kilemuffer, hvoraf de 2 muffer var monteret  \r\n\r\n mellem lige rørstykker og de øvrige 4 mellem ekspansionsstykker og lige  \r\n\r\n rørstykker. </P>  \r\n\r\n<P>På grund af vejrliget var det vanskeligt at åbne kilemufferne, uden at der  \r\n\r\n kom sne ind i disse, men ved den ene kilemuffe ved et ekspansionsgrenstykke  \r\n\r\n var der frosne vanddråber under polyurethanskumshalvparterne. Undersøgelse  \r\n\r\n for tryk/ vacuum under en kilemuffe ved en ekspansionsbøjning viste, at der  \r\n\r\n var et overtryk (trykket er ukendt). ..................' </P>  \r\n\r\n<P>Indklagede sendte den 23. oktober 1980 til K kommunes tekniske forvaltning  \r\n\r\n C's kommentarer til rapporten, idet man udtrykte håbet om, at sagen nu var i  \r\n\r\n orden. I kommentaren hed det bl.a.: </P>  \r\n\r\n<P>&#187;Vi skal gøre opmærksom på, at oplægget til at foretage en  \r\n\r\n undersøgelse på det nævnte tidspunkt kom fra rådgivende firma B, der  \r\n\r\n anbefalede en undersøgelse men ikke ville foranledige den trods opfordring  \r\n\r\n fra K Kommune. </P>  \r\n\r\n<P>De observationer, der blev foretaget den 29.januar 1980, kan naturligvis  \r\n\r\n ikke bestrides, men kommentarer til nogle enkeltheder understøttet af den i  \r\n\r\n dag tilgængelige viden vil måske give et ændret billede af situationen.  \r\n\r\n ..................... </P>  \r\n\r\n<P>Rapporten nævner, at tætningsbåndene har været monteret i kilemuffedelene,  \r\n\r\n hvor montageanvisningen beskriver noget andet, men da vedhæftningen til  \r\n\r\n kapperørene efter billederne at dømme ikke lader noget tilbage at ønske, har  \r\n\r\n dette forhold ingen betydning for praksis, når man blot er sikker på, at  \r\n\r\n båndene er i kontakt med hinanden.. .............. ................ </P>  \r\n\r\n<P>De vandperler, der ses på foto..., kan hidrøre fra sne eller regn. Det er  \r\n\r\n sandsynligt, at de forsvinder, når anlægget sættes i drift og temperaturen  \r\n\r\n stiger, hvorved den indesluttede luft kan optage store mængder vand. Skulle  \r\n\r\n dette vand senere kondensere, vil det ske direkte på kilemuffens indvendige  \r\n\r\n overflade, hvor det ikke skader stålrør og skum. </P>  \r\n\r\n<P>Den her nævnte situation har været observeret ved prøver, hvor netop  \r\n\r\n problematikken om montage i dårligt vejr har været undersøgt. </P>  \r\n\r\n<P>Ud fra det i observationsrapporten nedfældede materiale synes der at være  \r\n\r\n udført arbejde af så god kvalitet, som man kan forvente under de foreliggende  \r\n\r\n forhold og omstændigheder.&#171; </P>  \r\n\r\n<P>Der foretages herefter ikke videre fra klagerens side på daværende  \r\n\r\n tidspunkt. På grund af forsinkelse af byggeriet i Ø-vangen blev der først sat  \r\n\r\n vand og varme på fjernvarmenettet i januar 1981. </P>  \r\n\r\n<P>Den 13. april 1984 tilskrev K kommunes tekniske forvaltning indklagede  \r\n\r\n således: </P>  \r\n\r\n<P>&#187;I forbindelse med omlægning af fjernvarmeledninger, ....... er det  \r\n\r\n konstateret, at samtlige optagne samlinger, ialt 8 stk., er behæftede med  \r\n\r\n fejl omfattende ukorrekte svejsesamlinger og utætte kilemuffesamlinger. </P>  \r\n\r\n<P>Fejlene blev konstateret i forbindelse med omlægning af fjernvarmeledning  \r\n\r\n den 5. april i år. </P>  \r\n\r\n<P>Ved afmontering af kilemuffesamlingerne fandtes vand i underste halvdel af  \r\n\r\n muffeskålene ligesom nederste isoleringshalvdel var gennemvædet. Der blev  \r\n\r\n desuden konstateret grus i muffesamlingernes tætningsbånd. De utætte muffer  \r\n\r\n har medført betydelige begyndende rustangreb på medierørene. </P>  \r\n\r\n<P>Til en foreløbig belysning af de hermed påtalte skjulte fejl og mangler  \r\n\r\n vedlægges et antal farvefotos optaget umiddelbart efter samlingernes  \r\n\r\n demontering. </P>  \r\n\r\n<P>Det er K kommunes opfattelse at de konstaterede fejl og mangler alene kan  \r\n\r\n lægges A A/S som udførende entreprenør til last. </P>  \r\n\r\n<P>Da et så betydeligt antal samlinger som de her undersøgte alle er  \r\n\r\n behæftede med fejl, kan det ikke udelukkes, at en høj fejlprocent er generel  \r\n\r\n for det udførte arbejde. </P>  \r\n\r\n<P>A A/S anmodes om snarest muligt og senest en måned fra dato at fremsætte  \r\n\r\n skriftligt forslag til gennemgang og renovering af såvel samlinger af  \r\n\r\n medierør som kilemuffesamlinger.&#171; </P>  \r\n\r\n<P>Den 20. september 1984 skrev teknisk forvaltning påny til indklagede: </P>  \r\n\r\n<P>&#187;I forbindelse med nylig foretaget etablering af fjernvarmestik på  \r\n\r\n ovennævnte anlæg, er det konstateret, at samlinger optaget i forbindelse  \r\n\r\n hermed er behæftede med samme fejl som tidligere optagne samlinger, jfr. K  \r\n\r\n kommunes brev af 13.04.1984. </P>  \r\n\r\n<P>Dette bestyrker K kommunes formodninger om, at en høj fejlprocent er  \r\n\r\n generel for det udførte arbejde. </P>  \r\n\r\n<P>Der er ikke ændret ved K kommunes opfattelse af, at de konstaterede fejl  \r\n\r\n og mangler alene kan lægges A A/S, som udførende entreprenør, til last. </P>  \r\n\r\n<P>A A/S anmodes derfor om snarest muligt og senest den 1. oktober 1984 at  \r\n\r\n fremsætte skriftligt forslag til renovering af såvel samlinger af medierør  \r\n\r\n som kilemuffesamlinger. </P>  \r\n\r\n<P>Det skal i den anledning bemærkes, at udgifter til såvel renovering som en  \r\n\r\n eventuel gennemgang af anlægget til konstatering af skadernes omfang anses at  \r\n\r\n være K kommune uvedkommende. </P>  \r\n\r\n<P>Det findes iøvrigt kritisabelt, at A A/S siden kommunens første  \r\n\r\n henvendelse den 13.04.1984, ikke som anmodet, har fremsat skriftligt forslag  \r\n\r\n til renovering, men kun forberedt en termovisionsgennemgang, som ikke blev  \r\n\r\n gennemført. </P>  \r\n\r\n<P>K kommunes holdning i sagen er, at såfremt A A/S viser vægring med at  \r\n\r\n foretage de nødvendige renovationer på anlægget, vil kommunens krav blive  \r\n\r\n søgt indfriet ved rettens hjælp.&#171; </P>  \r\n\r\n<P>I en ikke fremlagt skrivelse af 22. november s.å. frasagde indklagede sig  \r\n\r\n angiveligt ethvert ansvar for de påtalte forhold. </P>  \r\n\r\n<P>I den af C A/S udgivne montagevejledning vedrørende præfabrikerede  \r\n\r\n fjernvarmerør (08-79) hedder det bl.a.: </P>  \r\n\r\n<P>&#187;EFTER SVEJSNING </P>  \r\n\r\n<P>OG TRYKPRØVE: </P>  \r\n\r\n<P>Pas isoleringsstykkerne stramt til. </P>  \r\n\r\n<P>Allerede monterede endekapsler forbliver påsat. </P>  \r\n\r\n<P>Rengør både kapperørenes ender til 100 mm fra enden og kilemuffens  \r\n\r\n pakflader. </P>  \r\n\r\n<P>Alle samlingens overflader skal være RENE, FEDTRFI OG ABSOLUT TØRRE, når  \r\n\r\n samlingen sker. </P>  \r\n\r\n<P>Mærk muffens rundgående pakflader af på kapperøret. </P>  \r\n\r\n<P>Læg tætningsbånd rundt om kapperøret, så båndet er 20 mm indenfor  \r\n\r\n afmærkningen. Fjern dækpapiret. Tryk båndenderne sammen. </P>  \r\n\r\n<P>Pakfladerne renses og tørres omhyggeligt. </P>  \r\n\r\n<P>ALLE TÆTNINGSFLADER SKAL VÆRE RENE, FEDTFRI OG ABSOLUT TØRRE. </P>  \r\n\r\n<P>Læg tætningsbånd på de langsgående pakflader på den ene muffedel.  \r\n\r\n Tætningsbåndet skal ved enderne pege ind mod de rundgående pakflader. </P>  \r\n\r\n<P>Fjern dækpapiret. Vend muffedelen, så pilene peger i samme retning,  \r\n\r\n skinnerne skal sættes på. </P>  \r\n\r\n<P>Tryk muffedelen på plads nedefra. </P>  \r\n\r\n<P>Tætningsbåndet holder nu delen på plads. </P>  \r\n\r\n<P>Den anden muffedel trykkes på plads ovenfra. ................... </P>  \r\n\r\n<P>Kileskinnernes højeste ender stikkes ind over flangernes laveste ender.  \r\n\r\n</P>  \r\n\r\n<P>SKINNERNE DRIVES IND med små slag, så tætningsmassen får tid til at flyde  \r\n\r\n ud. </P>  \r\n\r\n<P>Samlingen er færdig, når skinnens høje ender mindst er udfor muffeenden i  \r\n\r\n pileretningen. .................... </P>  \r\n\r\n<P>OPBEVARING </P>  \r\n\r\n<P>af de leverede dele må, når de skal henligge i længere tid, ske på en  \r\n\r\n sådan måde, at delene er beskyttet mod kraftig direkte solbestråling og varme  \r\n\r\n iøvrigt. Mufferne skal opbevares køligt og beskyttet, således at de ikke  \r\n\r\n krymper eller deformerer i utide. Fittings opbevares sådan, at regnvand m.m.  \r\n\r\n ikke kan trænge ind i ekspansionshulrum.&#171; </P>  \r\n\r\n<P>Der er afholdt syn og skøn ved civilingeniør Niels Steen Steensen,  \r\n\r\n København. Efter parternes fælles beslutning blev skønsmanden ikke gjort  \r\n\r\n bekendt med Jydsk Teknologisk Instituts foran citerede erklæring af 26.  \r\n\r\n febuar 1980, hvorimod parterne accepterede, at skønsmanden kunne lade  \r\n\r\n instituttet foretage undersøgelse af demonterede muffesamlinger m.v.  \r\n\r\n Skønsmandens besigtigelse af anlægget fandt sted den 28. januar 1985 i  \r\n\r\n overværelse af repræsentanter for parterne og deres advokater, nedennævnte  \r\n\r\n vidne, og en overingeniør fra C A/S. I skønsmandens referat af besigtigelsen  \r\n\r\n hedder det bl.a.: </P>  \r\n\r\n<P>&#187;Derefter kørtes til Ø-vangen, hvor det oplystes, at mange af  \r\n\r\n hullerne med de frilagte muffesamlinger var vandfyldte. Herefter besigtigedes  \r\n\r\n udgravninger nummereret 1 - 5, hvor følgende observationer gjordes: </P>  \r\n\r\n<P>1. Samling af lige rør. Såvel fremløb som retur demonteredes. Mens  \r\n\r\n retur-samlingen konstateredes tør, var fremløbsamlingen våd. End-caps aftoges  \r\n\r\n og det konstateredes, at isoleringen var tør i begge samlinger. </P>  \r\n\r\n<P>2. Ved åbningen af samlingen på fremløbet af en ligerørsamling  \r\n\r\n konstateredes vacuum. Der var kondens udenpå isoleringen. </P>  \r\n\r\n<P>3. En såkaldt &#187;spade&#171;, hvor såvel fremløbs- som retursamling var  \r\n\r\n sjaskvåde med kraftig korrosion på medierørene. End-cap manglede på retur,  \r\n\r\n mens den på fremløbet var flækket. </P>  \r\n\r\n<P>4. En våd fremløbssamling på en lige rørstrækning. </P>  \r\n\r\n<P>5. Samling ved en fremløbsbøjning. Der konstateredes vand både inden og  \r\n\r\n udenfor isolering. Det sås, at tætningsbåndets ender ikke nåede sammen. </P>  \r\n\r\n<P>Generelt om samtlige udgravninger: Rørene lå i grus, ligesom  \r\n\r\n tilfyldsmateriale var grus. ............... </P>  \r\n\r\n<P>Der sås ikke utætte svejsesamlinger på medierør og det skønnes iøvrigt  \r\n\r\n ikke, at svejsesamlinger har indflydelse på de konstaterede skader.  \r\n\r\n .............................. </P>  \r\n\r\n<P>Det blev oplyst, at rørene stedse havde været vandfyldte og at  \r\n\r\n temperaturen var holdt over temperaturen i omgivelserne. Efter anlæggets  \r\n\r\n ibrugtagning var fremløbstemperaturen 80 grader C og returtemperaturen 45  \r\n\r\n grader - 50 grader C iflg. ingeniør. ..........................' </P>  \r\n\r\n<P>Skønsmanden stillede Jydsk Teknologisk Institut følgende spørgsmål: </P>  \r\n\r\n<P>&#187;Spørgsmål I </P>  \r\n\r\n<P>Har muffesamlingerne været tætte? </P>  \r\n\r\n<P>Spørgsmål II </P>  \r\n\r\n<P>Er muffesamlingerne udført som beskrevet i lægningsvejledning fra C A/S  \r\n\r\n gældende på lægningstidspunktet? </P>  \r\n\r\n<P>Spørgsmål III </P>  \r\n\r\n<P>Såfremt nej, bedes afvigelserne beskrevet, evt. dokumenteret ved fotos.  \r\n\r\n</P>  \r\n\r\n<P>Spørgsmål IV </P>  \r\n\r\n<P>Kan den ved kilemuffesamlingerne anvendte tætningsmetode rigtigt udført  \r\n\r\n sikre et tæt system? </P>  \r\n\r\n<P>Spørgsmål V .................... </P>  \r\n\r\n<P>Har temperaturforholdene i rørsystemet fra udførelsen (januar 1981) til  \r\n\r\n første tilslutning (oktober 1983) haft indvirkning på skadernes  \r\n\r\n opståen?&#187; </P>  \r\n\r\n<P>Instituttets besvarelse, dateret 29. april 1985 (erklæringsbilag 5), er  \r\n\r\n sålydende: </P>  \r\n\r\n<P>&#187;Ved besigtigelsen den 28. januar 1985 blev der undersøgt 6 stk.  \r\n\r\n kilemuffesamlinger fordelt som følger: ....................... </P>  \r\n\r\n<P>Som angivet på tegning ........... er der udført 5 opgravninger nummereret  \r\n\r\n 1 - 5. </P>  \r\n\r\n<P>På sted 1 er undersøgt kilemuffesamling ved fremløb. Der blev konstateret  \r\n\r\n lidt vand i muffen. Muffen forbandt to lige rørledninger. ......... </P>  \r\n\r\n<P>På sted 2 er undersøgt kilemuffesamling ved fremløb, og der blev  \r\n\r\n konstateret få vandperler på indersiden af kilemuffehalvparterne. Muffen  \r\n\r\n forbandt to lige rørledninger. ....... </P>  \r\n\r\n<P>På sted 3 er undersøgt kilemuffesamlinger ved frem- og returløb, og der  \r\n\r\n blev konstateret vand i begge samlinger. Mufferne forbandt lige rør med  \r\n\r\n ekspansions T-stykker. Stålrørene havde begyndende tæringer. ..............  \r\n\r\n</P>  \r\n\r\n<P>På sted 4 er undersøgt kilemuffesamling ved fremløb, og der blev  \r\n\r\n konstateret vand i kilemuffen. Muffen forbandt to lige rørledninger. Foto nr.  \r\n\r\n 9. </P>  \r\n\r\n<P>På sted 5 er undersøgt kilemuffesamling ved fremløb, og der blev  \r\n\r\n konstateret vand i kilemuffen. Muffen forbandt et lige rør med en to-vejs  \r\n\r\n ekspansionsbøjning. Stålrørene havde begyndende tæringer. Foto nr.  \r\n\r\n ........... </P>  \r\n\r\n<P>Ved møde umiddelbart efter besigtigelsn den 28. januar 1985 blev det  \r\n\r\n vedtaget, at JTI skulle foretage undersøgelser for syns- og skønsmanden som  \r\n\r\n beskrevet. </P>  \r\n\r\n<P>Ved besigtigelsen den 28. januar 1985 blev der imidlertid ikke  \r\n\r\n konstateret, eller gjort forsøg på at fastlægge, om kilemufferne var tætte  \r\n\r\n eller ej, og det var således nødvendigt for JTI at foretage undersøgelser og  \r\n\r\n tæthedsprøve på bl.a. tidligere opgravede ikke demonterede kilemuffesamlinger  \r\n\r\n med et lufttryk på 2 bar. På en kilemuffesamling overpenslet med sæbevand  \r\n\r\n viste der sig ingen utætheder. Foto nr. ....... </P>  \r\n\r\n<P>En slutmuffe, som er krympet på og tætnet med en gummiring, var ikke  \r\n\r\n krympet helt efter bogen, idet slutmuffen ikke var krympet tilstrækkeligt i  \r\n\r\n bunden, men til gengæld havde slutmuffen været for varm ovenpå. En bule i  \r\n\r\n rørkappen umiddelbart udenfor slutmuffen vidner om for megen varme, som  \r\n\r\n frigør freon eller anden luftart fra cellerne, der således forårsager et  \r\n\r\n overtryk under PVC'en, og når PVC'en blødgøres, fremkommer bulen. </P>  \r\n\r\n<P>Der var iøvrigt kun lidt fugt i slutmuffen. Foto .......... </P>  \r\n\r\n<P>En kilemuffe var revnet, og der var vand i muffen. Der var begyndende  \r\n\r\n tæring på stålrøret. Det bemærkes, at fugebåndet omkring røret sidder  \r\n\r\n forskudt. </P>  \r\n\r\n<P>Ifølge C A/S's monteringsvejledning skal fugebåndene monteres omkring  \r\n\r\n rørene, men således er fugebåndene ikke monteret. Sandsynligvis er  \r\n\r\n fugebåndene monteret på kilemuffehalvparterne i stedet for omkring rørene.  \r\n\r\n Derfor denne forskydning ved samlingen. </P>  \r\n\r\n<P>Kilemuffen bærer tydelige tegn på ikke at være tæt, men vi kan ikke se, om  \r\n\r\n revnen i kilemuffen er fremkommet efter eller i forbindelse med opgravningen,  \r\n\r\n eller allerede ved montagen. Foto nr. ............ </P>  \r\n\r\n<P>I en tilsvarende kilemuffe siddende mellem en fastspænding og T-stykke,  \r\n\r\n ligeledes fra tidligere opgravet materiale, var der vand og sand. Der er  \r\n\r\n tydelige spor efter, at fugebåndet ikke har sluttet tæt mellem PVC-kappen og  \r\n\r\n kilemuffen. Ej heller i dette tilfælde var fugebåndene monteret omkring  \r\n\r\n rørene, men som tidligere beskrevet er fugebåndene tilsyneladende monteret i  \r\n\r\n kilemuffehalvparterne. Skitse .... Foto nr. ...... ......................  \r\n\r\n</P>  \r\n\r\n<P>Ad I </P>  \r\n\r\n<P>Da vi ikke var i besiddelse af materiale, opgravet under overværelse af  \r\n\r\n syns- og skønsmanden og/eller JTI, som med sikkerhed kunne lægges til grund  \r\n\r\n for en besvarelse af spørgsmål 1, måtte vi udpege endnu nogle rørstykker, som  \r\n\r\n med kilemuffesamlingerne monteret kunne fragtes til JTI. </P>  \r\n\r\n<P>De udpegede rørstykker var 2 stk. ekspansionsbøjninger, ....... </P>  \r\n\r\n<P>Efter opgravningen af ekspansionsbøjningerne kunne de tydeligt høres, at  \r\n\r\n der var vand imellem medierør og rørkappe. </P>  \r\n\r\n<P>Mellem ekspansionsbøjningen og de tilstødende rør på fremløbsledningen sad  \r\n\r\n der 3 stk. kilemuffesamlinger, idet der sad 1 stk. i hver sin ende af  \r\n\r\n bøjningen samt 1 stk. kilemuffe ca. 1/2 m fra den ene kilemuffe i retning mod  \r\n\r\n fjernvarmeværket (mod syd). </P>  \r\n\r\n<P>Samtlige tre kilemuffesamlinger viste tegn på utætheder som følger. </P>  \r\n\r\n<P>a. Den ene viste utæthed bag kilen, hvor fugebåndet ikke sad rigtigt på  \r\n\r\n kilemuffen. Kilemuffen var vandfyldt, og der var begyndende tæring på  \r\n\r\n stålrøret. Foto nr. ........ </P>  \r\n\r\n<P>b. Den anden viste utæthed på undersiden ved overgang mellem kilemuffen og  \r\n\r\n PVC-kapperør. Der var tydelige tegn på, at der er kommet vand ind og/eller ud  \r\n\r\n mellem fugebåndene og anlægsfladerne på såvel PVC-kappen som  \r\n\r\n kilemuffehalvparterne. Stålrøret havde begyndende tæring. Foto nr. ..... </P>  \r\n\r\n<P>c. Den tredie kilemuffesamling viser utæthed mellem PVC-kappen og  \r\n\r\n kilemuffens underpart. Der var vand i muffen, og stålrøret havde begyndende  \r\n\r\n tæring. Fugebåndene er ikke monteret som beskrevet i monteringsvejledningen.  \r\n\r\n Foto nr. ...... </P>  \r\n\r\n<P>På returledningens ekspansionsbøjning var der ligeledes monteret 3 stk.  \r\n\r\n kilemuffer, således at 2 stk. var monteret med en indbyrdes afstand på ca.  \r\n\r\n 1/2 m i den ene side af bøjningen og 1 stk. kilemuffe monteret i bøjningens  \r\n\r\n anden ende. </P>  \r\n\r\n<P>De to kilemuffer viste tydelig utæthed således: </P>  \r\n\r\n<P>d. Vandet dryppede fra den ene kilemuffe. Utætheden skyldes bl.a. at  \r\n\r\n fugebåndene ikke var monteret i h.t. monteringsvejledningen. Foto nr. .......  \r\n\r\n</P>  \r\n\r\n<P>e. Ved den anden kilemuffe som blev undersøgt var der en utæthed i den ene  \r\n\r\n ende af kilemuffen, netop hvor de to kilemuffehalvparter lægges mod hinanden.  \r\n\r\n Tilsyneladende har fugebåndet ikke været monteret korrekt i h.t.  \r\n\r\n monteringsvejledningen. Der var vand i muffen, og stålrører havde havde  \r\n\r\n begyndende tæring. Foto nr. ........ </P>  \r\n\r\n<P>Den tredie kilemuffe var vandfyldt, men det var ikke muligt at finde nogen  \r\n\r\n utæthed. Det kan iøvrigt ikke udelukkes, at vandet har vandret fra den ene  \r\n\r\n samling til den anden. </P>  \r\n\r\n<P>Ekspansionsbøjnigen er konstrueret som følger: ..........................  \r\n\r\n</P>  \r\n\r\n<P>Ved vore undersøgelser viste det sig, da ekspansionsbøjningen blev  \r\n\r\n anbragt, således at vandet i ekspansionshulrummene kunne løbe ned i selve  \r\n\r\n bøjningen, at der var en utæthed ved limsamlingen. </P>  \r\n\r\n<P>Vi kan ikke udelukke, at bøjningen på et eller andet tidspunkt efter  \r\n\r\n fremstillingen har været udsat for mekanisk overlast, men vi kan konstatere,  \r\n\r\n at der har været anvendt for lidt lim ved fremstillingen. </P>  \r\n\r\n<P>Stålrøret i ekspansionsbøjningen havde begyndende tæring. Foto nr.  \r\n\r\n ............ </P>  \r\n\r\n<P>Ad II og III </P>  \r\n\r\n<P>C A/S angiver i monteringsvejledningen, gældende på lægningstidspunktet,  \r\n\r\n følgende: </P>  \r\n\r\n<P>a. Den frie stålrørsende skal være 150 mm, hvilket har været overholdt.  \r\n\r\n</P>  \r\n\r\n<P>b. Ekspansionsbøjninger skal anbringes, således at medierøret hviler mod  \r\n\r\n isoleringsmaterialet på rørets inderside (den korteste rørside). Dette har  \r\n\r\n betydning for om stålrøret, når dette ekspanderer, ikke skubber kappen ud af  \r\n\r\n kilemufferne. Denne monteringsform er tilsyneladende overholdt, idet  \r\n\r\n isoleringshalvskålene under kilemuffen ellers ville være blevet for korte.  \r\n\r\n</P>  \r\n\r\n<P>c. Fugebåndene, som skal tætne kilemufferne, skal lægges omkring  \r\n\r\n PVC-kapperørene, således at afstanden mellem fugebåndene passer til  \r\n\r\n kilemuffens anlægsflader. Når fugebåndene er lagt omkring PVC-kapperørene,  \r\n\r\n anbringes den underste kilemuffehalvpart, og på dennes langsgående  \r\n\r\n anlægsflader monteres så fugebånd, som skal skubbes ind mod de på  \r\n\r\n PVC-kapperørene monterede fugebånd, inden øverste kilemuffehalvpart monteres,  \r\n\r\n hvorefter kilerne monteres. </P>  \r\n\r\n<P>Montagen af fugebåndene er ikke udført som beskrevet i  \r\n\r\n monteringsvejledningen, men er derimod monteret ved at lægge fugebåndene ned  \r\n\r\n i kilemuffehalvparterne som angivet på skitse ...... Det forøger risikoen for  \r\n\r\n ikke at opnå tæthed, idet fugebåndene fra overpart kilemuffe og underpart  \r\n\r\n kilemuffe muligvis ikke overlapper hinanden. </P>  \r\n\r\n<P>Endvidere er der mulighed for at fugebåndene under montagen ikke bliver  \r\n\r\n lagt helt ned mod anlægsfladerne, og det indebærer, at fugebåndene bliver  \r\n\r\n trukket tynde, når kilemuffehalvparten anbringes under/over PVC-kapperøret.  \r\n\r\n Samtidig er der stor risiko for at fugebåndsenderne bliver trukket ned mellem  \r\n\r\n kilemuffehalvparterne og PVC-kapperøret, således at der opstår utæthed. </P>  \r\n\r\n<P>Ad IV </P>  \r\n\r\n<P>Se JTI brev dateret 1985.03.18 </P>  \r\n\r\n<P>Vedrørende fugebåndenes vedhæftningsevne på de pågældende materialer har  \r\n\r\n vi lavet en række undersøgelser som følger. </P>  \r\n\r\n<P>a. Med PVC-rørstykke, kilemuffe og fugebånd tempereret ved 5 grader C kan  \r\n\r\n fugebåndet ikke binde på PVC og kilemuffe, idet der forekommer rimfrost på  \r\n\r\n emnerne. Tæthedsprøve viser 100 utæthed. </P>  \r\n\r\n<P>b. Med kilemuffe og fugebånd tempereret ved 10 grader C kan fugebåndet,  \r\n\r\n efter at være monteret, trækkes af kilemuffen og stadig bevare sin facon.  \r\n\r\n Vedhæftningen er meget ringe. </P>  \r\n\r\n<P>c. Med kilemuffe og fugebånd tempereret ved 20 grader C kan fugebåndet,  \r\n\r\n efter at være monteret, ikke trækkes af uden at ændre facon (blive længere og  \r\n\r\n tyndere). Fugebåndet bliver klæbrigt, men kan stadig trækkes af kilemuffen.  \r\n\r\n</P>  \r\n\r\n<P>d. Med kilemuffe, PVC-rør og fugebånd tempereret ved 50 grader C er  \r\n\r\n vedhæftningen perfekt, men fugebåndet er vanskeligt at arbejde med. Efter en  \r\n\r\n temperering på 20 grader C bliver bindingsevnen igen som beskrevet under c.  \r\n\r\n</P>  \r\n\r\n<P>e. Med kilemuffe, PVC-rør og fugebånd monteret som beskrevet i C A/S's  \r\n\r\n monteringvejledning og ved en temperatur på 20 grader C og eftervarmet i en  \r\n\r\n ovn ved 50 grader C, og igen tempereret ved 20 grader C, er vedhæftningen 100  \r\n\r\n perfekt. Se foto nr. ........ </P>  \r\n\r\n<P>Ad V ............................. </P>  \r\n\r\n<P>Det anvendte rørsystem er konstrueret således, at ekspansionen af  \r\n\r\n stålrørene forløber, uden at kapperøret flytter sig i jordlagene, og alene  \r\n\r\n derfor må vi anse muligheden for, at eventuelle temperatursvingninger har  \r\n\r\n haft nogen indflydelse på de konstaterede utætheder, er udelukket. </P>  \r\n\r\n<P>Den allerede påbegyndte tæring af stålrørene har givetvis været bremset  \r\n\r\n noget i den forløbne periode, men til gengæld må vi regne med, at tæringerne  \r\n\r\n har accelereret i takt med, at temperaturen er forøget, idet når korrisionen  \r\n\r\n er bestemt af iltdiffusionen, kan man regne med, at jerns korrisionshastighed  \r\n\r\n fordobles for en temperaturstigning på ca. 30 grader C. </P>  \r\n\r\n<P>Ved temperaturer under ca. 60 grader C er polyurethanskummets  \r\n\r\n (isoleringens) vandoptagelsesevne meget lav, hvorimod den forøges kraftigt  \r\n\r\n ved temperaturer fra ca. 80 grader C. </P>  \r\n\r\n<P>Polyurethanskummet består af en række celler hvori der dels kan være freon  \r\n\r\n og dels noget CO2. </P>  \r\n\r\n<P>Når vandet forbindes med CO2 sker følgende reaktion, som giver kulsyre:  \r\n\r\n *FIGUR*** </P>  \r\n\r\n<P>Kulsyre, ilt og fugtigvarmt klima fremmet korrosionen voldsomt. </P>  \r\n\r\n<P>KONKLUSION </P>  \r\n\r\n<P>========== </P>  \r\n\r\n<P>Ad I </P>  \r\n\r\n<P>De undersøgte muffesamlinger har været utætte. ........................  \r\n\r\n</P>  \r\n\r\n<P>Ad II </P>  \r\n\r\n<P>Muffesamlingerne er ikke udført som beskrevet i monteringsvejledningen fra  \r\n\r\n C A/S, gældende på lægningstidspunktet. </P>  \r\n\r\n<P>Ad III </P>  \r\n\r\n<P>Afvigelserne er beskrevet under afsnittet omfattende undersøgelser Ad II  \r\n\r\n og III, men der er tale om fejlagtig montage af fugebånd. </P>  \r\n\r\n<P>Ad IV </P>  \r\n\r\n<P>Der henvises til JTI brev dateret 1985.03.18 samt afsnittet i nærværende  \r\n\r\n rapport omfattende Ad IV. </P>  \r\n\r\n<P>Ad V </P>  \r\n\r\n<P>Det er ikke vor opfattelse, at temperaturforholdene har haft indvirkning  \r\n\r\n på skadernes opståen.&#171; </P>  \r\n\r\n<P>I den ad spørgsmål IV nævnte skrivelse af 18. marts 1985 har instituttet  \r\n\r\n udtalt: </P>  \r\n\r\n<P>&#187;For bevisførelse af, om den anvendte tætningsmetode, rigtigt udført,  \r\n\r\n kan sikre et tæt system, anser vi det for nødvendigt med en række  \r\n\r\n &#187;FULDSKALA&#171; forsøg suppleret med indivdiuelle funktionsprøvninger.  \r\n\r\n Der er tale om et projekt i størrelsesordenen 1/2 mill. kr., men det er vores  \r\n\r\n erfaring, at den omtalte tætningsmetode med Kilemuffen kan gøres tæt såfremt  \r\n\r\n producentens monteringsanvisning følges nøje. </P>  \r\n\r\n<P>Kilemuffen er i realiteten meget let at montere, men det har vist sig i  \r\n\r\n praksis, at det under &#187;normale&#171; vejrligs- og jordbundsforhold er  \r\n\r\n særdeles vanskeligt at udføre en god samling. Netop fordi der let kan opstå  \r\n\r\n fejlmontage af den ene eller anden karakter, bliver det ofte grundvandstanden  \r\n\r\n eller dræningsforholdene der afgør om der siver vand ind gennem samlingen,  \r\n\r\n ............................' </P>  \r\n\r\n<P>Skønsmandens erklæring, dateret 14. maj 1985, er sålydende: </P>  \r\n\r\n<P>&#187;Spørgsmål 1 </P>  \r\n\r\n<P>Er de udførte rørsamlinger etableret i overensstemmelse med C A/S's  \r\n\r\n monteringsvejledning og de i kontraktgrundlaget angivne forskrifter. </P>  \r\n\r\n<P>Svar: </P>  \r\n\r\n<P>Idet der henvises til erklæringsbilag 5 skønnes det, at rørsamlingen ikke  \r\n\r\n er etableret i overensstemmelse med C A/S's monteringsvejledning. I  \r\n\r\n kontraktgrundlaget er angivet i &#187;Særbetingelser&#171; side 1 pkt. 2  \r\n\r\n Supplerende dokumenter under pkt. 4: Prærørsfabrikantens montageforskrifter.  \r\n\r\n Disse er identiske med C A/S's monteringsvejledning og skønnes derfor heller  \r\n\r\n ikke overholdt. </P>  \r\n\r\n<P>Spørgsmål 2 </P>  \r\n\r\n<P>Såfremt spørgsmål 1 besvares benægtende, spørges derhos: </P>  \r\n\r\n<P>På hvilke punkter afviger de udførte rørsamlinger fra det foreskrevne, og  \r\n\r\n kan afvigelserne karakteriseres som mangler ved det udførte arbejde. </P>  \r\n\r\n<P>Svar: </P>  \r\n\r\n<P>Der henvises ligeledes til erklæringsbilag 5, hvoraf afvigelserne fra den  \r\n\r\n foreskrevne samlingsprocedure fremgår. Disse skønnes at kunne karakteriseres,  \r\n\r\n som mangler ved det udførte arbejde. </P>  \r\n\r\n<P>Spørgsmål 3 </P>  \r\n\r\n<P>Hvilken betydning har de konstaterede afvigelser? </P>  \r\n\r\n<P>Det ønskes navnligt oplyst, hvorvidt afvigelserne indebærer, at  \r\n\r\n ledningsanlægget må forventes at have en kortere levetid end tilsvarende  \r\n\r\n korrekt udførte anlæg, og i bekræftende fald hvilken kortere levetid, der  \r\n\r\n skønnes at være tale om. </P>  \r\n\r\n<P>Svar: </P>  \r\n\r\n<P>De konstaterede afvigelser vil medføre risiko for ledningsbrud efterhånden  \r\n\r\n som det i samlingerne konstaterede vandindhold vil forårsage gennemtæring af  \r\n\r\n medierørene. Normallevetiden for korrekt udførte anlæg vurderes til mindst 25  \r\n\r\n år, mens de konstaterede utætte samlinger vil medføre idelige brud på  \r\n\r\n medierørene fra nu af og indtil udbedring har fundet sted. </P>  \r\n\r\n<P>Spørgsmål 4 </P>  \r\n\r\n<P>Kan de konstaterede afvigelser afhjælpes, og i bekræftende fald hvorledes  \r\n\r\n og for hvilken udgift. </P>  \r\n\r\n<P>Svar: </P>  \r\n\r\n<P>........................... skønnes det, at samlingerne på lige  \r\n\r\n rørstrækninger kan retableres med reparationsmuffer til en pris af kr. 1200.-  \r\n\r\n excl. moms pr. sted (2 stk.), mens nødvendig totaludskiftning af faconstykker  \r\n\r\n (tee-stykker, z-bøjninger etc.) kan udføres for kr. 6000.- excl. moms. </P>  \r\n\r\n<P>Tillægsspørgsmål A . </P>  \r\n\r\n<P>Er der fejl i konstruktionen af kilemufferne? </P>  \r\n\r\n<P>Svar: </P>  \r\n\r\n<P>Uden en tidskrævende og kostbar undersøgelse kan spørgsmålet ikke besvares  \r\n\r\n med sikkerhed. Det skønnes dog, at den i 1980 anvendte kilemuffekonstrauktion  \r\n\r\n ikke var behæftet med fejl. </P>  \r\n\r\n<P>-Tillægsspørgsmål B : </P>  \r\n\r\n<P>Er det sædvanlig praksis ved et arbejde som det foreliggende, at anvende  \r\n\r\n disse kilemuffer i 1980 - og i dag? </P>  \r\n\r\n<P>Svar: </P>  \r\n\r\n<P>I 1980 var &#187;Forskrifter til fjernvarme&#171; DS 448  \r\n\r\n (fjernvarmenormen) endnu ikke trådt i kraft. Dette skete i juli 1982. Før  \r\n\r\n dette tidspunkt var det sædvanlig praksis at anvende såvel de foreliggende  \r\n\r\n kilemuffesamlinger , som andre samlingsmetoder. Efter normens ikrafttræden  \r\n\r\n vil kravet til samlinger i et rørsystem som dette være betinget af  \r\n\r\n lægningsforholdene (lægningsklassen). </P>  \r\n\r\n<P>Denne skønnes her at være 3 a 4, hvilket kræver anvendelse af samlinger  \r\n\r\n med dobbelt tætning. Det ville i dag ikke være sædvanlig praksis ved et  \r\n\r\n arbejde som det foreliggende at anvende disse kilemuffer. De ville ikke  \r\n\r\n opfylde fjernvarmenormen. </P>  \r\n\r\n<P>Tillægsspørgsmål </P>  \r\n\r\n<P>Kan eventuelle mangler ved rørsystemet skyldes temperaturforløbet i  \r\n\r\n anlægget fra dettes udførelse i januar 1981, indtil den første bruger blev  \r\n\r\n tilsluttet i oktober 1983? </P>  \r\n\r\n<P>Svar: </P>  \r\n\r\n<P>Under henvisning til erklæringsbilag 5 skønnes det, at temperaturforløbet  \r\n\r\n i anlægget ikke er årsag til de konstaterede mangler ved rørsystemet.' </P>  \r\n\r\n<P>I en tillægserklæring, dateret 29. juli 1985, har skønsmanden udtalt: </P>  \r\n\r\n<P>&#187;Tillægsspørgsmål 1 </P>  \r\n\r\n<P>Blev der ved de af skønsmanden foretagne undersøgelser, herunder de  \r\n\r\n undersøgelser, som skønsmanden har ladet foretage med bistand af Jydsk  \r\n\r\n Teknologisk Institut, konstateret rust- og tæringsangreb på medierørene. </P>  \r\n\r\n<P>Svar </P>  \r\n\r\n<P>Ja </P>  \r\n\r\n<P>Tillægsspørgsmål 2 </P>  \r\n\r\n<P>Såfremt spørgsmål 1 besvares bekræftende spørges dernæst: </P>  \r\n\r\n<P>Er det som følge af nævnte angreb og af hensyn til opnåelsen af en rimelig  \r\n\r\n levetid på medierørene nødvendigt at udskifte medierørene helt eller delvist.  \r\n\r\n</P>  \r\n\r\n<P>Ved besvarelsen af spørgsmålet bedes skønsmanden tage hensyn til, at det  \r\n\r\n under skønsforretningen i marken kunne konstateres, at isoleringsmaterialet  \r\n\r\n omkring medierørene var vådt, og at der var vand i muffesamlingerne. </P>  \r\n\r\n<P>Såfremt udskiftning af medierørene er nødvendig helt eller delvis, ønskes  \r\n\r\n omkostningerne i forbindelse hermed oplyst. </P>  \r\n\r\n<P>Svar: </P>  \r\n\r\n<P>Som nævnt i svaret på spørgsmål 4 i skønserklæringen af 1985.05.14 skønnes  \r\n\r\n det, at samlingerne på de lige rørstrækninger kan retableres ved anvendelse  \r\n\r\n af reparationsmuffer. Dette medfører ikke udskiftning af medierørene, hvilket  \r\n\r\n ikke skønnes nødvendigt, da samtlige besigtigede samlinger af denne type kun  \r\n\r\n var overfladisk rustangrebet. Dette forhold har dog ikke været nærmere  \r\n\r\n undersøgt, men såvel den sagkyndige fra J.T. I. som skønsmanden mener ikke at  \r\n\r\n have observeret alvorlige tæringsangreb i disse tilfælde. I  \r\n\r\n retableringsprisen er medregnet en afrensning og rustbeskyttelse af  \r\n\r\n medierører forinden påsætning af reparationsmuffen. </P>  \r\n\r\n<P>Stadig under henvisning til besvarelsen af spørgsmål 4 skønnes det, at  \r\n\r\n totaludskiftninger af faconstykket indebærer udskiftning af tæringsangrebne  \r\n\r\n medierør i fornøden udstrækning. </P>  \r\n\r\n<P>Omkostningerne fremgår af besvarelsn af spørgsmål 4.&#171; </P>  \r\n\r\n<P>Endelig har skønsmanden i en uddybende besvarelse af spørgsmål 4 den 4.  \r\n\r\n november 1985 udtalt: </P>  \r\n\r\n<P>&#187;Det blev oplyst, at sagsøger ved retableringen havde anvendt 527  \r\n\r\n stk. reparationsmuffer, 67 stk. bøjninger og 36 stk. teer. Til udskiftning af  \r\n\r\n bøjninger anvendes 2 stk. muffer og til teer 3 stk. </P>  \r\n\r\n<P>Besvarelsen af spørgsmål 4 andrager derfor: 51,5 stk. totaludskiftnig a  \r\n\r\n kr. 6000,- kr. 309.000,~ </P>  \r\n\r\n<P>142,5 stk. Lige-rør-samling a kr. 1200,- kr. 171.000,~ ------------~ </P>  \r\n\r\n<P>Ialt exclusive moms kr. 480.000,~ </P>  \r\n\r\n<P>Under afhjemlingen har skønsmanden forklaret, at det navnlig var  \r\n\r\n monteringen af tætnings- eller fugebåndene, der ikke var i overensstemmelse  \r\n\r\n med vejledningen, idet enderne af fugebåndene var forskudt i forhold til  \r\n\r\n hinanden. På sådanne steder kunne vand trænge ind. Vejledningens forskrifter  \r\n\r\n er teoretisk rigtige, men særdeles vanskelige at følge i praksis, navnlig når  \r\n\r\n monteringen skal udføres under uheldige vejrforhold og/eller vanskelige  \r\n\r\n lægningsforhold. Hvis monteringsarbejdet skal foregå om vinteren, bør der  \r\n\r\n gøres opmærksom på den hermed forbundne betydelige risiko. At udføre arbejdet  \r\n\r\n i telt vil være en væsentlig forbedring. I 1979-80 ville skønsmanden ikke  \r\n\r\n have afstået fra at udføre et sådant arbejde om vinteren. Det er ikke  \r\n\r\n kilemufferne, der er årsag til skaderne. Det er fugebåndene, der ved  \r\n\r\n sammentrykningen og eventuel varmepåvirkningen skal give tætning. Ved  \r\n\r\n adskillelse af rør og muffe for undersøgelse kan der efterlades båndrester på  \r\n\r\n både rør og muffe. Det er atypisk, at der ikke straks sættes vand på et nyt  \r\n\r\n fjernvarmenet. Monteringsvejledningen indeholdt intet om, at emnerne skulle  \r\n\r\n forvarmes af hensyn til fugebåndenes vedhæftning. Løgstørrør havde nok i  \r\n\r\n slutningen af 1979 et lidt dårligere ry end andre, men det kan skyldes, at  \r\n\r\n Løgstørrør dengang anvendtes i større omfang end andre fabrikater. ICM-rør  \r\n\r\n blev ikke i almindelighed betragtet som bedre end Løgstørrør. </P>  \r\n\r\n<P>Konsulent E, Jydsk Teknologisk Institus afdeling for vand- og  \r\n\r\n afløbsteknik, som har udarbejdet de omhandlede erklæringer fra instituttet,  \r\n\r\n har forklaret, at instituttet under arbejdets gang kun har udført det ene  \r\n\r\n tilsyn, som er behandlet i erklæringen af 26. februar 1980, og det var  \r\n\r\n bestilt af - eller blev i hvert fald betalt af - C A/S. Fugebåndene, der var  \r\n\r\n lagt i muffeskålene i stedet for rundt om rørkappen, nåede ikke sammen i  \r\n\r\n enderne. Han har set ca. 50 sådanne tilfælde i nærværende sag. Materialerne  \r\n\r\n lå i terrænet under sne, utildækket og uden caps længe inden de skulle  \r\n\r\n anvendes. Fygesne, regn eller sand kunne derfor komme ind i hulrummene i  \r\n\r\n samlingerne. Anlægget burde ikke tage skade af at stå ubenyttet i ca. 1 år,  \r\n\r\n men varme på systemet vil gavne fugebåndenes funktion. Disses tæthed skal dog  \r\n\r\n ikke bero på varmen, men være til stede straks efter monteringen, idet rørene  \r\n\r\n eventuelt ligger i vand, indtil der kommer varme på. Af de i 1985 undersøgte  \r\n\r\n 16 muffer var kun en tæt. Kun en af mufferne blev trykprøvet. Sand og grus  \r\n\r\n kan være kommet ind ved monteringen, men kan også være sivet ind med vandet  \r\n\r\n ved en utæt muffe. Fra 1982 har C A/S anvendt dobbelt tætning på sine muffer.  \r\n\r\n</P>  \r\n\r\n<P>Bygningskonstruktør F, Z-sted, har forklaret, at han, der dengang var  \r\n\r\n ansat i B A/S, forestod byggepladsen som tilsynsførende. Baggrunden for  \r\n\r\n skrivelsen af 7. november 1979, som han ikke direkte havde noget at gøre med,  \r\n\r\n var sikkert, at B fra et tidligere stort fjernvarmearbejde i Århus havde  \r\n\r\n erfaring for, at kilemufferne i Løgstørrør blev utætte. Problemet blev  \r\n\r\n undersøgt af både B og C med bistand af Jydsk Teknologisk Institut, men uden  \r\n\r\n resultat. Meningen med brevet var formentlig at klargøre, at arbejdet ikke  \r\n\r\n kunne lade sig gøre med kilemuffer. Han kom næsten dagligt på byggepladsen.  \r\n\r\n Netop fordi det var vinter, havde han sagt til montørerne, at de skulle være  \r\n\r\n omhyggelige med samlingerne, kappeenderne skulle forvarmes og aftørres, inden  \r\n\r\n de kom fugemassen på, og de måtte ikke nøjes med at støde enderne af  \r\n\r\n fugebåndene sammen. Fugebåndene lå således på rørkappen, ikke i muffeskålene,  \r\n\r\n og alle dem, han så, lå med overlapning af enderne. Han kontrollerede  \r\n\r\n personligt i mange tilfælde samlingen, og de muffer, han har set, var i  \r\n\r\n orden. Normalt ville man ikke have udført arbejdet på den årstid, når  \r\n\r\n vinteren var som det pågældende år. B fandt det uheldigt, at der ikke - som  \r\n\r\n det normalt sker - straks kom varme på anlægget for at udtørre eventuel fugt  \r\n\r\n og få anlægget til at &#187;lægge sig på plads&#171;. Han husker ikke, om man  \r\n\r\n gjorde kommunen opmærksom herpå. </P>  \r\n\r\n<P>Ingeniør i K kommune G, Y-by, har forklaret, at der ikke havde været nogen  \r\n\r\n problemer med fjernvarmenettet i Z-vejkvarteret. B var imidlertid ikke glad  \r\n\r\n for fortsat at projektere med Løgstørrør og var derfor begyndt at anvende  \r\n\r\n ICM-rør. På grund af de gode erfaringer med Løgstørrør på Z-vej, og da det  \r\n\r\n var praktisk kun at have en rørtype i fjernvarmenettet, ville kommunen  \r\n\r\n imidlertid have Løgstørrør med i licitationen vedrørende Ø-vangen.  \r\n\r\n Prisspørgsmålet spillede også en rolle. Han husker ikke, om indklagede fik  \r\n\r\n kopi af skrivelsen af 19. november 1979, eller om indklagede blev orienteret  \r\n\r\n om drøftelserne mellem kommunen, B A/S og C A/S, men indklagede var jo  \r\n\r\n repræsenteret på mødet den 19. november 1979. Efter B's advarsel i brevet af  \r\n\r\n 7. november 1979, lod man sig stille tilfreds med C's forsikringer i brevet  \r\n\r\n af 19. s.m. Det har aldrig været kommunens intentioner, at JTI skulle føre  \r\n\r\n &#187;ekstra kontrol af hver enkelt samling&#171;. Det må stå for  \r\n\r\n mødereferentens egen regning, men kommunen har dog ikke gjort indsigelse mod  \r\n\r\n referatet. B skulle føre tilsyn en gang om dagen. Klageren frigav uden  \r\n\r\n forbehold entreprenørens garanti 1 år efter afleveringen. Man var ude at se  \r\n\r\n på arealet, men der var jo intet usædvanligt. At der først blev sat vand på  \r\n\r\n anlægget i januar 1981 skyldtes, at der mod forventning kun var blevet bygget  \r\n\r\n ganske få ejendomme i området. Man fik på en forespørgsel til  \r\n\r\n korrosionscentralen det svar, at der ikke kunne ske noget ved at lade  \r\n\r\n anlægget stå uden vand et stykke tid. Man foretog sig fra kommunens side ikke  \r\n\r\n noget efter modtagelsen af JTI's rapport af 26. februar 1980 og indklagedes  \r\n\r\n skrivelse af 23. oktober 1980. Man havde jo en rådgivende og tilsynsførende  \r\n\r\n ingeniør, og det måtte efter vidnets opfattelse være dennes hovedpine, hvis  \r\n\r\n der var noget galt. Der er ikke foretaget den af skønsmanden foreslåede  \r\n\r\n reparation af anlægget, men man har udskiftet defekte dele, når man i anden  \r\n\r\n anledning har haft gravet op. </P>  \r\n\r\n<P>Direktør hos indklagede H, X-by, har forklaret, at han, der er faglært  \r\n\r\n smed, har beskæftiget sig med fjernvarme i ca. 30 år, oprindelig som montør,  \r\n\r\n senere som indehaver og leder af det indklagede selskab. Han havde både forud  \r\n\r\n for og samtidig med arbejdet i K arbejdet meget med Løgstørrør med  \r\n\r\n kilemuffer, men altid været vant til, at anlægget straks og successivt blev  \r\n\r\n sat i drift. I det foreliggende tilfælde var det ham ligemeget, hvilken slags  \r\n\r\n rør han skulle arbejde med. Han kendte B's skrivelse af 7. november 1979, men  \r\n\r\n ikke C's brev af 19. s.m. De i K beskæftigede montører havde i lang tid  \r\n\r\n forinden ikke arbejdet med andet end Løgstørrør. Han er først i 1984 blevet  \r\n\r\n bekendt med, at der ikke straks kom vand på anlægget, men han havde &#187;en  \r\n\r\n lumsk anelse&#171; om det. Efter kommunens reklamation i 1984 tilkaldte han  \r\n\r\n C, og de gravede sammen nogle samlinger op og udskiftede mufferne. Han ved  \r\n\r\n ikke, for hvis regning det skete. </P>  \r\n\r\n<P>Overmontør I, X-by, har forklaret, at han, der er uddannet rørlægger, har  \r\n\r\n været overmontør hos indklagede siden 1977. Han har gennemgået kurser  \r\n\r\n indenfor alle kendte rørfabrikater. I K førte han tilsyn for indklagede. De  \r\n\r\n gange, han var på byggepladsen, blev fugebåndene lagt i muffeskålene, hvilket  \r\n\r\n C var klar over skete på alle arbejdspladser, selv om det var i strid med  \r\n\r\n vejledningen, som foreskriver anbringelse af fugebåndene på kapperørene.  \r\n\r\n Fremgangsmåden blev fulgt, fordi det er nemmere at forvarme skålene. Han  \r\n\r\n mener, det er uden betydning, om båndenes ender ligger forskudt for hinanden:  \r\n\r\n det mases jo ud ved samlingen og opvarmningen af systemet. Rørene var  \r\n\r\n ankommet til byggepladsen, inden det blev snevejr, og lå udækkede, men blev  \r\n\r\n tildækket, da tilsynet forlangte det. Man har formentlig - her eller  \r\n\r\n andetsteds - fortalt C A/S, at det er nødvendigt at forvarme om vinteren, men  \r\n\r\n der er intet foreskrevet herom fra selskabets side. </P>  \r\n\r\n<P>Indklagede har efter aftale med klageren afstået fra at gøre forældelse  \r\n\r\n eller for sen reklamation gældende. </P>  \r\n\r\n<P>Klageren har til støtte for sin påstand gjort gældende, at der ubestridt  \r\n\r\n er konstateret vand navnlig i og ved mufferne og deraf følgende korrosion af  \r\n\r\n rørene. Dette kan kun skyldes indklagedes udførelse af monteringsarbejdet,  \r\n\r\n som efter skønsmandens og Jydsk Teknologisk Instituts erklæringer ikke er  \r\n\r\n udført i overensstemmelse med C's monteringsvejledning. Indklagede har ikke  \r\n\r\n godtgjort, at afvigelsen fra vejledningen var forsvarlig, og er derfor  \r\n\r\n ansvarlig for de heraf følgende skader på ledningsnettet. Indklagede har  \r\n\r\n desuden gjort for lidt med hensyn til opbevaring, rengøring og omhu ved  \r\n\r\n monteringen af materialerne for at modvirke de vanskelige vejrforhold,  \r\n\r\n hvorunder arbejdet blev udført. Det lå på forhånd klart for alle involverede,  \r\n\r\n at arbejdet skulle udføres midt om vinteren, men ingen advarede klageren om  \r\n\r\n de herved forventelige vanskeligheder, og indklagede - der ikke tog forbehold  \r\n\r\n - var efter direktørens forklaring fortrolig med vinterarbejde. </P>  \r\n\r\n<P>Det kan ikke bebrejdes klageren, at man mod B's advarsel bestemte, at der  \r\n\r\n skulle anvendes Løgstørrør. Dem havde man gode erfaringer med, og grundlaget  \r\n\r\n for advarslen var uklart. Desuden blev man beroliget af C's skrivelse af 19.  \r\n\r\n november 1979, og indklagede, hvis direktør deltog i møde s.d., gjorde ikke  \r\n\r\n indsigelse mod at anvende Løgstørrør. </P>  \r\n\r\n<P>Det kan heller ikke bebrejdes klageren, at man intet foretog sig efter  \r\n\r\n modtagelsen af Jydsk Teknologisk Instituts erklæring af 26. februar 1980.  \r\n\r\n Anlægget blev afleveret i april s.å. uden indsigelse fra det rådgivende  \r\n\r\n ingeniørfirma, og man fik i oktober s.å. en beroligende erklæring fra C A/S.  \r\n\r\n</P>  \r\n\r\n<P>Endelig er det forhold, at der ikke af klageren blev sat vand på anlægget  \r\n\r\n før i januar 1981, uden betydning, idet dette ikke er godtgjort at have haft  \r\n\r\n nogen virkning i relation til anlæggets tæthed. </P>  \r\n\r\n<P>Til støtte for påstanden om frifindelse har indklagede gjort gældende, at  \r\n\r\n indklagede ikke har udvist ansvarspådragende adfærd ved monteringsarbejdet,  \r\n\r\n herunder anvendelsen af de valgte materialer. I sidstnævnte henseende er det  \r\n\r\n ubestridt, at klageren imod sin tekniske rådgivers klare advarsler  \r\n\r\n egenhændigt bestemte, at der skulle anvendes Løgstørrør, og selv forhandlede  \r\n\r\n direkte med C A/S om de hermed forbundne problemer. Klagerens tilkendegivelse  \r\n\r\n i mødet den 19. november 1979 om, at man til gengæld ville lade Jydsk  \r\n\r\n Teknologisk Institut foretage ekstra kontrol af hver enkelt samling, blev  \r\n\r\n aldrig efterlevet. Fejl og mangler, som måtte kunne henføres til anvendelsen  \r\n\r\n af Løgstørrør, herunder disses eventuelle mindre egnethed til montering i  \r\n\r\n vintervejr, er herefter indklagede uvedkommende, og indklagede har efter B's  \r\n\r\n klare advarsel til klageren ikke haft pligt til at advare denne yderligere.  \r\n\r\n</P>  \r\n\r\n<P>Der er ikke påvist udførelsesfejl i indklagedes arbejde. At fugebåndene er  \r\n\r\n monteret i muffeskålene i stedet for - som foreskrevet i  \r\n\r\n monteringsvejledningen - på rørkapperne er accepteret af C i notatet fra  \r\n\r\n oktober 1980. At enderne på fugebåndene i nogle tilfælde måske ikke har været  \r\n\r\n i kontakt med, men ligget forskudt for hinanden, er uden betydning, idet  \r\n\r\n båndene, som i tværsnit er runde, vil blive mast ud i en bredde af 3-4 cm  \r\n\r\n under kilemuffens samling, og - navnlig - når der kommer varme på anlægget.  \r\n\r\n Dette måtte indklagede gå ud fra ville ske straks efter anlæggets  \r\n\r\n færdiggørelse, hvorved også eventuel fugt i rørene ville være tørret bort.  \r\n\r\n Ingeniør F's forklaring godtgør, at der har været arbejdet med særdeles omhu  \r\n\r\n med muffesamlingerne og herved er udført en forvarmning, som var nødvendig af  \r\n\r\n hensyn til fugebåndenes vedhæftning, men som ikke desto mindre var uomtalt i  \r\n\r\n monteringsvejledningen. </P>  \r\n\r\n<P>For det tilfælde, at voldgiftsretten skulle finde indklagede ansvarlig for  \r\n\r\n manglerne, gøres det gældende, at det påståede erstatningsbeløb må nedsættes  \r\n\r\n på grund af egen skyld hos klageren - ved det ensidige materialevalg, ved  \r\n\r\n utilstrækkeligt tilsyn og ved den uvarslede forsinkelse med påsætning af vand  \r\n\r\n - og klagerens passivitet ved intet at foretage sig i ca. 4 år efter Jydsk  \r\n\r\n Teknologisk Instituts alarmerende udtalelse af 26. februar 1980, hvilket  \r\n\r\n blandt andet har medført, at indklagede har mistet enhver regresmulighed. Ved  \r\n\r\n erstatningens fastsættelse må der endvidere tages hensyn til, at anlægget  \r\n\r\n blev afleveret i april 1980 og har være funktionsdygtigt lige siden, samt at  \r\n\r\n man ved at tilkende en erstatning svarende til skønsmandens  \r\n\r\n udskiftningsforslag i betydeligt omfang ville give klageren &#187;nyt for  \r\n\r\n gammelt&#171;. </P>  \r\n\r\n<P>Voldgiftsretten skal udtale: </P>  \r\n\r\n<P>Det lægges som ubestridt til grund, at der i et stort antal muffesamlinger  \r\n\r\n er trængt vand ind, som har medført en begyndende korrosion af  \r\n\r\n fjernvarmerørene. </P>  \r\n\r\n<P>Efter erklæringerne fra skønsmanden og Jydsk Teknologisk Institut findes  \r\n\r\n det godtgjort, at indklagedes folk under ledningsarbejdets udførelse ikke har  \r\n\r\n fulgt rørfabrikkens monteringsvejledning blandt andet med hensyn til  \r\n\r\n placeringen af fugebåndenes ender, og at dette har muliggjort vandindtrængen.  \r\n\r\n</P>  \r\n\r\n<P>Indklagede findes herefter ansvarlig for de derved opståede skader. </P>  \r\n\r\n<P>Det må efter skønsmandens forklaring og Jydsk Teknologisk Instituts  \r\n\r\n erklæring af 18. marts 1985 lægges til grund, at korrekt samling af mufferne  \r\n\r\n til Løgstørrør er vanskelig af gennemføre under vejr~ og lægningsforhold som  \r\n\r\n dem, også klageren måtte forudse i denne sag. </P>  \r\n\r\n<P>Når herefter henses til, at klageren mod den rådgivende ingeniørs advarsel  \r\n\r\n insisterede på anvendelse af dette rørfabrikat uden at iværksætte den i mødet  \r\n\r\n den 19. november 1979 tilkendegivne ekstra kontrol af muffesamlingerne, at  \r\n\r\n klageren forholdt sig passiv i mere end 4 år efter modtagelsen af Jydsk  \r\n\r\n Teknologisk Instituts alarmerende erklæring af 26. februar 1980 og derved  \r\n\r\n afskar indklagede fra regres mod rørleverandøren, samt at klageren uden  \r\n\r\n forudgående underretning til indklagede og i strid med sædvanlig praksis  \r\n\r\n undlod at sætte vand og varme på anlægget i næsten et år efter dets  \r\n\r\n færdiggørelse, hvilket ikke kan udelukkes at have medvirket til skaden,  \r\n\r\n findes klageren selv at måtte bære en del af det lidte tab. Ved dettes  \r\n\r\n opgørelse bør der endvidere tages hensyn til, at klageren nu har haft et  \r\n\r\n funktionsdygtigt anlæg til rådighed i næsten 8 år, svarende til ca. en  \r\n\r\n trediedel af et fjernvarmeanlægs normale levetid. </P>  \r\n\r\n<P>Efter en samlet vurdering af disse forhold, og idet erstatningsbeløbet  \r\n\r\n tilkendes uden tillæg af moms, da klageren er momsregistreret, findes  \r\n\r\n indklagede til klageren at burde betale 160.000 kr. med renter som nedenfor  \r\n\r\n anført. </P>  \r\n\r\n<P>Trods sagsgenstandens begrænsede størrelse er der af klageren afholdt  \r\n\r\n konstateringsomkostninger på 128.435 kr. excl. moms, advokatomkostninger og  \r\n\r\n eget arbejde (32.089 kr.), heraf til Jydsk Teknologisk Institut 93.520 kr.  \r\n\r\n Klageren har påstået omkostningsbeløbet + dækning af eget arbejde betalt af  \r\n\r\n indklagede som sagsomkostninger. Efter sagens udfald forholdes der med sagens  \r\n\r\n omkostninger som nedenfor bestemt. </P>  \r\n\r\n<P>Thi bestemmes : </P>  \r\n\r\n<P>Indklagede, A A/S, X-by, skal inden 14 dage efter denne kendelses  \r\n\r\n modtagelse til klageren, K kommunale varmeforsyning, betale 160.000 kr. med  \r\n\r\n sædvanlig procesrente fra den 3. april 1986, indtil betaling sker, og til  \r\n\r\n delvis dækning af konstateringsomkostninger 64.200 kr. </P>  \r\n\r\n<P>Iøvrigt betaler ingen af parterne sagsomkostninger til den anden part.  \r\n\r\n</P>  \r\n\r\n<P>Voldgiftsrettens omkostninger betales af parterne in solidum, i det  \r\n\r\n indbyrdes forhold med to trediedele af klageren og en trediedel af  \r\n\r\n indklagede, efter opgørelse og påkrav fra Voldgiftsnævnet. </P>  \r\n\r\n<P>København den 25. februar 1988 </P>  \r\n\r\n<P>Leif Egeskjold Thorkil Pape John Hartwig </P>  \r\n\r\n<P>P.v.c. </P>  \r\n\r\n<P>G. Stark </P>  \r\n\r\n</DIV>",
    "isHistorical": false,
    "editorialNotes": [
        "(* 1) Offentliggjort i Kendelser om fast ejendom 1988, side 8-21 af Jurist- og Økonomforbundets forlag"
    ],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19885163225"
        },
        {
            "displayName": "Entydig dokumentidentifikation",
            "displayValue": "CA003300"
        },
        {
            "displayName": "Dato for indlæggelse",
            "displayValue": "03/12/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "51632"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "25/02/1988"
        },
        {
            "displayName": "Administrerende myndighed",
            "displayValue": "Voldgiftsretten for Bygge- og Anlægsvirksomhed"
        },
        {
            "displayName": "Ressortministeriets journalnummer",
            "displayValue": "Voldgiftssag nr. C 1748"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}