{
    "id": 109133,
    "title": "1992 BTL 125   BETÆNKNING OVER FORSLAG TIL LOV OM ÆNDRING AF FORSKELLIGE LOVE FOR   FÆRØERNE OM SOCIALE YDELSER (INDTÆGTSREGULERING AF FOLKEPENSIONENS GRUNDBELØB   FOR DE 67-69-ÅRIGE, NEDSÆTTELSE AF BARSELPERIODEN OG FORLÆNGELSE AF   DAGPENGEPERIODEN VED SYGDOM TIL 20 UGER M.V.)    NR L 125 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 125",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 125 </P>  \r\n\r\n<P></P>  \r\n\r\n<P>Betænkning over Forslag til lov om ændring af forskellige love for  \r\n\r\n Færøerne om sociale ydelser (Indtægtsregulering af folkepensionens grundbeløb  \r\n\r\n for de 67-69-årige, nedsættelse af barselperioden og forlængelse af  \r\n\r\n dagpengeperioden ved sygdom til 20 uger m.v.) <BR>  \r\n\r\n Nr L 125 1992-93, 1. samling </P>  \r\n\r\n<P></P>  \r\n\r\n<P>Afgivet af Socialudvalget </P>  \r\n\r\n<P></P>  \r\n\r\n<P>Afgivet: 19921216 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til socialministeren, som denne har besvaret </P>  \r\n\r\n<P>skriftligt. Udvalgets spørgsmål og socialministerens svar herpå er </P>  \r\n\r\n<P>optrykt som bilag til betænkningen. </P>  \r\n\r\n<P>Der er af socialministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse</I> med det af  \r\n\r\n socialministeren stillede ændringsforslag. </P>  \r\n\r\n<P>Et mindretal inden for flertallet (Socialistisk Folkepartis medlem af  \r\n\r\n udvalget) udtaler følgende: </P>  \r\n\r\n<P>Færøernes vanskelige økonomiske situation er baggrund for dette  \r\n\r\n lovforslag. </P>  \r\n\r\n<P>Mindretallet vil ikke modsætte sig færingernes måde at løse problemerne  \r\n\r\n på, selv om mindretallet ikke er enig i alle forslagets elementer. </P>  \r\n\r\n<P>Færingernes hjemmestyre tager SF meget alvorligt, selv om partiet ikke  \r\n\r\n fraskriver sig retten og pligten til ikke at være enig i alle forslag, som  \r\n\r\n det færøske Lagting fremsætter. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> ved 3.behandling. </P>  \r\n\r\n<P>ÆndringsforslagAf <I>socialministeren</I> , tiltrådt af et <I>flertal</I>  \r\n\r\n (udvalget med undtagelse af FP): </P>  \r\n\r\n<P>Til § 1 <B>1)</B>  <I>Nr. 8</I> udgår. </P>  \r\n\r\n<P>Bemærkninger </P>  \r\n\r\n<P>Til nr. 1 Bestemmelsen udgår på grund af en teknisk fejl. </P>  \r\n\r\n<P>Jytte Andersen (S) Karen Jespersen (S) Jytte Hilden (S) Jørn Pedersen (S)  \r\n\r\n Hugo Sørensen (S) Jacob Lindenskov (S) Taanquist (S) nfmd. <I>Lilli  \r\n\r\n Gyldenkilde (SF) Bente Juncker (CD) Pia Christmas-Møller (KF) Per Tærsbøl  \r\n\r\n (KF) Grethe Fenger Møller (KF) Eva Kjer Hansen (V) Bente Grønfeldt (V) Tom  \r\n\r\n Behnke (FP) Lone Dybkjær (RV) Kofod-Svendsen (KRF)</I> fmd.  <B>Bilag 1  \r\n\r\n</B></P>  \r\n\r\n<P>Udvalgets spørgsmål til socialministeren og dennes svar herpå </P>  \r\n\r\n<P> <I>Spørgsmål 1:</I>  </P>  \r\n\r\n<P>Det bedes oplyst, hvor stor en del af den forventede besparelse der  \r\n\r\n stammer fra indtægtsreguleringen af folkepensionens grundbeløb for de  \r\n\r\n 67-70-årige, og hvor stor en del der stammer fra ændringen af forsorgsloven  \r\n\r\n mht. til beskæftigelsesarbejde for kontanthjælpsmodtagere. </P>  \r\n\r\n<P> <I>Svar:</I>  </P>  \r\n\r\n<P>Som det fremgår af de økonomiske bemærkninger til lovforslaget, er den  \r\n\r\n samlede besparelse for staten på 1,4 mio. kr. sammensat af en række  \r\n\r\n modsatrettede økonomiske konsekvenser ved de enkelte lovforslag. </P>  \r\n\r\n<P>Forslaget om indtægtsreguleringen af folkepensionens grundbeløb for de  \r\n\r\n 67-69-årige medfører en besparelse for staten på 2,4 mio. kr. </P>  \r\n\r\n<P>Besparelsen for Færøerne er på 11,9 mio. kr. </P>  \r\n\r\n<P>Lovforslaget om kontanthjælpsmodtageres pligt til at deltage i  \r\n\r\n beskæftigelsesfremmende foranstaltninger ventes ikke at have nævneværdige  \r\n\r\n økonomiske konsekvenser. </P>  \r\n\r\n<P> <I>Spørgsmål 2:</I>  </P>  \r\n\r\n<P>Kan ministeren bekræfte, at der efter vedtagelsen af den færøske finanslov  \r\n\r\n for 1993 fortsat hverken opkræves formueskat, ejendomsskat og lejeværdi af  \r\n\r\n egen bolig, ligesom det også fortsat vil være muligt at opnå sociale ydelser  \r\n\r\n uanset formuegrundlag? </P>  \r\n\r\n<P> <I>Svar:</I>  </P>  \r\n\r\n<P>Landsstyret har bekræftet, at der efter vedtagelsen af den færøske  \r\n\r\n finanslov for 1993 fortsat ikke kan opkræves formueskat, ejendomsskat eller  \r\n\r\n skat af lejeværdi af egen bolig. </P>  \r\n\r\n<P>For så vidt angår spørgsmålet om betydningen af formue i forhold til  \r\n\r\n sociale ydelser skal det oplyses, at det fremgår af § 11 i forsorgsloven, at  \r\n\r\n ydelse af forbigående hjælp efter forsorgsloven forudsætter, at hverken den,  \r\n\r\n der søger hjælpen, eller ægtefællen er i besiddelse af formue, hvoraf det  \r\n\r\n økonomiske behov kan dækkes. Denne bestemmelse er identisk med bistandslovens  \r\n\r\n § 39, stk. 1, 1. pkt. Det samme er tilfældet for så vidt angår varig  \r\n\r\n kontanthjælp. Det er således efter den nuværende lovgivning <I>ikke</I>  \r\n\r\n muligt at opnå hverken forbigående eller varig kontanthjælp efter  \r\n\r\n forsorgsloven uanset formuegrundlag. </P>  \r\n\r\n<P> <I>Spørgsmål 3:</I>  </P>  \r\n\r\n<P>Kriterierne for, om en færøsk lov skal forelægges for Folketinget, bedes  \r\n\r\n oplyst. </P>  \r\n\r\n<P> <I>Svar:</I>  </P>  \r\n\r\n<P>Efter lov nr. 137 af 23. marts 1948 om Færøernes hjemmestyre har  \r\n\r\n hjemmestyret, dvs. Lagting og landsstyre den lovgivende myndighed for sager,  \r\n\r\n der er overtaget som færøsk særanliggende. Sådanne love skal ikke forelægges  \r\n\r\n for Folketinget. </P>  \r\n\r\n<P>Lovforslag på områder, der ikke er færøsk særanliggende, herunder den  \r\n\r\n offentlige forsorg, skal på normal vis forelægges for Folketinget. </P>  \r\n\r\n<P> <I>Spørgsmål 4:</I>  </P>  \r\n\r\n<P>Vil det være muligt for Folketinget at stille ændringsforslag til de  \r\n\r\n lovforslag vedrørende Færøerne, som Folketinget skal behandle, og hvilken  \r\n\r\n indflydelse ville det have på de færøske forslag, hvis ændringsforslagene  \r\n\r\n blev vedtaget? </P>  \r\n\r\n<P> <I>Svar:</I>  </P>  \r\n\r\n<P>Efter hjemmestyrelovens § 7 skal regeringsforslag, der udelukkende  \r\n\r\n vedrører Færøerne, forelægges for hjemmestyret, inden de fremsættes for  \r\n\r\n Folketinget. </P>  \r\n\r\n<P>Sådanne forslag behandles i overensstemmelse med de almindelige regler for  \r\n\r\n behandling af lovforslag, herunder med hensyn til ændringsforslag. </P>  \r\n\r\n<P>På baggrund af hjemmestyrelovens § 7 og praksis for samarbejdet mellem  \r\n\r\n rigsmyndighederne og hjemmestyret inden for hjemmestyreordningen vil såvel  \r\n\r\n regeringens som private ændringsforslag af den pågældende minister skulle  \r\n\r\n forelægges for hjemmestyret med henblik på opnåelse af enighed mellem  \r\n\r\n rigsmyndighederne og hjemmestyret om de pågældende tvivlsspørgsmål. </P>  \r\n\r\n<P> <I>Spørgsmål 5:</I>  </P>  \r\n\r\n<P>Svaret bedes uddybet med angivelse af, hvilke modsatrettede økonomiske  \r\n\r\n konsekvenser ved de enkelte lovforslag der er tale om. </P>  \r\n\r\n<P> <I>Svar:</I>  </P>  \r\n\r\n<P>Se bilag. </P>  \r\n\r\n<P> <I>Spørgsmål 6:</I>  </P>  \r\n\r\n<P>Ministeren bedes oplyse, om betingelserne i § 11 i forsorgsloven om, at  \r\n\r\n ydelse af forbigående hjælp efter forsorgsloven forudsætter, at ansøgeren  \r\n\r\n ikke er i besiddelse af formue, hvoraf det økonomiske behov kan dækkes, også  \r\n\r\n gælder varig hjælp. </P>  \r\n\r\n<P> <I>Svar:</I>  </P>  \r\n\r\n<P>Som oplyst i svar på spørgsmål 2 gælder betingelsen om, at ansøgeren ikke  \r\n\r\n har formue, hvoraf det økonomiske behov kan dækkes, også varig kontanthjælp  \r\n\r\n efter forsorgsloven. </P>  \r\n\r\n<P> <I>Spørgsmål 7:</I>  </P>  \r\n\r\n<P>Da der ikke foretages en formueopgørelse, bedes det oplyst, hvorledes det  \r\n\r\n godtgøres, at ansøgeren ikke er i besiddelse af formue, hvoraf det økonomiske  \r\n\r\n behov kan dækkes. I den forbindelse bedes det oplyst, om udtrykket formue  \r\n\r\n også omfatter fast ejendom. </P>  \r\n\r\n<P> <I>Svar:</I>  </P>  \r\n\r\n<P>I forbindelse med ansøgning om kontanthjælp giver den pågældende  \r\n\r\n oplysninger om sine økonomiske forhold, herunder om eventuel formue. På  \r\n\r\n Færøerne afgives disse oplysninger på en &#187;tro og love&#171;-erklæring.  \r\n\r\n</P>  \r\n\r\n<P>Udtrykket formue dækker også illikvid formue som f.eks. fast ejendom. </P>  \r\n\r\n<P> <I>Spørgsmål 8:</I>  </P>  \r\n\r\n<P>Udvalget udbeder sig en opgørelse over de formuegrænser, der er i  \r\n\r\n bistandslovens § 39, stk. 1, 1. pkt., sammenholdt med en opgørelse over de  \r\n\r\n formuegrænser, der gælder efter de færøske regler. </P>  \r\n\r\n<P> <I>Svar:</I>  </P>  \r\n\r\n<P>Der er ikke tale om formuegrænser hverken efter bistandslovens § 39, stk.  \r\n\r\n 1, 1. pkt., eller efter den færøske forsorgslov. </P>  \r\n\r\n<P> <I>Spørgsmål 9:</I>  </P>  \r\n\r\n<P>Ministeren bedes bekræfte, at det er muligt at stille ændringsforslag til  \r\n\r\n lovforslaget. I den forbindelse bedes det oplyst, hvilken indflydelse det vil  \r\n\r\n få på forslaget, hvis der skulle vise sig et flertal, som henstiller til  \r\n\r\n socialministeren at tage spørgsmål vedrørende lovforslaget op til eksplicit  \r\n\r\n drøftelse med landsstyret, og meddele Folketingets Socialudvalg resultatet af  \r\n\r\n disse drøftelser. </P>  \r\n\r\n<P> <I>Svar:</I>  </P>  \r\n\r\n<P>Som oplyst i besvarelsen af spørgsmål 4 er det muligt at stille  \r\n\r\n ændringsforslag til lovforslaget. Som ligeledes nævnt vil konsekvensen heraf  \r\n\r\n være, at et sådant ændringsforslag skal behandles i Lagtinget inden en  \r\n\r\n endelig vedtagelse i Folketinget. </P>  \r\n\r\n<P> <B>Bilag 2 </B></P>  \r\n\r\n<P>Økonomiske konsekvenser af lovændringerne, mio. kr. </P>  \r\n\r\n<PRE>  \r\n\r\n ---------------------------------------------------------------------  \r\n\r\n                                                   Staten     Færøerne  \r\n\r\n ---------------------------------------------------------------------  \r\n\r\n Lagtingslov ......................................  0,3       1,0  \r\n\r\n Forsorg ..........................................  0,1       0,4  \r\n\r\n Dagpenge, sygdom .................................  1,5       4,6  \r\n\r\n ---------------------------------------------------------------------  \r\n\r\n Udgifter i alt ...................................  2,0       6,0  \r\n\r\n ---------------------------------------------------------------------  \r\n\r\n Lagtingslov ......................................            7,6  \r\n\r\n Dagpenge, barsel .................................  1,0       2,9  \r\n\r\n Pension ..........................................  2,4      11,9  \r\n\r\n ---------------------------------------------------------------------  \r\n\r\n Besparelser i alt ................................  3,4      22,4  \r\n\r\n ---------------------------------------------------------------------  \r\n\r\n  Samlet økonomisk effekt .........................  1,4      16,4  \r\n\r\n ---------------------------------------------------------------------  \r\n\r\n Udgifter 1993 ....................................  2,0       6,0  \r\n\r\n Besparelser 1993 .................................  2,9      20,9  \r\n\r\n ---------------------------------------------------------------------  \r\n\r\n  Samlet effekt 1993 ..............................  0,9      14,9  \r\n\r\n ---------------------------------------------------------------------  \r\n\r\n</PRE>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde. Udvalget </P>  \r\n\r\n<P>har stillet spørgsmål til socialministeren, som denne har besvaret </P>  \r\n\r\n<P>skriftligt. </P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse</I> i den  \r\n\r\n affattelse, hvori det foreligger efter 2. behandling. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> , men kan stemme for det af mindretallet  \r\n\r\n stillede ændringsforslag. </P>  \r\n\r\n<P>For mindretallet er det væsentligt at påpege det lovjaskeri, der har  \r\n\r\n fundet sted i forbindelse med behandlingen af dette lovforslag. </P>  \r\n\r\n<P>Ifølge hjemmestyreloven skal Folketinget behandle fællesanliggender på  \r\n\r\n normal vis, hvilket vil sige med 3 behandlinger og udvalgsbehandling.  \r\n\r\n Mindretallet finder ikke, at der har været tilstrækkeligt med tid til en  \r\n\r\n seriøs gennemgang af lovforslaget og dets konsekvenser. </P>  \r\n\r\n<P>Hvis ikke Folketinget blot skal blive til et gummistempel, skal det være  \r\n\r\n slut med disse hastebehandlinger, hvor standardbemærkningen ved første  \r\n\r\n behandlingerne er: &#187;Når Færøerne ønsker det, skal vi jo ikke blande  \r\n\r\n os&#171; eller lign. formuleringer, der tilkendegiver, at Folketingets  \r\n\r\n partier stort set er ligeglade med lovudviklingen på Færøerne og dermed  \r\n\r\n befolkningens tarv på Færøerne. </P>  \r\n\r\n<P>På den baggrund har mindretallet stillet ændringsforslag om, at lovens  \r\n\r\n ikrafttræden blev udskudt til den 1. april 1993, så Folketinget fik mulighed  \r\n\r\n for en seriøs gennemgang af lovforslaget, men dette er ikke ønsket fra resten  \r\n\r\n af Folketingets partier. </P>  \r\n\r\n<P>Mindretallet kan ikke støtte lovforslaget, da det frygter, at det vil få  \r\n\r\n katastrofale konsekvenser for specielt pensionisterne på Færøerne. </P>  \r\n\r\n<P>ÆndringsforslagAf et <I>mindretal</I> (FP): </P>  \r\n\r\n<P>Til § 4 <B>1)</B> I <I>1. pkt.</I> ændres &#187;1. januar&#171; til:  \r\n\r\n &#187;1. april&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 På grund af tidsproblemer i Folketinget har det ikke været  \r\n\r\n muligt at underkaste lovforslaget en rimelig udvalgsbehandling. </P>  \r\n\r\n<P>Hvis bestemmelserne i lov om Færøernes hjemmestyre om, at  \r\n\r\n fællesanliggender skal forelægges Folketinget på normal vis, skal have  \r\n\r\n mening, må ikrafttrædelsen udsættes for at få en forsvarlig  \r\n\r\n udvalgsbehandling. </P>  \r\n\r\n<P>Jytte Andersen (S) Karen Jespersen (S) Jytte Hilden (S) Jørn Pedersen (S)  \r\n\r\n Hugo Sørensen (S) Jacob Lindenskov (S) Taanquist (S) nfmd. <I>Lilli  \r\n\r\n Gyldenkilde (SF) Bente Juncker (CD) Pia Christmas-Møller (KF) Per Tærsbøl  \r\n\r\n (KF) Grethe Fenger Møller (KF) Eva Kjer Hansen (V) Bente Grønfeldt (V) Tom  \r\n\r\n Behnke (FP) Lone Dybkjær (RV) Kofod-Svendsen (KRF)</I> fmd. <I> </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "13/01/1993"
        },
        {
            "displayName": "Accession",
            "displayValue": "199214K00125"
        },
        {
            "displayName": "Entydig dokumentidentifikation",
            "displayValue": "CL001885"
        },
        {
            "displayName": "Dato for førstegangsindlæggelse",
            "displayValue": "13/01/1993"
        },
        {
            "displayName": "Dato for indlæggelse",
            "displayValue": "13/01/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "125"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}