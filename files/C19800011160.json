{
    "id": 76599,
    "title": "Vejledning om udfærdigelse af eleverklæringer i folkeskolen (* 1) (Til alle amtsråd, kommunalbestyrelser, skolekommissioner, skolenævn, lærerråd, ledere af kommunale folkeskoler, statsøvelsesskoler, friskoler, private grundskoler,    grundskolekursus samt skoledirektionen i København) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 111 af 02/07/1980",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om udfærdigelse af eleverklæringer i  \r\n\r\n folkeskolen (* 1) </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til alle amtsråd, kommunalbestyrelser,  \r\n\r\n skolekommissioner, skolenævn, </P>  \r\n\r\n<P CLASS=TITEL-KOMMENTAR ALIGN=CENTER>lærerråd, ledere af kommunale  \r\n\r\n folkeskoler, statsøvelsesskoler, </P>  \r\n\r\n<P CLASS=TITEL-KOMMENTAR ALIGN=CENTER>friskoler, private grundskoler,  \r\n\r\n grundskolekursus samt </P>  \r\n\r\n<P CLASS=TITEL-KOMMENTAR ALIGN=CENTER>skoledirektionen i København) </P>  \r\n\r\n<BR>  \r\n\r\n<P> Vejledning om udfærdigelse af eleverklæringer i folkeskolen. </P>  \r\n\r\n<P CLASS=PUNKT> <B>1.</B> I medfør af lovgivning og administrative  \r\n\r\n forskrifter har visse offentlige myndigheder ret til at indhente skriftlige  \r\n\r\n oplysninger angående tidligere og nuværende elever på skolerne. Det gælder  \r\n\r\n f.eks. arbejdsformidlingen, udskrivningsvæsenet, politiet, anklagemyndigheden  \r\n\r\n og kriminalforsorgen samt de sociale udvalg. En sådan adgang tilkommer  \r\n\r\n derimod ikke andre private, herunder arbejdsgivere, end den pågældende elev  \r\n\r\n eller dennes forældre. </P>  \r\n\r\n<P>Eleverklæringer afgives af skolens leder og bør affattes således, at  \r\n\r\n elevens situation belyses gennem oplysninger om konkrete forhold i  \r\n\r\n forbindelse med vedkommendes skolegang. </P>  \r\n\r\n<P>Kun forhold, der er relevante i relation til henvendelsen, bør anføres.  \r\n\r\n Der bør således ikke tilsigtes konklusioner med hensyn til elevens  \r\n\r\n karakteregenskaber, ligesom forenklede standardiserede udtryk bør undgås.  \r\n\r\n</P>  \r\n\r\n<P>Kun efter anmodning fra politiet, anklagemyndigheden eller retten må der  \r\n\r\n afgives erklæring om, hvorvidt et barn kan anses for troværdigt som vidne, og  \r\n\r\n sådanne erklæringer må kun afgives om nuværende elever i den pågældende  \r\n\r\n skole, og kun såfremt skolen finder at have tilstrækkeligt grundlag herfor.  \r\n\r\n Det bemærkes i den forbindelse, at skolen under alle omstændigheder har pligt  \r\n\r\n til at besvare anmodningen, også i de tilfælde, hvor man ikke finder at have  \r\n\r\n tilstrækkeligt grundlag for at udfærdige en egentlig erklæring. I sådanne  \r\n\r\n tilfælde skal erklæringen gå ud på, at man ikke har tilstrækkeligt grundlag  \r\n\r\n for at udtale sig om en elevs troværdighed. </P>  \r\n\r\n<P CLASS=PUNKT> <B>2.</B> Som grundlag for udfærdigelsen af eleverklæringer  \r\n\r\n kan anvendes: </P>  \r\n\r\n<P>A. Elevkartoteket, som normalt indeholder oplysning om bl.a. </P>  \r\n\r\n<P>a. Elevens fulde navn, personnummer og bopæl. </P>  \r\n\r\n<P>b. Forældrenes (forældremyndighedens indehavers) navne, personnumre og  \r\n\r\n bopæl samt eventuelle plejeforældres navne og bopæl. </P>  \r\n\r\n<P>c. Tidspunktet for elevens optagelse i 1. klasse. </P>  \r\n\r\n<P>d. Tidspunktet for udskrivning af skolen. </P>  \r\n\r\n<P>e. Eventuel henvisning til specialundervisning, som ikke er af foreløbig  \r\n\r\n karakter, eller anden specialpædagogisk bistand. </P>  \r\n\r\n<P>f. Eventuel fritagelse for deltagelse i undervisningen. </P>  \r\n\r\n<P>g. Eventuel oplysning om, at eleven har været undervist på samme  \r\n\r\n klassetrin i to år. </P>  \r\n\r\n<P>B. Afgangsbeviser og prøveprotokoller. </P>  \r\n\r\n<P>Afgangsbeviser skal i henhold til § 12, stk. 2, i lov om folkeskolen af  \r\n\r\n 26. juni 1975 indeholde oplysning om, i hvilken undervisning eleven har  \r\n\r\n deltaget, og om de senest givne standpunktskarakterer samt om eventuelle  \r\n\r\n prøvekarakterer. Derimod indeholder afgangsbeviserne ikke mere - således som  \r\n\r\n efter den tidligere folkeskolelov - en samlet udtalelse om elevens arbejde,  \r\n\r\n standpunkt, flid og opførsel i skolen, men såfremt eleven eller  \r\n\r\n forældremyndighedens indehaver fremsætter ønske om en samlet udtalelse bør  \r\n\r\n dette imødekommes. En sådan udtalelse er til elevens brug og bør ikke af  \r\n\r\n skolen meddeles til andre. </P>  \r\n\r\n<P>Oplysninger om karakterer fra afgangsbeviser, eventuelt fra  \r\n\r\n prøveprotokoller, har dog kun i begrænset omfang betydning bortset fra  \r\n\r\n erklæringer til kriminalforsorgen, arbejdsformidlingen og til sociale  \r\n\r\n myndigheder, der yder hjælp til uddannelse. </P>  \r\n\r\n<P>C. Samtaler med elev og forældre om elevens forhold må ikke indgå i  \r\n\r\n erklæringerne eller danne grundlag for erklæringerne. </P>  \r\n\r\n<P CLASS=PUNKT> <B>3.</B> Oplysninger fra skolepsykologiske rapporter  \r\n\r\n videregives ikke i eleverklæringer. Det anføres derimod normalt, at  \r\n\r\n undersøgelse har fundet sted, med oplysning om undersøgelsesår samt  \r\n\r\n vedkommende skolepsykologiske kontor, således at rekvirenten kan henvende sig  \r\n\r\n direkte til dette, såfremt man måtte ønske oplysninger fra de  \r\n\r\n skolepsykologiske rapporter. </P>  \r\n\r\n<P>Oplysninger fra helbredskort kan kun gives efter aftale med skolelægen.  \r\n\r\n</P>  \r\n\r\n<P CLASS=PUNKT> <B>4.</B> Ved fremsendelse til den rekvirerende myndighed  \r\n\r\n forsynes enhver eleverklæring med denne bemærkning: &#187;Skolen henstiller,  \r\n\r\n at den elev, som denne erklæring angår, eller forældremyndighedens indehaver,  \r\n\r\n underrettes om, at erklæringen foreligger, når den pågældende efter  \r\n\r\n bestemmelserne om offentlighed i forvaltningen kan forlange at blive gjort  \r\n\r\n bekendt med den. Skolen henstiller endvidere, at der tillige gives oplysning  \r\n\r\n om, til hvilken brug erklæringen er indhentet. Der henvises til  \r\n\r\n undervisningsministeriets vejledning af 2. juli 1980 om udfærdigelse af  \r\n\r\n eleverklæringer i folkeskolen.&#171; </P>  \r\n\r\n<P CLASS=PUNKT> <B>5.</B> Under hensyn ti muligheden for, at der fra skolerne  \r\n\r\n rekvireres oplysninger om tidligere elever, bør skolekartotekskortene,  \r\n\r\n afgangsbeviserne og prøveprotokollerne opbevares, indtil der er forløbet ti  \r\n\r\n år efter, at eleven efter undervisningspligtens ophør er udskrevet af  \r\n\r\n folkeskolen. </P>  \r\n\r\n<P>Det bemærkes dog, at opbevaringspligt herudover kan følge af de af  \r\n\r\n arkivvæsenet fastsatte retningslinier. x) </P>  \r\n\r\n<P>Skolepsykolograpporter bør normalt tilintetgøres ved vedkommende  \r\n\r\n skolepsykologiske kontors foranstaltning, når eleven efter  \r\n\r\n undervisningspligtens ophør udskrives af folkeskolen. Af hensyn til elevens  \r\n\r\n tarv - f.eks. til brug ved fremtidige ansøgninger om dispensation ved prøver  \r\n\r\n og eksaminer eller om fritagelse for militærtjeneste - kan den pågældende  \r\n\r\n rapport dog efter ønske fra eleven eller forældremyndighedens indehaver  \r\n\r\n opbevares, indtil der er forløbet ti år efter, at eleven udskrevet af  \r\n\r\n folkeskolen. </P>  \r\n\r\n<P>Helbredskort opbevares i overensstemmelse med sundhedsstyrelsens  \r\n\r\n retningslinier vedrørende tilrettelæggelse af skolelægeordningen. </P>  \r\n\r\n<UL CLASS=PLAIN-LIST>  \r\n\r\n<LI>x) Sådanne nye retningslinier er for tiden under udarbejdelse i  \r\n\r\n indenrigsministeriet. </LI>  \r\n\r\n</UL>  \r\n\r\n<P CLASS=PUNKT> <B>6.</B> I tilfælde, hvor skolerne anmodes om at afgive  \r\n\r\n eleverklæringer mere end ti år efter elevens udskrivning af folkeskolen, kan  \r\n\r\n sådanne anmodninger imødekommes i det omfang, skolerne er i stand til at  \r\n\r\n bidrage med oplysninger. Erklæringerne bør dog i sådanne tilfælde kun  \r\n\r\n afgives, dersom den tidligere elev på forhånd erklærer sig indforstået  \r\n\r\n hermed. </P>  \r\n\r\n<P CLASS=PUNKT> <B>7.</B> Eleverklæringer må behandles som sager af fortrolig  \r\n\r\n karakter, der er undergivet tavshedspligt. Dog har eleven (elevens forældre)  \r\n\r\n ret til - gennem henvendelse til den myndighed, der har rekvireret  \r\n\r\n oplysningerne - at gøre sig bekendt med afgivne erklæringer i det omfang,  \r\n\r\n dette følger af reglerne om partsoffentlighed, jfr. kapitel 2 i lov af 10.  \r\n\r\n juni 1970 om offentlighed i forvaltningen. I øvrigt henvises til punkt 4  \r\n\r\n ovenfor. </P>  \r\n\r\n<P>UNDERVISNINGSMINISTERIET </P>  \r\n\r\n<P>Direktoratet for folkeskolen, folkeoplysning, seminarier m.v., den 2. juli  \r\n\r\n 1980 </P>  \r\n\r\n<P>P. d. v. </P>  \r\n\r\n<P>Helge Thomsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Korrekte henvisninger er LBK nr. 541 af 21. august 1986 og lov nr.  \r\n\r\n 572 af 19. december 1985, - dog stadig samme paragraffer og kapitler. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/09/1980"
        },
        {
            "displayName": "Accession",
            "displayValue": "C19800011160"
        },
        {
            "displayName": "Entydig dokumentidentifikation",
            "displayValue": "CM035805"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "06/09/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "111"
        },
        {
            "displayName": "År for udstedelse",
            "displayValue": "1980"
        },
        {
            "displayName": "Dato for underskrift",
            "displayValue": "02/07/1980"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Folkeskoleafdelingen"
        },
        {
            "displayName": "Ressortministeriets journalnummer",
            "displayValue": "Undervisningsmin. j.nr. F. 09-32-01/75"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}