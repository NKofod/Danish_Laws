{
    "id": 112613,
    "title": "1985 LSF 30   FORSLAG TIL LOV OM ÆNDRING AF LOV OM STEMPELAFGIFT AF TOPOGRAFISKE KORT  ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 30",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 30 </P>  \r\n\r\n<P></P>  \r\n\r\n<P>Forslag til Lov om ændring af lov om stempelafgift af topografiske kort  \r\n\r\n</P>  \r\n\r\n<P></P>  \r\n\r\n<P>Fremsat af Forsvarsministeren </P>  \r\n\r\n<P></P>  \r\n\r\n<P>den 9. oktober 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov nr. 29 af 18. februar 1929 om stempelafgift af topografiske </P>  \r\n\r\n<P>kort, som ændret senest ved lov nr. 589 af 19. december 1972, </P>  \r\n\r\n<P>foretages følgende ændringer: </P>  \r\n\r\n<P>1. § 1, stk. 2, affattes således: </P>  \r\n\r\n<P>&#187;Regler om afgiftens størrelse fastsættes af  \r\n\r\n forsvarsministeren.&#171; </P>  \r\n\r\n<P>2. I § 2, stk. 3, og to steder i § 3, stk. 2, ændres </P>  \r\n\r\n<P>&#187;krigsministeriet&#171; til: &#187;forsvarsministeren&#171;. </P>  \r\n\r\n<P>3. I § 3, stk. 1, nr. 1, ændres &#187;1:500.000&#171; til:  \r\n\r\n &#187;1:800.000&#171;. </P>  \r\n\r\n<P>4. I § 3, indsættes som stk. 3: </P>  \r\n\r\n<P>&#187;Forsvarsministeren kan bemyndige Geodætisk Institut til at udøve de  \r\n\r\n</P>  \r\n\r\n<P>beføjelser, der er tillagt ministeren i henhold til stk. 2. </P>  \r\n\r\n<P>Forsvarsministeren kan endvidere fastsætte regler om adgangen til </P>  \r\n\r\n<P>at påklage afgørelser, der er truffet i henhold til bemyndigelsen, </P>  \r\n\r\n<P>herunder at afgørelsen ikke skal kunne indbringes for ministeren.&#171;  \r\n\r\n</P>  \r\n\r\n<P>5. § 7, 1. punktum, ophæves. </P>  \r\n\r\n<P>§ 2 </P>  \r\n\r\n<P>Loven træder i kraft den 1. januar 1986. § 1, nr. 3, finder dog kun </P>  \r\n\r\n<P>anvendelse på kort, der udleveres, jfr. § 2, stk. 1 og 2, i lov om </P>  \r\n\r\n<P>stempelafgift af topografiske kort, efter 1. juni 1986. </P>  \r\n\r\n<P>Forsvarsministeriet, den . 1985 </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>Formålet med loven er gennem fastsættelse af en afgift for privat </P>  \r\n\r\n<P>udgivelse af kort over riget at sikre, at virksomheder og </P>  \r\n\r\n<P>personer, der erhvervsmæssigt udnytter Geodætisk Instituts </P>  \r\n\r\n<P>grundmateriale, bidrager til at dække en del af omkostningerne ved </P>  \r\n\r\n<P>instituttets tilvejebringelse af dette materiale. Instituttets </P>  \r\n\r\n<P>kortmateriale er også beskyttet af den almindelige </P>  \r\n\r\n<P>ophavsretslovgivning, men det er i praksis af bevismæssige grunde </P>  \r\n\r\n<P>vanskeligt for instituttet at sikre dets rettigheder. I henhold </P>  \r\n\r\n<P>til loven om stempelafgift af topografiske kort er det selve </P>  \r\n\r\n<P>udgivelsen af et kort, der skal betales afgift for, og denne lov </P>  \r\n\r\n<P>medvirker derfor på en effektiv måde til at sikre Geodætisk </P>  \r\n\r\n<P>Instituts eneret til udgivelse af kortværker. Loven om </P>  \r\n\r\n<P>stempelafgift af topografiske kort er senest ændret ved lov nr. </P>  \r\n\r\n<P>589 af 19. december 1972. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>For at forenkle administrationen af loven foreslås, at </P>  \r\n\r\n<P>forsvarsministeren fastsætter regler om afgiftens størrelse. Det </P>  \r\n\r\n<P>skal bemærkes, at siden lovændringen i 1972 har folketingets </P>  \r\n\r\n<P>finansudvalg 6 gange fået forelagt forslag om forhøjelse af </P>  \r\n\r\n<P>afgiften begrundet med prisudviklingen i samfundet. Det er </P>  \r\n\r\n<P>hensigten også i fremtiden at forhøje afgiften i overensstemmelse </P>  \r\n\r\n<P>med prisudviklingen. </P>  \r\n\r\n<P>Til nr. 2 </P>  \r\n\r\n<P>Ændringerne er redaktionelle. </P>  \r\n\r\n<P>Til nr. 3 </P>  \r\n\r\n<P>Ifølge den nugældende lovs § 3, nr. 1, er kort i en målestok, der er </P>  \r\n\r\n<P>mindre end 1:500.000 eller større end 1:15.000 fritaget for </P>  \r\n\r\n<P>afgift. Geodætisk Institut har oplyst, at der nu af private </P>  \r\n\r\n<P>firmaer efterhånden bliver udgivet en del kort af forskellig art i </P>  \r\n\r\n<P>målestokforhold lige under 1:500.000, f.eks. i 1:510.000, hvilke </P>  \r\n\r\n<P>kort efter loven er afgiftsfrie. Instituttet peger på, at der </P>  \r\n\r\n<P>næppe kan være tvivl om, at udarbejdelsen af disse kort helt eller </P>  \r\n\r\n<P>delvis må antages at være baseret på materiale, hvortil instuttet </P>  \r\n\r\n<P>har ophavsret, f.eks. instituttets kort i 1:500.000. Instituttet </P>  \r\n\r\n<P>har imidlertid af bevismæssige grunde ment at burde afstå fra </P>  \r\n\r\n<P>gennem en retssag at få fastslået, om dets ophavsrettigheder er </P>  \r\n\r\n<P>blevet krænket. </P>  \r\n\r\n<P>Instituttet har derfor fundet det rimeligt at foreslå området for </P>  \r\n\r\n<P>stempelafgift udvidet til 1:800.000 for derigennem at undgå </P>  \r\n\r\n<P>bevismæssig tvivl om, hvilke kortmaterialer, der har været anvendt </P>  \r\n\r\n<P>ved privates, fortrinsvis firmaers, kortfremstilling. </P>  \r\n\r\n<P>Det er forsvarsministeriets opfattelse, at der med den foreslåede </P>  \r\n\r\n<P>udvidelse i målestoksforholdet er fundet en praktisk løsning, der </P>  \r\n\r\n<P>ikke vil medføre nye sager af omhandlede karakter, idet </P>  \r\n\r\n<P>ministeriet kun har til hensigt at forfølge sager om ophavsret til </P>  \r\n\r\n<P>kort i mindre målforhold, hvis det ligger klart, at Geodætisk </P>  \r\n\r\n<P>Instituts materiale direkte er anvendt. </P>  \r\n\r\n<P>Det er af instituttet oplyst, at det er yderst vanskeligt at skønne </P>  \r\n\r\n<P>over størrelsen af merindtægter ved forslaget, og at instituttet </P>  \r\n\r\n<P>først og fremmest har ønsket at få tilvejebragt klarhed og </P>  \r\n\r\n<P>ensartede retningslinier på området. </P>  \r\n\r\n<P>Til nr. 4 </P>  \r\n\r\n<P>Bestemmelsen er i overensstemmelse med de bestemmelser, som er </P>  \r\n\r\n<P>indarbejdet i en række love i de senere år. </P>  \r\n\r\n<P>Til nr. 5 </P>  \r\n\r\n<P>Bestemmelsen bortfaldt ved konkursloven af 8. juni 1977. Ophævelsen </P>  \r\n\r\n<P>af bestemmelsen har derfor kun ordensmæssig karakter. </P>  \r\n\r\n<P>Til § 2 </P>  \r\n\r\n<P>Det findes rimeligt, at lovens § 3, stk. 1, nr. 1, først finder </P>  \r\n\r\n<P>anvendelse efter et passende tidsrum således, at forhandlere og </P>  \r\n\r\n<P>producenter af kort har mulighed for at tilpasse sig de nye </P>  \r\n\r\n<P>regler. </P>  \r\n\r\n<P>BILAG </P>  \r\n\r\n<P>I dette bilag er (markeret med --/ og /-- ) indsat den gældende </P>  \r\n\r\n<P>formulering af de bestemmelser, der berøres af lovforslaget </P>  \r\n\r\n<P>§ 1. Af ethvert kort over riget eller over en del heraf, som her i </P>  \r\n\r\n<P>riget udbydes til salg eller uddeles, skal der, jfr. dog § 3, </P>  \r\n\r\n<P>erlægges en stempelafgift. </P>  \r\n\r\n<P>Stk. 2. Regler om afgiftens størrelse fastsættes af </P>  \r\n\r\n<P>forsvarsministeren. </P>  \r\n\r\n<P>--/ </P>  \r\n\r\n<P>§ 1. Af ethvert kort over riget eller over en del heraf, som her i riget  \r\n\r\n udbydes til salg eller uddeles, skal der, jfr. dog § 3, erlægges en  \r\n\r\n stempelafgift. </P>  \r\n\r\n<P>Stk. 2. Regler om afgiftens størrelse fastsættes af forsvarsministeren med  \r\n\r\n tilslutning af folketingets finansudvalg. </P>  \r\n\r\n<P>/-- </P>  \r\n\r\n<P>§ 2 Afgiften berigtiges for de her i landet fremstillede kort af den, </P>  \r\n\r\n<P>der udgiver dem, forinden de udleveres fra den pågældendes </P>  \r\n\r\n<P>virksomhed. </P>  \r\n\r\n<P>Afgiften berigtiges for de fra udlandet indførte kort af den, der har </P>  \r\n\r\n<P>indført dem, forinden de udleveres fra den pågældendes virksomhed. </P>  \r\n\r\n<P>Afgiftsberigtigelsen sker ved, at der påtrykkes hvert enkelt kort et </P>  \r\n\r\n<P>særligt stempel. De nærmere regler for afgiftsberigtigelsen m.v. </P>  \r\n\r\n<P>fastsættes af forsvarsministeren, der tillige kan foreskrive en </P>  \r\n\r\n<P>særlig bogføring vedrørende afsætningen af kort fra de ovennævnte </P>  \r\n\r\n<P>virksomheder. </P>  \r\n\r\n<P>--/ </P>  \r\n\r\n<P>§ 2 Afgiften berigtiges for de her i landet fremstillede kort af den, der  \r\n\r\n udgiver dem, forinden de udleveres fra den pågældendes virksomhed. Afgiften  \r\n\r\n berigtiges for de fra udlandet indførte kort af den, der har indført dem,  \r\n\r\n forinden de udleveres fra den pågældendes virksomhed. Afgiftsberigtigelsen  \r\n\r\n sker ved, at der påtrykkes hvert enkelt kort et særligt stempel. De nærmere  \r\n\r\n regler for afgiftsberigtigelsen m.v. fastsættes af krigsministeriet, der  \r\n\r\n tillige kan foreskrive en særlig bogføring vedrørende afsætningen af kort fra  \r\n\r\n de ovennævnte virksomheder. </P>  \r\n\r\n<P>/-- </P>  \r\n\r\n<P>§ 3. Fritagne for afgift efter denne lov er: </P>  \r\n\r\n<P>1. Kort i en målestok, der er mindre end 1:800.000 eller større end </P>  \r\n\r\n<P>1:15.000. </P>  \r\n\r\n<P>2. Kort udgivne af eller udarbejdede og trykte af eller for </P>  \r\n\r\n<P>statsinstitutioner og kommunale institutioner. </P>  \r\n\r\n<P>3. Byplaner, bykort, arbejdsplaner og planbogsmålinger. </P>  \r\n\r\n<P>4. Søkort og havnekort. </P>  \r\n\r\n<P>5. Rids og skitser i teksten i dagblade, tidsskrifter og bøger, når </P>  \r\n\r\n<P>de ikke uddeles eller sælges som særskilte kort. </P>  \r\n\r\n<P>Forsvarsministeren er derhos bemyndiget til at bevilge fritagelse for </P>  \r\n\r\n<P>afgift, for så vidt angår kort til videnskabeligt brug, til brug </P>  \r\n\r\n<P>ved undervisning eller til andre almennyttige formål, derunder </P>  \r\n\r\n<P>kulturkort. Det samme gælder for kort i bøger, tidsskrifter eller </P>  \r\n\r\n<P>dagblade, når kortet knytter sig som forklaring til teksten, og </P>  \r\n\r\n<P>for kort over nabolandene, hvori Danmark kun indgår som en lille </P>  \r\n\r\n<P>del af kortet, samt for andre kort, når særlige grunde taler </P>  \r\n\r\n<P>derfor. Endvidere kan der af forsvarsministeren meddeles </P>  \r\n\r\n<P>fritagelse for afgift i tilfælde, hvor retten til benyttelse af </P>  \r\n\r\n<P>Geodætisk Instituts kortmateriale til udgivelse af kort er </P>  \r\n\r\n<P>overdraget til andre. </P>  \r\n\r\n<P>Forsvarsministeren kan bemyndige Geodætisk Institut til at udøve de </P>  \r\n\r\n<P>beføjelser, der er tillagt ministeren i henhold til stk. 2. </P>  \r\n\r\n<P>Forsvarsministeren kan endvidere fastsætte regler om adgangen til </P>  \r\n\r\n<P>at påklage afgørelser, der er truffet i henhold til bemyndigelsen, </P>  \r\n\r\n<P>herunder at afgørelsen ikke skal kunne indbringes for ministeren. </P>  \r\n\r\n<P>--/ </P>  \r\n\r\n<P>§ 3. Fritagne for afgift efter denne lov er: 1. Kort i en målestok, der er  \r\n\r\n mindre end 1:500.000 eller større end 1:15.000. 2. Kort udgivne af eller  \r\n\r\n udarbejdede og trykte af eller for statsinstitutioner og kommunale  \r\n\r\n institutioner. 3. Byplaner, bykort, arbejdsplaner og planbogsmålinger. 4.  \r\n\r\n Søkort og havnekort. 5. Rids og skitser i teksten i dagblade, tidsskrifter og  \r\n\r\n bøger, når de ikke uddeles eller sælges som særskilte kort. Krigsministeriet  \r\n\r\n er derhos bemyndiget til at bevilge fritagelse for afgift, for så vidt angår  \r\n\r\n kort til videnskabeligt brug, til brug ved undervisning eller til andre  \r\n\r\n almennyttige formål, derunder kulturkort. Det samme gælder for kort i bøger,  \r\n\r\n tidsskrifter eller dagblade, når kortet knytter sig som forklaring til  \r\n\r\n teksten, og for kort over nabolandene, hvori Danmark kun indgår som en lille  \r\n\r\n del af kortet, samt for andre kort, når særlige grunde taler derfor.  \r\n\r\n Endvidere kan der af krigsministeriet meddeles fritagelse for afgift i  \r\n\r\n tilfælde, hvor retten til benyttelse af Geodætisk Instituts kortmateriale til  \r\n\r\n udgivelse af kort er overdraget til andre. </P>  \r\n\r\n<P>/-- </P>  \r\n\r\n<P>§ 7. Afgiften bliver i tilfælde af manglende betaling at inddrive ved </P>  \r\n\r\n<P>udpantning. </P>  \r\n\r\n<P>--/ </P>  \r\n\r\n<P>§ 7. For skyldig afgift er statskassen priviligeret fordringshaver  \r\n\r\n overensstemmende med lov om konkurs m.m. af 25. marts 1872 § 33. 2 c.  \r\n\r\n Afgiften bliver i tilfælde af manglende betaling at inddrive ved udpantning.  \r\n\r\n</P>  \r\n\r\n<P>/-- </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00030"
        },
        {
            "displayName": "Entydig dokumentidentifikation",
            "displayValue": "CL006015"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "30"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}