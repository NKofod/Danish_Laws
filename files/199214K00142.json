{
    "id": 109150,
    "title": "1992 BTL 142   BETÆNKNING OVER FORSLAG TIL LOV OM ÆNDRING AF LOV OM STATSTILSKUD TIL   FORBEDRINGSARBEJDER M.V. I HELÅRSBOLIGER OG LOV OM PÅLIGNINGEN AF INDKOMST-   OG FORMUESKAT TIL STATEN (LIGNINGSLOVEN) (UDVIDEDE TILSKUDSMULIGHEDER)    NR L 142 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 142",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 142 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om statstilskud til  \r\n\r\n forbedringsarbejder m.v. i helårsboliger og lov om påligningen af indkomst-  \r\n\r\n og formueskat til staten (ligningsloven) (Udvidede tilskudsmuligheder) <BR>  \r\n\r\n Nr L 142 1992-93, 1. samling </P>  \r\n\r\n<P></P>  \r\n\r\n<P>Afgivet af Boligudvalget </P>  \r\n\r\n<P></P>  \r\n\r\n<P>Afgivet: 19921215 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til boligministeren, som denne har besvaret såvel </P>  \r\n\r\n<P>skriftligt som i samråd. </P>  \r\n\r\n<P>Nogle af udvalgets spørgsmål til boligministeren og dennes svar herpå er  \r\n\r\n optrykt som bilag til betænkningen. </P>  \r\n\r\n<P>Boligministeren har over for udvalget tilkendegivet, at det følger direkte  \r\n\r\n af loven, at kun boliger og ikke hotelkomplekser (erhverv) kan opnå tilskud.  \r\n\r\n Den edb-mæssige styring af ordningen er således bygget op, at den sikrer, at  \r\n\r\n kommunerne i forbindelse med behandlingen af ansøgningen, i givet fald  \r\n\r\n automatisk, vil blive gjort opmærksom på, at der på ejendommen er pålagt  \r\n\r\n hotelpligt. </P>  \r\n\r\n<P>Endvidere har udvalget modtaget skriftlige henvendelser fra: </P>  \r\n\r\n<P>Boligforeningernes Landsforening, 5. kreds, </P>  \r\n\r\n<P>Boligselskabernes Landsforening, </P>  \r\n\r\n<P>Byggesocietetet, </P>  \r\n\r\n<P>Byggeriets Arbejdsgivere, Region 3, </P>  \r\n\r\n<P>Det Kooperative Fællesråd, Århus, </P>  \r\n\r\n<P>Entreprenørforeningen, </P>  \r\n\r\n<P>Grubbe, Nielsen &amp; Thomsen, advokatfirma, </P>  \r\n\r\n<P>Håndværksrådet, </P>  \r\n\r\n<P>Landsforeningen for Ejere af Udlejningsejendomme, </P>  \r\n\r\n<P>LO, Århus, og </P>  \r\n\r\n<P>Aarhus Haandværkerforening. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialistisk Folkepartis og Fremskridtspartiets medlemmer) lovforslaget til  \r\n\r\n<I>vedtagelse uændret</I> . </P>  \r\n\r\n<P>Et mindretal inden for flertallet (Socialdemokratiets medlemmer af  \r\n\r\n udvalget) udtaler: </P>  \r\n\r\n<P>På Socialdemokratiets initiativ vedtog Folketinget i 1991 lov om  \r\n\r\n statstilskud til forbedringsarbejder m.v. i helårsboliger (lov nr. 379 af 6.  \r\n\r\n juni 1991). </P>  \r\n\r\n<P>Hensigten med loven er såvel at forbedre vores boligmasse som at yde en  \r\n\r\n håndsrækning til de mange arbejdsløse bygningshåndværkere. </P>  \r\n\r\n<P>Mindretallet noterer sig med tilfredshed, at loven om statstilskud til  \r\n\r\n forbedringsarbejder m.v. i helårsboliger har fungeret efter hensigten, og at  \r\n\r\n partierne bag finanslovaftalen for 1993 er indstillet på at udvide ordningen  \r\n\r\n og forhøje det mulige beløb for tilskud fra 7.000 kr. til 10.000 kr. </P>  \r\n\r\n<P>Der har under udvalgsbehandlingen været rejst spørgsmål i relation til  \r\n\r\n ejendomme, der som ejerlejligheder eller fritidsboliger indgår i  \r\n\r\n hotelvirksomhed. </P>  \r\n\r\n<P>Mindretallet er tilfreds med boligministerens tilkendegivelse vedrørende  \r\n\r\n dette spørgsmål og de efterfølgende besvarelser af udvalgets spørgsmål, som  \r\n\r\n er optrykt til betænkningen. </P>  \r\n\r\n<P>Et <I>mindretal</I> (Socialistisk Folkepartis medlemmer af udvalget) vil  \r\n\r\n redegøre for sin stilling til lovforslaget ved 2. behandling. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse</I> ved 3. behandling. </P>  \r\n\r\n<P>Mindretallet har ingen som helst sympati for forslaget om at yde  \r\n\r\n statstilskud til vedligeholdelse af boliger. At man nu også tager  \r\n\r\n sommerhusene med, gør bestemt ikke forslaget mere spiseligt. </P>  \r\n\r\n<P>Det er det rene Ebberød Bank først at straffe borgerne med en ekstraskat  \r\n\r\n på 4 mia. kr., bl.a. som følge af den 19. almindelige vurdering, for derefter  \r\n\r\n at fordele 1,5 mia. kr. i 1993 til de boligejere og lejere, som er så rige,  \r\n\r\n at de selv kan finansiere en udgift på ca. 50.000 kr. for at få  \r\n\r\n statstilskuddet på 10.000 kr. </P>  \r\n\r\n<P>De penge, der inddrives i ekstraskatter, betales af såvel rige som  \r\n\r\n fattige, medens tilskuddene uddeles til veletableredes vedligeholdelse af  \r\n\r\n deres boliger. Den fordelingspolitik tager Fremskridtspartiet afstand fra.  \r\n\r\n</P>  \r\n\r\n<P>Ved at føre en fordelingspolitik, som er så planøkonomisk som den ovenfor  \r\n\r\n beskrevne, vil der aldrig blive råd til at give hele befolkningen de  \r\n\r\n skattelettelser, som den ville kunne få, hvis man hævede bundgrænsen. Ikke  \r\n\r\n kun ville dette give både rige og fattige samme lettelse, men det ville også  \r\n\r\n skaffe langt flere arbejdspladser end dette forslag. </P>  \r\n\r\n<P>Det er efter mindretallets mening totalt forfejlet at føre en  \r\n\r\n beskæftigelsespolitik, der går ud på at løse arbejdsløshedsproblemet ved  \r\n\r\n hjælp af statstilskud. </P>  \r\n\r\n<P>Baadsgaard (S) fmd. <I>Pia Gjellerup (S) Lissa Mathiasen (S) Jørn Pedersen  \r\n\r\n (S) Grete Schødts (S) Else Marie Mortensen (S) Holger K. Nielsen (SF) Pelle  \r\n\r\n Voigt (SF) Svend Aage Jensen (CD) Pernille Sams (KF) Fischer (KF) John  \r\n\r\n Vinther (KF) Mejdahl (V) Bodil Thrane (V) Kirsten Jacobsen (FP)</I> nfmd.  \r\n\r\n<I>Jørgen Estrup (RV) Lysholm Christensen (KRF)</I>  <B>Bilag </B></P>  \r\n\r\n<P>Nogle af udvalgets spørgsmål til boligministeren og dennes besvarelse  \r\n\r\n heraf </P>  \r\n\r\n<P> <I>Spørgsmål 6: </I></P>  \r\n\r\n<P>Ad svaret på spørgsmål 5 (bilag 14) </P>  \r\n\r\n<P>Ministeren bedes uddybe sin besvarelse for så vidt angår det praktiske  \r\n\r\n problem, der opstår i forbindelse med, at et samlet renoveringsprojekt løber  \r\n\r\n hen over et årsskifte, uden at projektet er etapeopdelt. </P>  \r\n\r\n<P> <I>Svar:</I>  </P>  \r\n\r\n<P>Efter de gældende regler anses et arbejde for påbegyndt ved den fysiske  \r\n\r\n iværksættelse på ejendommen, hvilket fremgår af den med hjemmel i loven  \r\n\r\n udstedte bekendtgørelse om tilskud til forbedringsarbejder m.v. i  \r\n\r\n helårsboliger § 8. Denne bestemmelse vil i forbindelse med lovændringen blive  \r\n\r\n ændret således, at den får virkning for arbejder påbegyndt efter den 31.  \r\n\r\n december 1992. </P>  \r\n\r\n<P>Bestemmelsen indebærer, at flere arbejder, som er et led i et  \r\n\r\n renoveringsporjekt, kan anses for påbegyndt i det kalenderår, hvori projektet  \r\n\r\n fysisk sættes i gang. Der stilles ikke i loven krav om, at flere forskellige  \r\n\r\n arbejder omfattet af et større renoveringsprojekt påbegyndes samtidig. En  \r\n\r\n naturlig gennemførelsesproces vil ofte indebære en succesiv påbegyndelse,  \r\n\r\n hvilket ikke findes at give problemer uanset et årsskifte mellem tilsagn og  \r\n\r\n afslutning af arbejderne. </P>  \r\n\r\n<P> <I>Spørgsmål 7:</I>  </P>  \r\n\r\n<P>Vil der kunne opnås tilskud efter denne lov til arbejder, der udføres på  \r\n\r\n et hotelkompleks, som er opdelt i selvstændige lejligheder? </P>  \r\n\r\n<P> <I>Svar:</I>  </P>  \r\n\r\n<P>Efter den gældende lov om statstilskud til forbedringsarbejder m.v. i  \r\n\r\n helårsboliger kan der ydes tilskud til forbedring m.v. af boliger, der  \r\n\r\n lovligt anvendes til helårsbeboelse, og som er forsynet med eget køkken med  \r\n\r\n afløb. </P>  \r\n\r\n<P>I L 142 foreslås tilskudsordningen udvidet til at omfatte fritidsboliger,  \r\n\r\n som er forsynet med eget køkken med afløb, uanset at disse ikke anvendes til  \r\n\r\n helårsbeboelse. </P>  \r\n\r\n<P>For at undgå eventuelle afgrænsningsproblemer vil det i den  \r\n\r\n bekendtgørelse, som er fastsat i medfør af lovens § 9, blive præciseret, at  \r\n\r\n tilskud kun kan ydes til fritidsboliger med eget køkken med afløb, som er  \r\n\r\n registreret i BBR-registeret, dvs. sommerhuse og kolonihavehuse. </P>  \r\n\r\n<P>Der vil således kunne ydes tilskud til (tilskudsberettigede) arbejder, der  \r\n\r\n udføres på et hotelkompleks, som er opdelt i selvstændige lejligheder, hvis  \r\n\r\n lejligheden er forsynet med eget køkken med afløb og enten bebos som lovlig  \r\n\r\n helårsbeboelse eller er registreret i BBR-registeret som fritidsbolig. </P>  \r\n\r\n<P> <I>Spørgsmål 10:</I>  </P>  \r\n\r\n<P>Vil boliger, som indgår helt eller delvist i hotelvirksomhed/-drift, være  \r\n\r\n udelukket fra at opnå tilskud efter lovforslaget. </P>  \r\n\r\n<P>Kan ministerens betænkningsbidrag forstås således, at der dermed er  \r\n\r\n sikkerhed for, at disse boliger, der indgår i hotelvirksomhed/-drift, kan  \r\n\r\n udelukkes fra at få tilskud? </P>  \r\n\r\n<P> <I>Svar:</I>  </P>  \r\n\r\n<P>Boliger, som indgår helt i hotelvirksomhed, vil ikke kunne opnå tilskud  \r\n\r\n efter denne lov, hvilket vil fremgå af en bekendtgørelse fastsat i medfør af  \r\n\r\n loven. </P>  \r\n\r\n<P>For så vidt angår boliger, som delvist indgår i hotelvirksomhed, vil der i  \r\n\r\n bekendtgørelsen blive fastsat bestemmelse om, at sådanne boliger heller ikke  \r\n\r\n vil kunne opnå tilskud. </P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde. </P>  \r\n\r\n<P>Der er af boligministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialistisk Folkepartis og Fremskridtspartiets medlemmer) lovforslaget til  \r\n\r\n<I>vedtagelse</I> med de stillede ændringsforslag. </P>  \r\n\r\n<P>Flertallet opfordrer boligministeren til så vidt muligt, og såfremt det  \r\n\r\n ikke kolliderer med eksisterende regler, at udnytte bemyndigelsen til at  \r\n\r\n fastsætte regler om lejeberegning således, at huslejestigningen i forbindelse  \r\n\r\n med kollektive arbejder fastsættes efter gældende regler. </P>  \r\n\r\n<P>Et mindretal inden for flertallet (Socialdemokratiets medlemmer af  \r\n\r\n udvalget) ønsker at tilkendegive, at resultatet af forhandlingerne om en  \r\n\r\n forenkling og udvidelse af kollektivordningen efter mindretallets opfattelse  \r\n\r\n er utilfredsstillende. </P>  \r\n\r\n<P>Mindretallet har ønsket at finde en fælles løsning, som tilgodeser såvel  \r\n\r\n lejerne som ejerne, og som sikrer en forenklet, men demokratisk og let  \r\n\r\n administrerbar ordning. </P>  \r\n\r\n<P>Mindretallet har lagt vægt på, at lejerne får mulighed for at udnytte  \r\n\r\n deres tilskud kollektivt til fælles arbejder. Denne demokratiske mulighed har  \r\n\r\n regeringen vendt sig imod, idet den alene har ønsket at overføre lejernes  \r\n\r\n tilskud til anvendelse efter udlejerens suveræne beslutning. </P>  \r\n\r\n<P>Som en logisk følge af forenklingen af positivlisterne, der har haft til  \r\n\r\n følge, at statstilskuddet kan anvendes ikke blot til forbedringer, men også  \r\n\r\n til en lang række vedligeholdelsesarbejder, er det mindretallets opfattelse,  \r\n\r\n at lejerne i det private udlejningsbyggeri burde have været sikret et minimum  \r\n\r\n af indflydelse. </P>  \r\n\r\n<P>Det er indtrykket, at det er rene politiske/ideologiske motiver, der har  \r\n\r\n været en hindring for at finde en løsning, som alle ville være tilfredse med.  \r\n\r\n</P>  \r\n\r\n<P>På baggrund af ovenstående finder mindretallet det rimeligt at gøre  \r\n\r\n opmærksom på, at forhandlingsresultatet kun forpligter mindretallet i 1993.  \r\n\r\n</P>  \r\n\r\n<P>Alternativet til at give tilslutning til forhandlingsresultatet var at  \r\n\r\n fortsætte med en ordning, som både udlejere og lejere har udtrykt ønske om at  \r\n\r\n få ændret. </P>  \r\n\r\n<P>Et andet mindretal inden for flertallet (Det Radikale Venstres medlem af  \r\n\r\n udvalget) kan efter omstændighederne støtte de af boligministeren stillede  \r\n\r\n ændringsforslag, men mindretallet ønsker samtidig at understrege, at man  \r\n\r\n under udvalgsarbejdet har arbejdet for en anden og administrativt mere simpel  \r\n\r\n løsning af problemet vedrørende anvendelse af tilskudsmidler til  \r\n\r\n iværksættelse af kollektive arbejder i beboelsesejendomme. </P>  \r\n\r\n<P>Mindretallet har således foreslået, at det for den enkelte lejlighed  \r\n\r\n skulle være muligt frit at anvende tilskudsmidler inden for 10.000  \r\n\r\n kr.-grænsen til såvel individuelle som kollektive arbejder i det enkelte år,  \r\n\r\n idet kvoten for tilskudsmidler til den pågældende boligtype samtidig  \r\n\r\n respekteredes. Såfremt der inden for samme år ydedes tilskud til såvel  \r\n\r\n individuelle som kollektive arbejder, ville den pågældende bolig derefter  \r\n\r\n være afskåret fra at modtage tilskud det efterfølgende år. </P>  \r\n\r\n<P>Denne løsning ville lette det administrative arbejde betydeligt for  \r\n\r\n udlejere og boligselskaber, uden at andre boligtagere ville miste  \r\n\r\n tilskudsmuligheder, eftersom loven om statstilskud til forbedringsarbejder  \r\n\r\n m.v. jo nu gøres permanent som et resultat af finanslovaftalen. </P>  \r\n\r\n<P>Desværre var det ikke muligt at overbevise regeringspartierne om denne  \r\n\r\n løsnings fordele. </P>  \r\n\r\n<P>Et <I>mindretal</I> (Socialistisk Folkepartis medlemmer af udvalget) vil  \r\n\r\n redegøre for sin stilling til lovforslaget og de stillede ændringsforslag ved  \r\n\r\n 3. behandling. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse</I> . </P>  \r\n\r\n<P>Ændringsforslag </P>  \r\n\r\n<P>Til § 1Af <I>boligministeren</I> , tiltrådt af et <I>flertal</I> (udvalget  \r\n\r\n med undtagelse af SF og FP): </P>  \r\n\r\n<P> <B>1)</B> Efter nr. 5 indsættes som nyt nummer: </P>  \r\n\r\n<P> <B>&#187;01.</B> I <I>§ 2</I> indsættes efter nr. 3 som nyt nummer: </P>  \r\n\r\n<P>&#187;4) ejere af boliger omfattet af nr. 3.&#171;&#187; </P>  \r\n\r\n<P> <B>2)</B>  <I>Nr. 6</I> affattes således: </P>  \r\n\r\n<P> <B>&#187;6.</B>  <I>§ 4</I> affattes således: </P>  \r\n\r\n<P> <B>&#187;§ 4.</B> Har en lejer, jf. § 2, nr. 3, ikke senest den 30. juni  \r\n\r\n ansøgt om hele boligens årlige tilskud, opnår ejeren, jf. § 2, nr. 4, i  \r\n\r\n perioden fra den 1. juli til den 31. december samme ret som lejeren til at  \r\n\r\n ansøge om tilskud til denne lejers bolig. Ejeren vil kunne anvende tilskuddet  \r\n\r\n til gennemførelse af alle typer af tilskudsberettigede arbejder fastsat i  \r\n\r\n medfør af § 9. </P>  \r\n\r\n<P> <I>Stk. 2.</I> Ejeren har pligt til senest 8 uger inden ansøgning om  \r\n\r\n tilskud efter stk. 1 skriftligt at orientere lejerne om de arbejder, hvortil  \r\n\r\n der søges tilskud. </P>  \r\n\r\n<P> <I>Stk. 3.</I> Boligministeren fastsætter nærmere bestemmelser om de i  \r\n\r\n stk. 1 og 2 nævnte forhold.&#171;&#187; </P>  \r\n\r\n<P> <B>3)</B> Efter nr. 10 indsættes som nyt nummer: </P>  \r\n\r\n<P> <B>&#187;02.</B> I <I>§ 8, stk. 3</I> , ændres &#187;6 måneder&#171; til:  \r\n\r\n &#187;9 måneder&#171;.' </P>  \r\n\r\n<P> <B>4)</B> Efter nr. 10 indsættes som nyt nummer: </P>  \r\n\r\n<P> <B>&#187;03.</B> I <I>§ 9</I> indsættes efter &#187;tilskud,&#187;  \r\n\r\n ordene: &#187;om, hvorledes tilskuddet skal indgå i  \r\n\r\n lejeberegningen,&#187;.&#171; </P>  \r\n\r\n<P>Bemærkninger </P>  \r\n\r\n<P>Til nr. 1, 2 og 4 Efter ændringsforslagene har lejere af  \r\n\r\n beboelseslejligheder i udlejningsejendomme og boligtagere i almennyttige  \r\n\r\n boligselskaber samt andet byggeri, opført med støtte efter lov om  \r\n\r\n boligbyggeri eller lov om boliger for ældre og personer med handicap,  \r\n\r\n mulighed for at opnå tilskud til egne arbejder eller for at overdrage sit  \r\n\r\n tilskud til ejeren til fællesarbejder. Denne mulighed er åben for lejeren  \r\n\r\n hele året. </P>  \r\n\r\n<P>Ændringsforslagene indebærer, at ejeren af boligen får mulighed for i  \r\n\r\n perioden 1. juli til 31. december på lige fod med lejeren at ansøge om  \r\n\r\n tilskud til denne lejers bolig. Ejeren vil således kun kunne ansøge om  \r\n\r\n tilskud til den enkelte bolig i det omfang, lejeren ikke forinden har  \r\n\r\n reserveret dette til arbejder, lejeren selv ønsker at gennemføre. </P>  \r\n\r\n<P>Ejeren vil kunne anvende tilskuddet til gennemførelse af alle typer af  \r\n\r\n tilskudsberettigede arbejder fastsat i medfør af lovens § 9. </P>  \r\n\r\n<P>Boligministeren vil i en bekendtgørelse bl.a. fastsætte bestemmelser om  \r\n\r\n ejerens skriftlige orientering af lejerne, herunder oplysning om arbejdernes  \r\n\r\n karakter og om, hvorledes tilskuddet skal indgå i lejeberegningen. </P>  \r\n\r\n<P>Til nr. 3 Det foreslås, at fristen for at ansøge om udbetaling af tilskud  \r\n\r\n efter meddelelsen af tilsagn forlænges til 9 måneder. </P>  \r\n\r\n<P>Der vil som efter de hidtil gældende regler fortsat være mulighed for, at  \r\n\r\n kommunalbestyrelsen efter ansøgning kan forlænge fristen med indtil 2  \r\n\r\n måneder, såfremt særlige forhold taler herfor. </P>  \r\n\r\n<P>Baadsgaard (S) fmd. <I>Pia Gjellerup (S) Lissa Mathiasen (S) Jørn Pedersen  \r\n\r\n (S) Grete Schødts (S) Else Marie Mortensen (S) Holger K. Nielsen (SF) Pelle  \r\n\r\n Voigt (SF) Svend Aage Jensen (CD) Pernille Sams (KF) Fischer (KF) John  \r\n\r\n Vinther (KF) Mejdahl (V) Bodil Thrane (V) Kirsten Jacobsen (FP)</I> nfmd.  \r\n\r\n<I>Jørgen Estrup (RV) Lysholm Christensen (KRF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "18/01/1993"
        },
        {
            "displayName": "Accession",
            "displayValue": "199214K00142"
        },
        {
            "displayName": "Entydig dokumentidentifikation",
            "displayValue": "CL001902"
        },
        {
            "displayName": "Dato for førstegangsindlæggelse",
            "displayValue": "18/01/1993"
        },
        {
            "displayName": "Dato for indlæggelse",
            "displayValue": "18/01/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "142"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}