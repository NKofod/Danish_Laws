{
    "id": 56080,
    "title": "Cirkulære om central registrering af tjenestemænds pensionsalder (PENSAB) (* 1). (Til ministerier og styrelser). ",
    "documentTypeId": "140",
    "isSagsforlobPeriodValid": false,
    "shortName": "CIR nr 59 af 20/03/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Cirkulære om central registrering af  \r\n\r\n tjenestemænds pensionsalder (PENSAB) (* 1). (Til ministerier og styrelser).  \r\n\r\n</H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P> <B>1.</B>  </P>  \r\n\r\n<P>Finansministeriet opretter med virkning fra 1. april 1990 et <I>centralt  \r\n\r\n pensionsalderregister</I> ,placeret i Statens Regnskabsdirektorat. </P>  \r\n\r\n<P>Registret omfatter i første fase kun tjenestemænd o.lign. i staten, hvis  \r\n\r\n løn anvises af Regnskabsdirektoratet via Statens Centrale Lønsystem. </P>  \r\n\r\n<P>Formålet med registret er </P>  \r\n\r\n<P> <B>dels</B> at støtte ministerier og styrelser i korrekt administration  \r\n\r\n af tjenestemænds pensionsalder, jf. Finansministeriets cirkulære af 21.  \r\n\r\n august 1989, </P>  \r\n\r\n<P> <B>dels</B> at få et overblik over de optjente pensionsforpligtelser til  \r\n\r\n brug for pensionsstatistik og som grundlag for budgettering af kommende  \r\n\r\n udgifter. </P>  \r\n\r\n<P>Registret skal indeholde alle relevante oplysninger om den enkelte  \r\n\r\n tjenestemands pensionsalder, og det er den enkelte ansættelsesmyndigheds  \r\n\r\n ansvar, at disse oplysninger lægges ind i registret så den aktuelle  \r\n\r\n pensionsalder fremgår af registret. </P>  \r\n\r\n<P>På længere sigt skal pensionsalderregistret suppleres med et  \r\n\r\n beregningssystem, hvorefter ansættelsesmyndigheden i systemet vil kunne få  \r\n\r\n oplyst størrelsen af den enkelte tjenestemands pension på et givet tidspunkt.  \r\n\r\n</P>  \r\n\r\n<P> <B>2.</B>  </P>  \r\n\r\n<P>Fra 1. april 1990 vil de pensionsrelevante oplysninger, som Statens  \r\n\r\n Centrale Lønsystem har i de aktuelle lønregistre om den enkelte tjenestemand,  \r\n\r\n blive overført til PENSAB. </P>  \r\n\r\n<P>Statens Regnskabsdirektorat vil derefter udsende meddelelse til de berørte  \r\n\r\n ansættelsesmyndigheder om, hvilke data der er overført til PENSAB. Det  \r\n\r\n påhviler herefter ansættelsesmyndigheden at kontrollere disse oplysninger.  \r\n\r\n</P>  \r\n\r\n<P>Endvidere påhviler det som nævnt ansættelsesmyndigheden at opdatere  \r\n\r\n registret med oplysninger om hver enkelt tjenestemands tidligere optjente  \r\n\r\n pensionsalder. </P>  \r\n\r\n<P>Det betyder, at ansættelsesmyndigheden skal indberette alle  \r\n\r\n tjenestemandens tidligere ansættelser og eventuelle perioder uden  \r\n\r\n beskæftigelse, så registret har en ajourført og korrekt pensionsalder,  \r\n\r\n dækkende tiden fra pågældendes første ansættelse og indtil den periode, som  \r\n\r\n Statens Centrale Lønanvisning dækker. </P>  \r\n\r\n<P>Pensionsalderen for den enkelte tjenestemand vil fremgå af det skema nr. S  \r\n\r\n 56 b (tidligere skema C), som forudsættes at være i den enkelte tjenestemands  \r\n\r\n personalesag, jf. Finansministeriets vejledning af 21. august 1989 om  \r\n\r\n fastsættelse af pensionsalderen for tjenestemænd i staten, folkeskolen og  \r\n\r\n folkekirken m.fl., side 2. </P>  \r\n\r\n<P>Det forudsættes, at PENSAB er fuldt opdateret senest den 31. marts 1991.  \r\n\r\n</P>  \r\n\r\n<P>De nærmere retningslinier om, hvilke oplysninger, der skal indberettes, og  \r\n\r\n hvilken form indberetningen skal have, udsendes af Statens  \r\n\r\n Regnskabsdirektorat. </P>  \r\n\r\n<P>Fremtidige ændringer i ansættelsesforhold, der har betydning for  \r\n\r\n pensionsalderberegningen overføres automatisk fra SCL til PENSAB. Det  \r\n\r\n påhviler dog ansættelsesmyndigheden at kontrollere, at ændringen er foretaget  \r\n\r\n i PENSAB. </P>  \r\n\r\n<P> <B>3.</B>  </P>  \r\n\r\n<P>Ved fremtidige ansættelser af tjenestemænd, der efter  \r\n\r\n tjenestemandspensionsloven tillægges - eller får forhøjet pensionsalder -  \r\n\r\n eller som i ansættelsesforløbet får tillagt pensionsaldermedregning af  \r\n\r\n tjenestefrihedsperioder, skal ansættelsesmyndigheden indberette  \r\n\r\n pensionsalderforhøjelsen/-tillæggelsen til PENSAB. </P>  \r\n\r\n<P> <B>4.</B>  </P>  \r\n\r\n<P>Eventuelle tvivlsspørgsmål om dette cirkulære kan forelægges  \r\n\r\n Finansministeriet, Administrations- og Personaledepartementet. </P>  \r\n\r\n<P>Cirkulæret træder i kraft 1. april 1990. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Lene Larsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Udsendt som APD nr. 50/90 </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/04/1990"
        },
        {
            "displayName": "Accession",
            "displayValue": "C19900005909"
        },
        {
            "displayName": "Entydig dokumentidentifikation",
            "displayValue": "CM014972"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "59"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "20/03/1990"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Administrations- og Personaledepartementet, 5 kontor"
        },
        {
            "displayName": "Ressortministeriets journalnummer",
            "displayValue": "APD j.nr. 5. kt. 88-695-7"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}