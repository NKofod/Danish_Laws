{
    "id": 158932,
    "title": "Bekendtgørelse om visse personers adgang til regulering af færdslen i forbindelse med særtransporter",
    "documentTypeId": "60",
    "isSagsforlobPeriodValid": true,
    "shortName": "BEK nr 1282 af 12/11/2013",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Anvendelsesområde og reguleringens form</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Krav til personer, som udfører færdselsregulering</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Forsikring</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Straf</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap5\">Kapitel 5</a>\r\n      </td>\r\n      <td class=\"IndholdsfortegnelseTekst\">Ikrafttræden</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">Bestemmelser for uddannelse i færdselsregulering i forbindelse med særtransporter</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om visse personers adgang til regulering af færdslen i forbindelse med særtransporter</p>\r\n<p class=\"Indledning2\">I medfør af § 89, stk. 2, og § 118, stk. 7, i færdselsloven, jf. lovbekendtgørelse nr. 1055 af 9. november 2012, som ændret ved lov nr. 627 af 12. juni 2013, fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Anvendelsesområde og reguleringens form</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Der kan under en transport, som er omfattet af bekendtgørelse om særtransporter, ske regulering af færdslen af andre end politiet, når det er påkrævet af hensyn til transportens hensigtsmæssige gennemførsel.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Hvis uniformeret politi er til stede, skal reguleringen af færdslen overlades til politiet eller foretages i samarbejde med politiet.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Færdselsregulering efter denne bekendtgørelse skal finde sted ved tydelig tegngivning i overensstemmelse med de bestemmelser, som er fastsat herom.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Kørende færdselsregulering ved anvendelse af tavler eller anden lignende markering skal ske i ledsagebil, som opfylder kravene fastsat i bekendtgørelse om særtransporter.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Krav til personer, som udfører færdselsregulering</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Personer, der regulerer færdslen efter denne bekendtgørelse, skal have gyldigt kørekort til samme kategori(er), som er krævet for føreren af den ledsagede særtransport. Førerretten må ikke være betinget frakendt den pågældende.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Kørekortet skal medbringes, når den pågældende under særtransport skal udføre færdselsregulering, og skal på forlangende forevises politiet.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Personer, der regulerer færdslen efter denne bekendtgørelse, skal have gennemgået en særlig uddannelse i færdselsregulering, som opfylder kravene i bilag 1.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Til personer, der har gennemført uddannelse i færdselsregulering, jf. stk. 1, udsteder Trafikstyrelsen et legitimationskort, hvoraf det fremgår, at den pågældende har gennemført uddannelsen. Det er en betingelse for, at legitimationskortet kan udstedes, at politiet har erklæret, at den pågældende ikke er straffet for forhold, som gør, at legitimationskortet ikke bør udstedes. Erklæringen skal være afgivet højst 6 måneder inden udstedelsen af legitimationskortet.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Legitimationskortet er gyldigt i højst fem år fra udstedelsen.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Legitimationskortet skal medbringes, når den pågældende under særtransport skal udføre færdselsregulering, og skal på forlangende forevises politiet.</p>\r\n<p class=\"Stk2\">\r\n   <span class=\"StkNr\" id=\"Par4_Stk5\">Stk. 5.</span> Legitimationskortet skal afleveres til politiet senest 14 dage efter, at indehaveren ikke længere opfylder betingelserne i § 3, stk. 1.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Trafikstyrelsen godkender udbydere af uddannelser omfattet af § 4. Der kan i den forbindelse fastsættes vilkår for godkendelsen.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Uddannelsen godkendes af Rigspolitiet efter retningslinjer, der er udfærdiget af Rigspolitiet efter forhandling med Trafikstyrelsen.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Personer, der regulerer færdslen efter denne bekendtgørelse, skal kunne gøre sig forståelig på dansk og på et sprog, som også tales af særtransportens fører.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Den pågældende skal inden særtransportens påbegyndelse gøre sig bekendt med den planlagte rute, dimensionerne på det køretøj, der skal udføre transporten, samt indholdet af en eventuel særtransporttilladelse til brug for vurderingen af nødvendigheden, karakteren og omfanget af færdselsreguleringen under transporten.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> I forbindelse med færdselsregulering efter denne bekendtgørelse skal den pågældende bære en gul vest eller jakke med tydelige reflekser. Vesten eller jakken skal foran og bagpå med let læselig skrift alene bære følgende påskrift:</p>\r\n<p class=\"TekstGenerel\">\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; margin: 0cm 0cm 0cm 0cm\">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" cellspacing=\"0\" style=\"border-collapse: collapse;\" width=\"349\">\r\n                  <tr>\r\n                     <td style=\"\" valign=\"top\" width=\"19\"> </td>\r\n                     <td style=\"\" valign=\"top\" width=\"283\"> </td>\r\n                     <td style=\"\" valign=\"top\" width=\"47\"> </td>\r\n                  </tr>\r\n                  <tr>\r\n                     <td style=\"\" valign=\"top\" width=\"19\"> </td>\r\n                     <td style=\"text-align: center\" valign=\"top\" width=\"283\">\r\n                        <div class=\"TabelTekst2\">»SPECIAL-</div>\r\n                        <div class=\"TabelTekst2\">TRANSPORT</div>\r\n                        <div class=\"TabelTekst2\">ASSISTANCE«.</div>\r\n                     </td>\r\n                     <td style=\"\" valign=\"top\" width=\"47\"> </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Forsikring</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Krav om erstatning, som kan gøres gældende for skader forvoldt i forbindelse med regulering af færdslen i forbindelse med en særtransport, skal være dækket af en ansvarsforsikring.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Forsikringen skal dække personskade eller tab af forsørger og tingsskade på indtil de til enhver tid gældende beløb fastsat i færdselslovens § 105, stk. 2, jf. § 105, stk. 3.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Forsikringspligten påhviler den person, der regulerer færdslen efter denne bekendtgørelse eller dennes arbejdsgiver.</p>\r\n<p class=\"Stk2\">\r\n   <span class=\"StkNr\" id=\"Par8_Stk4\">Stk. 4.</span> Dokumentation for, at forsikring efter denne bestemmelse er tegnet og i kraft, skal medbringes, når den pågældende under særtransport skal udføre færdselsregulering, og skal på forlangende forevises politiet.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Straf</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Medmindre højere straf er forskyldt efter anden lovgivning, straffes med bøde den, der overtræder §§ 1-3, § 4, stk. 1 og stk. 4-5, samt §§ 6-7 og § 8, stk. 1 og stk. 4.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Der kan pålægges selskaber mv. (juridiske personer) strafansvar efter reglerne i straffelovens 5. kapitel.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Ikrafttræden</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Bekendtgørelsen træder i kraft den 1. april 2014.</p><div class=\"Givet\" id=\"Givet\"><p class=\"Givet\" align=\"center\">Justitsministeriet, den 12. november 2013</p><p class=\"Sign1\" align=\"center\">Morten Bødskov</p><p class=\"Sign2\" align=\"right\">/ Christian Hesthaven</p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">\r\n   <span class=\"Bold\">Bestemmelser for uddannelse i færdselsregulering i forbindelse med særtransporter</span>\r\n</p>\r\n<p style=\"text-align: justify;\">\r\n   <span class=\"Bold\">I.</span> Uddannelsens indhold</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Uddannelsen skal omfatte teoretisk og praktisk undervisning i færdselsregulering i forbindelse med særtransporter.</p>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">2)</span> Uddannelsen skal som minimum give deltagerne kendskab til følgende emner:</p>\r\n   <p class=\"Liste2\">\r\n      <span class=\"Liste2Nr\">•</span> Relevant lovgivning</p>\r\n   <p class=\"Liste2\">\r\n      <span class=\"Liste2Nr\">•</span> Adfærd, roller og ansvarsfordeling</p>\r\n   <p class=\"Liste2\">\r\n      <span class=\"Liste2Nr\">•</span> Færdselsregulering og anvisninger for trafikken i teori og praksis</p>\r\n   <p class=\"Liste2\">\r\n      <span class=\"Liste2Nr\">•</span> Planlægning og gennemførsel af en særtransport</p>\r\n   <p class=\"Liste2\">\r\n      <span class=\"Liste2Nr\">•</span> Anvendte køretøjer og materiel</p>\r\n   <p class=\"Liste2\">\r\n      <span class=\"Liste2Nr\">•</span> Vejens opbygning og beskaffenhed</p>\r\n   <p class=\"Liste2\">\r\n      <span class=\"Liste2Nr\">•</span> Håndtering af uheld og ulykker.</p>\r\n   <p class=\"Liste1\">\r\n      <span class=\"Liste1Nr\">3)</span> Uddannelsen skal afsluttes med en teoretisk og en praktisk prøve.</p>\r\n</p>\r\n<p style=\"text-align: justify;\">\r\n   <span class=\"Bold\">II.</span> Uddannelsens omfang</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Uddannelsens omfang skal som minimum udgøre 37 timers undervisning.</p>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">2)</span> Uddannelsen skal afsluttes inden for 3 måneder fra første kursusdag.</p>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">3)</span> Uddannelsen kan deles op i enheder, der dog som minimum skal være af én dags varighed (7,4 timer).</p>\r\n</p>\r\n<p style=\"text-align: justify;\">\r\n   <span class=\"Bold\">III.</span> Krav om suppleringskurser</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Gyldigheden af uddannelsen kan maksimalt udgøre 5 år fra uddannelsens afslutning.</p>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">2)</span> Gyldigheden af uddannelsen forlænges i yderligere 5 år ved deltagelse i to dages (to gange 7,4 timer) suppleringskurser.</p>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">3)</span> Suppleringskurser kan tidligst påbegyndes 12 måneder før og skal være afsluttet senest 6 måneder efter udløbet af uddannelsens gyldighed, jf. nr. 1 eller nr. 2. Hvis der er forløbet mere end 6 måneder efter udløbet af uddannelsens gyldighed efter nr. 1 eller nr. 2, kan gyldigheden af uddannelsen ikke forlænges ved deltagelse i suppleringskurser.</p>\r\n</p>\r\n<p style=\"text-align: justify;\">\r\n   <span class=\"Bold\">IV.</span> Dispensation</p>\r\n<p>Rigspolitiet kan på baggrund af en ansøgning meddele dispensation fra kravene i dette bilag, i det omfang en ansøger kan dokumentere at have gennemført relevant og sammenlignelig uddannelse i et andet land end Danmark. Rigspolitiets afgørelser om dispensation kan ikke indbringes for anden administrativ myndighed.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/11/2013"
        },
        {
            "displayName": "Accession",
            "displayValue": "B20130128205"
        },
        {
            "displayName": "Entydig dokumentidentifikation",
            "displayValue": "AA007433"
        },
        {
            "displayName": "Dato for førstegangsindlæggelse",
            "displayValue": "14/11/2013"
        },
        {
            "displayName": "Dato for indlæggelse",
            "displayValue": "14/11/2013"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1282"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "12/11/2013"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Justitsmin., j.nr. 2012-84-0163"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}