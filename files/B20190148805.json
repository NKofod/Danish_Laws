{
    "id": 211926,
    "title": "Bekendtgørelse om bekæmpelse af bluetongue",
    "documentTypeId": "60",
    "isSagsforlobPeriodValid": true,
    "shortName": "BEK nr 1488 af 12/12/2019",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om bekæmpelse af bluetongue<a class=\"FodnoteHenvisning\" name=\"Henvisning_id04bae64c-79ed-44fd-800a-aa6062895753\" href=\"#id04bae64c-79ed-44fd-800a-aa6062895753\">1)</a></p>\r\n<p class=\"Indledning2\">I medfør af § 27, stk. 2, § 29, § 30, stk. 1 og 3, § 33, § 34, stk. 1, § 44, stk. 1, § 67 og § 70, stk. 3, i lov om hold af dyr, jf. lovbekendtgørelse nr. 1 af 2. januar 2019, fastsættes efter bemyndigelse i henhold til § 7, nr. 1, og § 10, stk. 1, nr. 1 og 4, i bekendtgørelse nr. 1614 af 18. december 2018 om Fødevarestyrelsens opgaver og beføjelser:</p>\r\n<p class=\"ParagrafGruppeOverskrift\">\r\n   <span>Definitioner og anvendelsesområde</span>\r\n</p>\r\n<p class=\"Paragraf\" id=\"id4f1c98eb-bfa2-4004-8767-c09421342b19\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"idd2e6ed8e-1317-4505-9bec-a6ceb03194d1\">1)</span> Bluetongue: Vektoroverført sygdom hos drøvtyggere. Sygdommen forårsages af orbivirus.</p>\r\n<p class=\"Liste1\">\r\n   <span class=\"Liste1Nr\" id=\"idf9fbdb16-b76b-4cc3-9f3c-59c46db2c20f\">2)</span> Vektor: Insekter af arten Culicoides, som kan overføre bluetongue.</p>\r\n<p class=\"Liste1\">\r\n   <span class=\"Liste1Nr\" id=\"id3538f6c9-d03a-42e6-838d-885683c62da1\">3)</span> Husdyrbrug: Enhver lokaliltet, ejendom, konstruktion, eller i tilfælde af frilandsproduktion ethvert område, hvor der holdes dyr eller opbevares avlsmateriale midlertidigt eller permanent, undtagen:</p>\r\n<p class=\"Liste2\">\r\n   <span class=\"Liste2Nr\" id=\"id83a433be-5352-4525-8f0f-d9b9caba6579\">a)</span> husstande, hvor der udelukkende holdes selskabsdyr, eller</p>\r\n<p class=\"Liste2\">\r\n   <span class=\"Liste2Nr\" id=\"id94b19de5-bcfe-497c-bec9-ab2dd80d579e\">b)</span> dyrlægepraksis eller -klinik.</p>\r\n<p class=\"Liste1\">\r\n   <span class=\"Liste1Nr\" id=\"id9e2fe172-4a96-4a38-a3e3-78294ab656f1\">4)</span> Besætning: En samling af dyr af samme dyreart, som anvendes til et bestemt formål, som er knyttet til et husdyrbrug, og som har en ejer i form af en juridisk eller fysisk person. Definitionen omfatter også samlinger af dyr på steder, hvor der midlertidigt samles levende eller døde dyr, herunder samlesteder, slagterier, forarbejdningsanlæg, køle- og fryseanlæg, afhentningspladser, fælles græsgange, græsningsarealer, dyrskuer, individprøvestationer, dyrehospitaler samt virksomheder omfattet af artikel 18 i Forordning om animalske biprodukter. For kvæg, svin, får og geder kan en besætning udgøres af 1 dyr.</p>\r\n<p class=\"Liste1\">\r\n   <span class=\"Liste1Nr\" id=\"idec0a68f9-ea8b-4d9a-a5a3-d711a00eac15\">5)</span> Bruger: Den eller de fysiske eller juridiske personer, der har til opgave at passe en besætning, mod eller uden vederlag.</p>\r\n<p class=\"Liste1\">\r\n   <span class=\"Liste1Nr\" id=\"id1abb6431-c22a-4539-9711-83e42746db05\">6)</span> Levende, svækkede vacciner: Vacciner der fremstilles ved at tilpasse isolater af naturligt forekommende bluetonguevirus via gentagne passager i vævskultur eller i befrugtede hønseæg.</p>\r\n<p class=\"Liste1\">\r\n   <span class=\"Liste1Nr\" id=\"id1b4dec66-52d0-4561-aef0-2ec534c4b415\">7)</span> Kontrolzone: Et område der ved etablering har en radius på 20 km omkring det smitteramte husdyrbrug.</p>\r\n<p class=\"Liste1\">\r\n   <span class=\"Liste1Nr\" id=\"idf8d9a400-e27c-421d-b563-1b82ef7a0d62\">8)</span> Beskyttelseszone: Et område der ved etablering har en radius på mindst 100 km omkring det smitteramte husdyrbrug.</p>\r\n<p class=\"Liste1\">\r\n   <span class=\"Liste1Nr\" id=\"id484bc65b-95a0-4043-9a2b-f0891fbf55b0\">9)</span> Overvågningszone: Et område der ved etablering har en bredde på mindst 50 km uden om beskyttelseszonen, og hvor der ikke er foretaget vaccination mod bluetongue med levende, svækkede vacciner i de sidste 12 måneder.</p>\r\n<p class=\"Liste1\">\r\n   <span class=\"Liste1Nr\" id=\"id82e6597e-aa76-489f-a1be-72677f3e7b69\">10)</span> Restriktionszone: Et område, der udgøres af den beskyttelseszone samt den overvågningszone, der er etableret.</p>\r\n<p class=\"Paragraf\" id=\"id32f4f21b-1da5-4929-b17e-cc58a6b03aa6\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Bekendtgørelsen finder anvendelse på drøvtyggere, der lever i fangenskab, jf. dog § 3, stk. 2.</p>\r\n<p class=\"ParagrafGruppeOverskrift\">\r\n   <span>Mistanke og anmeldelse</span>\r\n</p>\r\n<p class=\"Paragraf\" id=\"idf98f463c-b391-46f1-b709-843e8c452989\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Ejer eller bruger skal ved mistanke om forekomst af bluetongue straks tilkalde en dyrlæge.</p>\r\n<p class=\"Stk2\">\r\n   <span class=\"StkNr\" id=\"idb1ee5ba7-0451-4c05-8b87-b056fb1b7c8f\">Stk. 2.</span> Den, der får mistanke om forekomst af bluetongue hos vildtlevende drøvtyggere, skal straks anmelde dette til Fødevarestyrelsen.</p>\r\n<p class=\"Stk2\">\r\n   <span class=\"StkNr\" id=\"idbc4a9c03-3644-4d7e-875e-dbdf25e7f1e6\">Stk. 3.</span> Tilkaldelse, jf. stk. 1, eller anmeldelse, jf. stk. 2, skal ske, såfremt der blandt drøvtyggere forekommer ét eller flere af følgende symptomer:</p>\r\n<p class=\"Liste1\">\r\n   <span class=\"Liste1Nr\" id=\"idaec8f07a-7f85-4b37-ab2f-43726784be4c\">1)</span> Ødemer i hovedet.</p>\r\n<p class=\"Liste1\">\r\n   <span class=\"Liste1Nr\" id=\"id8781e8c8-7106-48b1-81cc-524f95165cba\">2)</span> Sårdannelse på slimhinderne i mundhulen og heraf følgende savlen.</p>\r\n<p class=\"Liste1\">\r\n   <span class=\"Liste1Nr\" id=\"id1ddf5d65-51bb-4e8e-8efc-d89099ef195d\">3)</span> Hævet og blå tunge.</p>\r\n<p class=\"Liste1\">\r\n   <span class=\"Liste1Nr\" id=\"ide43bcba1-569c-4c95-b998-5b9d0edd327d\">4)</span> Hævede, røde patter.</p>\r\n<p class=\"Liste1\">\r\n   <span class=\"Liste1Nr\" id=\"id9359d1e2-d66e-44ad-a719-9fa08aecd4e7\">5)</span> Halthed som følge af betændelse i kronbælterne.</p>\r\n<p class=\"ParagrafGruppeOverskrift\">\r\n   <span>Mistænkte husdyrbrug</span>\r\n</p>\r\n<p class=\"Paragraf\" id=\"idd760f46e-9f36-4c0b-9fb9-5943c39256e6\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Hvis ét eller flere dyr i en besætning mistænkes for at være smittet med bluetongue, § 3, stk. 3, eller mistænkes på baggrund af laboratorieundersøgelser, pålægger Fødevarestyrelsen husdyrbruget et offentligt tilsyn, der kan omfatte forbud eller påbud om, at:</p>\r\n<p class=\"Liste1\">\r\n   <span class=\"Liste1Nr\" id=\"idc3d0362e-ae54-42f3-b825-4d9bb6a9b988\">1)</span> Ejer eller bruger skal føre en liste, der dagligt opdateres, over antallet af dyr i hver kategori af drøvtyggere med angivelse af sundhedstilstanden for dyrene, herunder antallet af nyfødte og døde dyr. Oplysningerne skal opbevares i mindst fem år og skal på anmodning forevises Fødevarestyrelsen.</p>\r\n<p class=\"Liste1\">\r\n   <span class=\"Liste1Nr\" id=\"id9e46c9b9-8799-4faa-9869-9daec5b5431d\">2)</span> Ejer eller bruger skal medvirke til, at der udarbejdes en opgørelse over de steder, hvor der er gunstige vilkår for vektorens overlevelse, eller hvor den kan opholde sig, navnlig steder der er gunstige for dens reproduktion.</p>\r\n<p class=\"Liste1\">\r\n   <span class=\"Liste1Nr\" id=\"id43257de5-9c79-407b-b432-b3c4a0f7ada9\">3)</span> Flytning af drøvtyggere til eller fra besætningen er forbudt.</p>\r\n<p class=\"Liste1\">\r\n   <span class=\"Liste1Nr\" id=\"id26183870-48bc-4e62-a517-4d3aa025efba\">4)</span> Drøvtyggere holdes lukket inde i den periode, hvor vektorerne er aktive, medmindre Fødevarestyrelsen bestemmer, at dyrene må gå ude i den periode.</p>\r\n<p class=\"Liste1\">\r\n   <span class=\"Liste1Nr\" id=\"id82d80344-fea5-467d-9557-dba5dda8462c\">5)</span> Ejer eller bruger skal ved hjælp af tilladte insekticider lade foretage regelmæssige behandlinger af drøvtyggere, de bygninger hvori drøvtyggerne holdes og omkring disse bygninger.</p>\r\n<p class=\"Liste1\">\r\n   <span class=\"Liste1Nr\" id=\"id7800433b-ce37-4f29-a838-a00c774002a6\">6)</span> Ejer eller bruger skal påse at sæd, embryoner og oocytter fra drøvtyggere, der opbevares på husdyrbruget, ikke anvendes eller fjernes uden Fødevarestyrelsens tilladelse.</p>\r\n<p class=\"Liste1\">\r\n   <span class=\"Liste1Nr\" id=\"ided6c8409-5a4c-4166-9efb-8cdceb469c60\">7)</span> Ejer eller bruger skal lade udtage prøver til laboratorieundersøgelse efter Fødevarestyrelsens anvisning.</p>\r\n<p class=\"Paragraf\" id=\"id34823cb7-f457-4669-9dbd-8f532fac9123\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> På et husdyrbrug, hvor der findes dyr, som mistænkes for at være smittede med bluetongue, påbegynder Fødevarestyrelsen en epidemiologisk undersøgelse.</p>\r\n<p class=\"Paragraf\" id=\"ide8cd0f78-eda3-42d4-a145-3506439fc20d\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Tilsynet ophæves, når mistanken om bluetongue er afkræftet af Fødevarestyrelsen.</p>\r\n<p class=\"Paragraf\" id=\"id43030cf6-2bc1-4ca7-8090-71c25a3efe31\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> På et husdyrbrug, hvis geografiske beliggenhed eller kontakt med den mistænkte besætning giver Fødevarestyrelsen anledning til mistanke om en eventuel smittespredning, kan der gives forbud eller påbud om de foranstaltninger, som er nævnt i § 4.</p>\r\n<p class=\"ParagrafGruppeOverskrift\">\r\n   <span>Smittede besætninger</span>\r\n</p>\r\n<p class=\"Paragraf\" id=\"idab06d22d-2d22-47cc-95ce-527310463cd6\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> En besætning anses for at være smittet med bluetongue, når Fødevarestyrelsen erklærer det. Dette vil være baseret på laboratorieresultater fra det nationale referencelaboratorium eller et officielt laboratorium, der af Fødevarestyrelsen er udpeget til at foretage den pågældende analyse, når bluetongue er påvist materiale fra dyr i besætningen.</p>\r\n<p class=\"Stk2\">\r\n   <span class=\"StkNr\" id=\"idf6a95df3-a250-4766-ba10-cc261a01ed3d\">Stk. 2.</span> I tilfælde af en epidemi kan Fødevarestyrelsen anse en besætning for værende smittet alene på grundlag af kliniske symptomer hos dyrene eller epidemiologiske resultater.</p>\r\n<p class=\"Stk2\">\r\n   <span class=\"StkNr\" id=\"idf4e70dc2-1416-44c7-8c32-9bf7c823e7eb\">Stk. 3.</span> Epidemiologiske data skal vise, at de kliniske tegn eller resultater af laboratorietest skyldes forekomst af bluetonguevirus i besætningen og ikke kan tilskrives vaccinerede dyr eller dyr, der af andre årsager er seropositive.</p>\r\n<p class=\"ParagrafGruppeOverskrift\">\r\n   <span>Bekæmpelse</span>\r\n</p>\r\n<p class=\"Paragraf\" id=\"id89daed15-8ee6-4a24-b0ff-b19ab858107e\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Når en besætning er smittet med bluetongue, pålægger Fødevarestyrelsen husdyrbruget et offentligt tilsyn, der kan omfatte påbud om, at:</p>\r\n<p class=\"Liste1\">\r\n   <span class=\"Liste1Nr\" id=\"idf0c19025-4192-4d68-9e4a-d860446cd48f\">1)</span> Dyrene aflives, i det omfang Fødevarestyrelsen skønner det nødvendigt for at hindre smittespredning.</p>\r\n<p class=\"Liste1\">\r\n   <span class=\"Liste1Nr\" id=\"id20231355-07bf-4617-a1f2-3ef1d84f2f41\">2)</span> Ejer eller bruger skal påse, at sæd, embryoner og oocytter fra drøvtyggere, der opbevares på husdyrbruget, destrueres. Fødevarestyrelsen kan dog, på nærmere fastsatte vilkår, tillade at produkterne anvendes.</p>\r\n<p class=\"Liste1\">\r\n   <span class=\"Liste1Nr\" id=\"ida61c913e-f83c-4cd9-880f-de39682b859b\">3)</span> Ejer eller bruger skal lade udtage prøver til laboratorieundersøgelser efter Fødevarestyrelsens anvisning.</p>\r\n<p class=\"Stk2\">\r\n   <span class=\"StkNr\" id=\"id54878a4c-547c-4112-bea6-a82b13296f0a\">Stk. 2.</span> Sæd, embryoner og oocytter, der er opsamlet fra drøvtyggere i besætningen i en periode, hvor smitten antages at have været i besætningen, skal opspores og destrueres efter Fødevarestyrelsens anvisninger.</p>\r\n<p class=\"Paragraf\" id=\"idf15ed2b4-995c-4b30-a12b-c61e4f51f4a3\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Fødevarestyrelsen færdiggør den efter § 5 påbegyndte epidemiologiske undersøgelse.</p>\r\n<p class=\"Paragraf\" id=\"idbac2aee1-0bc7-4aa2-b2f7-cb27cb160e50\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Når Fødevarestyrelsen har erklæret en besætning for smittet med bluetongue, jf. § 8, kan Fødevarestyrelsen etablere en kontrolzone omkring det smittede husdyrbruget. Foranstaltningerne i § 4 finder anvendelse på husdyrbrug, som ligger i kontrolzonen. Dog kan Fødevarestyrelsen på nærmere fastsatte vilkår tillade flytning af drøvtyggere i kontrolzonen.</p>\r\n<p class=\"Stk2\">\r\n   <span class=\"StkNr\" id=\"ide13e1e84-1588-4148-8637-7a93996344c0\">Stk. 2.</span> Foranstaltningerne i § 4 kan ligeledes finde anvendelse på husdyrbrug, der ikke er beliggende indenfor en radius af 20 kilometer fra den smittede besætning, såfremt disse husdyrbrugs beliggenhed eller kontakt med den smittede besætning giver Fødevarestyrelsen anledning til mistanke om smittespredning.</p>\r\n<p class=\"Stk2\">\r\n   <span class=\"StkNr\" id=\"idf24d61a0-9c30-4983-bd1b-09dc5d31e239\">Stk. 3.</span> Fødevarestyrelsen kan udvide eller indskrænke kontrolzonen.</p>\r\n<p class=\"ParagrafGruppeOverskrift\">\r\n   <span>Restriktionszone</span>\r\n</p>\r\n<p class=\"Paragraf\" id=\"id6cb0c88e-0453-49ad-8497-1c2beb193d1a\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Umiddelbart efter en besætning er erklæret for smittet med bluetongue, jf. § 8, etablerer Fødevarestyrelsen en beskyttelseszone og en overvågningszone.</p>\r\n<p class=\"Paragraf\" id=\"id2a73477a-8419-45a6-8f6c-747a4f3b096e\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Al flytning af drøvtyggere ud af restriktionszonen er forbudt, med mindre betingelserne i Kommissionens forordning (EF) nr. 1266/2007 er opfyldt.</p>\r\n<p class=\"Paragraf\" id=\"idfdb4f57c-0074-47fe-b61d-dacd01dcdab4\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Ejer eller bruger for en besætning i restriktionszonen skal, hvis Fødevarestyrelsen kræver det:</p>\r\n<p class=\"Liste1\">\r\n   <span class=\"Liste1Nr\" id=\"ide94b1a85-9a44-4547-8d2e-feaa0a6583b4\">1)</span> deltage i et epidemiologisk overvågningsprogram baseret på overvågning af drøvtyggere og bestande af vektorer,</p>\r\n<p class=\"Liste1\">\r\n   <span class=\"Liste1Nr\" id=\"id9a7ed6f9-6135-4bd7-9aee-71e3126e53cf\">2)</span> deltage ved en klinisk inspektion af drøvtyggere,</p>\r\n<p class=\"Liste1\">\r\n   <span class=\"Liste1Nr\" id=\"idf837ffa8-1059-42ae-8207-692e4879ef9f\">3)</span> deltage ved udtagning af prøver af drøvtyggere, med henblik på gennemførelse af en laboratorieundersøgelse for bluetongue, og</p>\r\n<p class=\"Liste1\">\r\n   <span class=\"Liste1Nr\" id=\"ide6ecc13c-ccad-41a8-b146-24042c25eef7\">4)</span> deltage ved eventuel vaccination af dyrene, og sikre, at vaccinerede dyr kan identificeres.</p>\r\n<p class=\"ParagrafGruppeOverskrift\">\r\n   <span>Epidemiologisk undersøgelse</span>\r\n</p>\r\n<p class=\"Paragraf\" id=\"id18324239-5bc3-4f2f-8a20-0875cf71ceab\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> En epidemiologisk undersøgelse iværksat i medfør af denne bekendtgørelse skal mindst omfatte:</p>\r\n<p class=\"Liste1\">\r\n   <span class=\"Liste1Nr\" id=\"id67632e7c-ff4f-43e0-b181-61f84d1300f8\">1)</span> Det tidsrum, hvor der kan være forekommet bluetongue i besætningen.</p>\r\n<p class=\"Liste1\">\r\n   <span class=\"Liste1Nr\" id=\"idaa5a6684-42b3-4fcc-84ee-53edbd8a37a9\">2)</span> Oplysninger om mulig oprindelse af bluetongue i besætningen samt opsporing af andre besætninger, som kan være blevet smittede af samme vej.</p>\r\n<p class=\"Liste1\">\r\n   <span class=\"Liste1Nr\" id=\"id114b2513-d91b-4ff7-8240-1e4400f30903\">3)</span> Angivelse af sygdomsvektorernes forekomst og fordeling.</p>\r\n<p class=\"Liste1\">\r\n   <span class=\"Liste1Nr\" id=\"id83a43aad-cbc1-4e46-b0f9-b099c0d4cf29\">4)</span> Oplysninger om flytninger af drøvtyggere fra eller til besætningen, herunder fjernelse af døde dyr.</p>\r\n<p class=\"ParagrafGruppeOverskrift\">\r\n   <span>Vaccination</span>\r\n</p>\r\n<p class=\"Paragraf\" id=\"idaed601bb-1114-40db-b83a-e806aa1117aa\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Vaccination mod bluetongue er ikke tilladt, jf. dog stk. 2 og § 14, nr. 4.</p>\r\n<p class=\"Stk2\">\r\n   <span class=\"StkNr\" id=\"id117e3a3c-25f1-452d-8c98-5201207be5a4\">Stk. 2.</span> Fødevarestyrelsen kan tillade eller påbyde vaccination mod bluetongue</p>\r\n<p class=\"Liste1\">\r\n   <span class=\"Liste1Nr\" id=\"id3031be84-e652-4897-a42b-a3dceaaecab4\">1)</span> med inaktiverede vacciner i områder udpeget af Fødevarestyrelsen, eller</p>\r\n<p class=\"Liste1\">\r\n   <span class=\"Liste1Nr\" id=\"id737eded0-b916-467b-9f57-7bbdb05ae59c\">2)</span> med levende svækkede vacciner af besætninger beliggende i beskyttelseszonen.</p>\r\n<p class=\"ParagrafGruppeOverskrift\">\r\n   <span>Straf- og ikrafttrædelsesbestemmelser</span>\r\n</p>\r\n<p class=\"Paragraf\" id=\"id6b6a0bc5-7029-4f1f-bb77-386b0f92dd21\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Med bøde straffes den, der</p>\r\n<p class=\"Liste1\">\r\n   <span class=\"Liste1Nr\" id=\"id3d5f4d5c-8606-43b6-b348-189b3e1fc9be\">1)</span> overtræder § 3, stk. 1, § 13, § 16, stk. 1, eller</p>\r\n<p class=\"Liste1\">\r\n   <span class=\"Liste1Nr\" id=\"id13f7468b-211a-4af5-8222-ac94aed2f9cd\">2)</span> undlader at efterkomme forbud, påbud, anvisninger eller betingelser efter § 4, § 9, § 11, stk. 1, § 14, eller § 16, stk. 2.</p>\r\n<p class=\"Stk2\">\r\n   <span class=\"StkNr\" id=\"id29521909-1310-4336-81b5-42d7cd1df2ce\">Stk. 2.</span> Straffen kan stige til fængsel i indtil 2 år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er</p>\r\n<p class=\"Liste1\">\r\n   <span class=\"Liste1Nr\" id=\"id0f172442-ea0d-4ea6-a984-3e788211f444\">1)</span> forvoldt skade på menneskers eller dyrs sundhed eller fremkaldt fare herfor, eller</p>\r\n<p class=\"Liste1\">\r\n   <span class=\"Liste1Nr\" id=\"id1f0d5642-a138-410d-b9d0-caeed85cc38f\">2)</span> opnået eller tilsigtet opnået økonomisk fordel for den pågældende selv eller andre, herunder ved besparelser.</p>\r\n<p class=\"Stk2\">\r\n   <span class=\"StkNr\" id=\"id1e9b5b4d-ddba-4601-8b9e-7e722b7e7895\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Paragraf\" id=\"id294f30d6-44e8-4200-ae4e-1be64c8a092a\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Bekendtgørelsen træder i kraft den 1. januar 2020.</p>\r\n<p class=\"Stk2\">\r\n   <span class=\"StkNr\" id=\"id857cb01d-55fb-4359-a68c-10d8ade81fbf\">Stk. 2.</span> Bekendtgørelse nr. 933 af 17. september 2012 om bekæmpelse af bluetongue ophæves.</p><div class=\"Givet\" id=\"Givet\"><p class=\"Givet\" align=\"center\">Fødevarestyrelsen, den 12. december 2019</p><p class=\"Sign1\" align=\"center\">P.D.V. <br /> Hanne Larsen </p><p class=\"Sign2\" align=\"right\">/ Marianne Marer </p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id04bae64c-79ed-44fd-800a-aa6062895753\" href=\"#Henvisning_id04bae64c-79ed-44fd-800a-aa6062895753\">1)</a> Bekendtgørelsen gennemfører dele af Rådets direktiv 2000/75/EF af 20. november 2000 om vedtagelse af specifikke bestemmelser vedrørende foranstaltninger til bekæmpelse og udryddelse af bluetongue, EF-Tidende 2000, nr. L 327, s. 74, som senest ændret ved Kommissionens forordning 2018/415/EU af 16. marts 2018, EU-Tidende 2018, nr. L 75, s. 18. I bekendtgørelsen er der medtaget visse bestemmelser fra Kommissionens forordning 2007/1266/EF af 26. oktober 2007 om gennemførelsesbestemmelser til Rådets direktiv 2000/75/EF for så vidt angår kontrol med, overvågning af og restriktioner for flytning af visse dyr af modtagelige arter i forbindelse med bluetongue, EF-Tidende 2007, nr. L 283, s. 37, som senest ændret ved Kommissionens gennemførelsesforordning 2012/456/EU af 30. maj 2012, EU-Tidende 2012, nr. L 141, s. 7. Ifølge artikel 288 i EUF-traktaten gælder en forordning umiddelbart i hver medlemsstat. Gengivelsen af disse bestemmelser i bekendtgørelsen er således udelukkende begrundet i praktiske hensyn og berører ikke forordningens umiddelbare gyldighed i Danmark.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/12/2019"
        },
        {
            "displayName": "Accession",
            "displayValue": "B20190148805"
        },
        {
            "displayName": "Entydig dokumentidentifikation",
            "displayValue": "CK002303"
        },
        {
            "displayName": "Dato for førstegangsindlæggelse",
            "displayValue": "19/12/2019"
        },
        {
            "displayName": "Dato for indlæggelse",
            "displayValue": "19/12/2019"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1488"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "12/12/2019"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Miljø- og Fødevaremin., <br /> Fødevarestyrelsen, j.nr. 2019-14-31-00104"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}