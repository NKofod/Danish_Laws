{
    "id": 36897,
    "title": "Afskrivning - lægehus - tilbygning. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18307 af 02/05/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En tilbygning til et eksisterende lægehus, der agtedes opført i ikke  \r\n\r\n trykimprægneret træ, blev af Landsskatteretten anset for en ombygning eller  \r\n\r\n forbedring af den eksisterende bygning. Da denne var opført før fremkomsten  \r\n\r\n af SD-cirkulære 1987-9, der skærpede praksis for afskrivning på træbygninger,  \r\n\r\n ville også den påtænkte tilbygning kunne afskrives efter afskrivningslovens §  \r\n\r\n 21, stk. 1. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Afskrivning - lægehus - tilbygning. (* 1) </H1>  \r\n\r\n<P></P>  \r\n\r\n<P>A klagede over den af Ligningsrådet afgivne bindende forhåndsbesked,  \r\n\r\n hvorefter tilbygningen til et lægehus ikke kunne godkendes  \r\n\r\n afskrivningsberettiget. </P>  \r\n\r\n<P>Det var oplyst, at klageren var medejer af lægehuset, og at dette  \r\n\r\n påtænktes udvidet med 60 (m2). Lægehuset, der var på 120 (m2), var opført i  \r\n\r\n træ og sammenbygget med en murstensejendom. Lægehuset var anset for en  \r\n\r\n selvstændig bygning og havde hidtil været afskrevet i henhold til  \r\n\r\n afskrivningslovens § 18, stk. 1, litra d. </P>  \r\n\r\n<P>Det var endviderede oplyst, at tilbygningen påtænktes opført på et  \r\n\r\n betonfundament, men ikke i trykimprægneret træ, og at der skulle etableres en  \r\n\r\n gennemgang fra den eksisterende klinik til tilbygningen, således at de to  \r\n\r\n bygninger kom til at fremtræde som et hele. </P>  \r\n\r\n<P>Under henvisning til SD-cirkulære 1987-9 havde Ligningsrådet ikke godkendt  \r\n\r\n tilbygningen som afskrivningsberettiget, idet man ikke havde anset denne for  \r\n\r\n at have en kortere levetid end almindelige bygninger. </P>  \r\n\r\n<P>Ved det nævnte cirkulære var praksis skærpet, således at træbygninger ikke  \r\n\r\n uden videre kunne anses for afskrivningsberettigede. Træbygninger kunne  \r\n\r\n herefter kun henføres til afskrivning efter en konkret vurdering af, om  \r\n\r\n bygningerne på grund af anvendte materialer, konstruktion, benyttelse og  \r\n\r\n placering måtte antages at have en kortere levetid end almindelige bygninger.  \r\n\r\n Det var endvidere i cirkulæret nævnt, at træbygninger, der var opført af  \r\n\r\n trykimprægneret træ på betonfundament i sædvanlig bygningsudførelse ikke  \r\n\r\n kunne afskrives efter afskrivningslovens § 18, stk. 1, litra d. Den ændrede  \r\n\r\n praksis havde virkning for bygninger, der erhvervedes efter offentliggørelse  \r\n\r\n af cirkulæret. </P>  \r\n\r\n<P>Klagerens revisor gjorde over for Landsskatteretten gældende, at  \r\n\r\n tilbygningen ville have en væsentlig kortere levetid end almindelige  \r\n\r\n bygninger. Han henviste til en af arkitekten afgiven erklæring, hvorefter  \r\n\r\n ydervægsbeklædningen i ikke trykimprægneret træ kun ville have en forventet  \r\n\r\n levetid på 15 år mod 30 år for trykimprægneret træ, og at både tagdækningen -  \r\n\r\n bestående af to lag tagpap - og gulvbelægningen af linoleum ville have en  \r\n\r\n tilsvarende begrænset levetid. Endvidere udtaltes det, at alle væsentlige  \r\n\r\n bygningsdele i det omhandlede byggeri måtte påregnes afskrevet over 15 år,  \r\n\r\n hvor eksempelvis en muret bygning med tegltag havde en levetid på ikke under  \r\n\r\n 60 år. </P>  \r\n\r\n<P>Efter det oplyste fandt Landsskatteretten at måtte lægge til grund, at  \r\n\r\n opførelsen af tilbygningen måtte anses for en ombygning eller forbedring af  \r\n\r\n den eksisterende træbygning, og at udgifterne derfor måtte anses for omfattet  \r\n\r\n af afskrivningslovens § 21, stk. 1. Efter denne bestemmelse kan der på  \r\n\r\n udgifter til ombygning eller forbedring foretages afskrivning efter  \r\n\r\n afskrivningssatserne for den bygning, de vedrører. Da den eksisterende  \r\n\r\n træbygning var erhvervet forud for den ved SD-cirkulære 1987-9 indførte  \r\n\r\n skærpede praksis, var denne bygning fortsat afskrivningsberettiget efter  \r\n\r\n afskrivningslovens § 18, stk. 1, litra d. Denne bygning skulle således  \r\n\r\n afskrives efter afskrivningslovens regler, og retten fandt derfor, at  \r\n\r\n tilbygningen - som i øvrigt efter det oplyste om opførelsesmåden, jf. herved  \r\n\r\n arkitektens udtalelse, måtte antages at have en kortere levetid end  \r\n\r\n almindelige bygninger - måtte anses for afskrivningsberettiget efter  \r\n\r\n afskrivningslovens § 21, stk. 1. </P>  \r\n\r\n<P>LV 1988, G 6.1.3. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i Skat 1989, nr. 7, side 536"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19891830725"
        },
        {
            "displayName": "Entydig dokumentidentifikation",
            "displayValue": "CA004832"
        },
        {
            "displayName": "Dato for indlæggelse",
            "displayValue": "17/08/2006"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18307"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "02/05/1989"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1989-6-277"
        },
        {
            "displayName": "Stikord",
            "displayValue": "AFSKRIVNING, LÆGEHUS, TILBYGNING"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}