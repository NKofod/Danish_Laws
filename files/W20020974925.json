{
    "id": 156250,
    "title": "Ankestyrelsens principafgørelse C-7-02 om optikunderstøttende synshjælpemidler - bevillingskompetence - tegnepult - arbejdslampe - kuvertlampe - medicinsk - optisk defineret varig øjenlidelse - varigt nedsat synsfunktion - amtskommunens ekspertise - hjælpemidler",
    "documentTypeId": "240",
    "isSagsforlobPeriodValid": true,
    "shortName": "KEN nr 9749 af 03/01/2002",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse C-7-02 om optikunderstøttende synshjælpemidler - bevillingskompetence - tegnepult - arbejdslampe - kuvertlampe - medicinsk - optisk defineret varig øjenlidelse - varigt nedsat synsfunktion - amtskommunens ekspertise - hjælpemidler</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen har behandlet 2 sager om bevillingskompetence vedrørende henholdsvis en skråtstillet tegnepult plus en arbejdslampe og en kuvertlampe.</p>\r\n   <p class=\"TekstGenerel\">Ankestyrelsen fandt, at bevillingskompetencen henhørte under amtskommunen, da de nævnte genstande måtte henregnes til optikunderstøttende synshjælpemidler, og da ansøgerne var omfattet af den personkreds, der var berettiget til hjælp fra amtskommunen til optiske synshjælpemidler og optikunderstøttende synshjælpemidler.</p>\r\n   <p class=\"TekstGenerel\">Ankestyrelsen lagde vægt på lovens ordlyd og lovforarbejderne og vurderede på baggrund heraf, at det ikke var en forudsætning for at få bevilget optikunderstøttende synshjælpemidler, at der samtidig bevilgedes eller var bevilget optiske synshjælpemidler. Amtskommunens ekspertise på området måtte således føre til, at bevillingskompetencen henhørte under amtskommunen, hvis der var tale om optikunderstøttende hjælpemidler, og hvis ansøgeren var omfattet af personkredsen.</p>\r\n   <p class=\"TekstGenerel\">Ankestyrelsen lagde endvidere vægt på, at ansøgeren i sag nr. 1 led af en medicinsk-optisk defineret varig øjenlidelse, og at ansøgeren i sag nr. 2 led af en varigt nedsat synsfunktion.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>10-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social service - lovbekendtgørelse nr. 844 af 24. september 2001 - § 97, stk. 2, nr. 1</p>\r\n<p>\r\n   <span class=\"Bold\">Sagsfremstilling 1:</span>\r\n</p>\r\n<p>Sag nr. 1 - j.nr. 350307-01</p>\r\n<p>Refsnæsskolen bistod ansøgeren, der var en 7 år gammel dreng, med at rette henvendelse til kommunen vedrørende bevilling af en skråtstillet tegnepult og en arbejdslampe. Af ansøgningen fremgik det, at ansøgeren var tilmeldt Refsnæsskolens småbørnsvejledning på grund af nedsat synsfunktion ifølge synsregistret på Statens Øjenklinik. Han havde synsfeltudfald specielt nedadtil. Refsnæsskolens synskonsulent havde vurderet, at ansøgeren havde behov for en arbejdslampe i hjemmet til brug ved synskrævende aktiviteter. Desuden havde han brug for en skråtstillet tegnepult, når han tegnede eller læste bøger. Begge hjælpemidler var afprøvet i en periode. Der ansøgtes om at få tegnepulten og arbejdslampen bevilget som hjælpemidler i henhold til § 97, stk. 1, i lov om social service. Den samlede pris på tegnepulten og arbejdslampen udgjorde 3800 kr. eksklusiv moms.</p>\r\n<p>Af rapport udfærdiget af Refsnæsskolens synskonsulent, der lå til grund for ansøgningen, fremgik bl.a, at ansøgeren var for tidligt født ved kejsersnit på baggrund af kompliceret tvillingegraviditet, og han havde de første levemåneder nogle anfald med kramper og stop i vejrtrækningen. Ansøgeren havde synsmæssige vanskeligheder i form af formodet synsfeltudfald nedadtil og til siderne. En MR-scanning viste forandringer i hjernen, hvor synsnerverne passerede, hvilket kunne forklare synsfeltudfaldet. Herudover krydsfikserede ansøgeren (så med højre øje til venstre for sig og omvendt), hvilket også rent funktionelt medførte et udfald til modsat side af blikretningen. Desuden viste ansøgeren et ualmindeligt stort behov for god belysning.</p>\r\n<p>Af rapporten fremgik videre, at ansøgeren bar briller for langsynethed og bygningsfejl. Med brillerne på var synsstyrken i normalområdet.</p>\r\n<p>Kommunen videresendte ansøgningen til amtskommunen, da kommunen vurderede, at amtskommunen var rette myndighed. Herefter meddelte amtskommunen, at man ikke havde vurderet det faglige indhold i ansøgningen, idet det var amtskommunens opfattelse, at ansøgningen burde behandles i henhold til § 97, stk. 1, i lov om social service. Amtskommunen vurderede, at for at kunne bevilge optikunderstøttende hjælpemidler skulle de optikunderstøttende hjælpemidler gives i forbindelse med forstørrende optik, hvilket der ikke var tale om i dette tilfælde. Amtskommunen returnerede derfor ansøgningen til kommunen.</p>\r\n<p>Herefter oplyste Refsnæsskolen kommunen om, at de ansøgte hjælpemidler fortsat var primærkommunale udgifter. Amtskommunen skulle ifølge nye regler dække optikunderstøttende belysning og hjælpemidler til undervisningsbrug. Ansøgningen var i dette tilfælde beregnet til udviklingsstøttende aktiviteter. Ansøgeren tegnede f.eks. ikke, når han ikke havde et skråtstillet arbejdsunderlag, da han simpelthen ikke kunne se nedad. Det var meget vigtigt for ansøgeren, der snart skulle i skole, at have øvet sig mest muligt på at tegne/lege/skrive, da han ellers ville være forsinket i forhold til de øvrige børn, hvilket ville være et dårligt udgangspunkt.</p>\r\n<p>I sin afgørelse vurderede kommunen, at det ansøgte faldt udenfor § 97, stk. 1, i lov om social service, og dermed udenfor kommunens kompetenceområde, da der var tale om optikunderstøttende hjælpemidler. En sådan henvendelse skulle stiles til amtskommunen, synscentralen.</p>\r\n<p>Refsnæsskolen påklagede på forældrenes vegne kommunens afgørelse til nævnet for ansøgeren. I klagen var det bl.a anført, at Refsnæsskolen vurderede, at de ansøgte hjælpemidler ikke var optikunderstøttende, og at ansøgningen derfor skulle behandles af kommunen efter § 97, stk. 1, i lov om social service. Supplerende oplystes videre, at ansøgeren var optaget i synsregistret på Statens Øjenklinik og modtog vejledning fra Refsnæsskolens småbørnsvejledning. Ansøgeren tilhørte gruppen af børn med betydelig nedsat fysisk funktionsevne.</p>\r\n<p>Videre var det anført, at Refsnæsskolen vurderede, at amtskommunens forpligtelse til bevilling af optikunderstøttende synshjælpemidler var knyttet til bevilling af svagsynsoptik.</p>\r\n<p>Under behandlingen af sagen i nævnet kontaktede nævnet telefonisk Statens Øjenklinik, der oplyste, at ansøgeren var registreret i synsregistret i henhold til pkt. 9 i bilag 2 til Socialministeriets bekendtgørlese nr. 123 af 19. februar 1998 om ydelse af hjælpemidler og forbrugsgoder efter servicelovens §§ 97 og 98. Umiddelbart opfyldte han ikke kriteriet for at blive registreret (en synsstyrke på højst 30% på bedste øje). Hans synsstyrke var på højre øje 63% og på venstre øje 100%, men han havde en halvsidig blindhed, der var ekvivalent til ovennævnte kriterier, og han var derfor registreret efter pkt. 9. Det blev endvidere bekræftet, at ansøgeren led af en medicinsk-optisk defineret varig øjenlidelse, og han var klart det, man kalder svagtseende. Han var et \"synsregisterbarn\" med svære synsmæssige problemer.</p>\r\n<p>Efter Statens Øjenkliniks opfattelse var der ingen tvivl om, at ansøgeren hørte ind under amtskommunens kompetence. Amtskommunen havde ekspertisen i forhold til svagstseende. Der var f.eks. synskonsulenter, der var uddannet til at foretage den korrekte opstilling af borde og belysning. Statens Øjenklinik mente ikke, at det var afgørende for amtskommunens kompetence, at der samtidig var bevilget svagsynsoptik. Det afgørende var, at der var tale om en dreng, der var omfattet af personkredsen i § 97, stk. 2, i lov om social service. Synshjælpemidler i forhold til drengen hørte derfor naturligt under amtskommunens kompetence.</p>\r\n<p>Nævnet fandt ved sin afgørelse, at de ansøgte hjælpemidler var optikunderstøttende synshjælpemidler, der var omfattet af § 97, stk. 2, i lov om social service. Det var derfor berettiget, at kommunen havde meddelt afslag, idet det ansøgte faldt udenfor kommunens kompetence. Nævnet fandt således, at det ansøgte henhørte under amtskommunens kompetence.</p>\r\n<p>Nævnet lagde ved afgørelsen vægt på, at ansøgeren havde en medicinsk-optisk defineret varig øjenlidelse. Han var således omfattet af personkredsen i § 97, stk. 2, i lov om social service.</p>\r\n<p>Det var endvidere nævnets vurdering, at der ikke var belæg i lovgivningen for den opfattelse, at amtskommunens bevillingskompetence i forhold til optikunderstøttende hjælpemidler forudsatte, at der var bevilget svagsynsoptik. Nævnet lagde herved vægt på, at baggrunden for at overføre kompetencen vedrørende de optikunderstøttende synshjælpemidler fra kommunen til amtskommunen netop var, at ekspertisen vedrørende svagstseende enten allerede var eller mest hensigtsmæssigt kunne opbygges i amtskommunalt regi.</p>\r\n<p>Nævnet fandt på denne baggrund, at det afgørende var, at ansøgeren var omfattet af personkredsen i § 97, stk. 2, i lov om social service. Nævnet fandt derfor, at amtskommunen skulle tage stilling til ansøgningen og meddele en afgørelse, der kunne ankes efter gældende regler.</p>\r\n<p>I amtskommunens klage til Ankestyrelsen var det bl.a anført, at sagen burde have principiel eller generel betydning for såvidt angår vurderingen af, hvornår et hjælpemiddel er optikunderstøttende og omfattet af amtskommunens bevillingskompetence, jf. § 97, stk. 2, i lov om social service.</p>\r\n<p>Amtskommunen anførte videre, at ansøgeren ikke brugte svagsynsoptik,men havde almindelige briller for langsynethed og bygningsfejl. Det var amtskommunens vurdering, at optikunderstøttende hjælpemidler bevilgedes til anvendelse i forbindelse med svagsynsoptik, som bl.a medførte kort læseafstand. Amtskommunen var opmærksom på, at de fleste svagsynede personer havde behov for en god arbejdsbelysning, men det var amtskommunens opfattelse, at kun når belysningen blev anvendt sammen med svagsynsoptik, var der tale om et optikunderstøttende hjælpemiddel, der skulle bevilges af amtskommunen.</p>\r\n<p>Sagen blev behandlet i principielt møde med henblik på afklaring af, om amtskommunens bevillingskompetence i forhold til optikunderstøttende hjælpemidler, jf. § 97, stk. 2, nr. 1, i lov om social service, forudsætter, at der er bevilget svagsynsoptik til ansøger.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at bevillingskompetencen vedrørende den ansøgte skråtstillede tegnepult og arbejdslampe henhørte under amtskommunen, jf. § 97, stk. 2, nr. 1, i lov om social service sammenholdt med § 2, stk. 2, nr. 1, i Socialministeriets bekendtgørelse nr. 123 af 19. februar 1998 om ydelse af hjælpemidler og forbrugsgoder efter servicelovens §§ 97 og 98.</p>\r\n<p>Begrundelsen for afgørelsen var, at Ankestyrelsen fandt, at de ansøgte genstande måtte henregnes til optikunderstøttende synshjælpemidler, og at ansøgeren var omfattet af den personkreds, der var berettiget til hjælp efter lovens § 97, stk. 2, nr. 1.</p>\r\n<p>Ankestyrelsen lagde herved vægt på, at ifølge § 97, stk. 2, nr. 1, yder amtskommunen støtte til optiske synshjælpemidler og optikunderstøttende synshjælpemidler til personer med en varigt nedsat synsfunktion eller medicinsk-optisk definerede, varige øjenlidelser.</p>\r\n<p>Ankestyrelsen lagde endvidere vægt på, at det af bemærkningerne til det lovforslag (nr. L 176, 1999/2000), hvorved § 97, stk. 2, nr. 1, i lov om social service med virkning fra 1. juli 2000 blev ændret, bl.a. fremgår, at baggrunden for med ikrafttræden af lov om social service at overføre bevillingskompetencen for svagsynsoptik og særlige informationsteknologiske hjælpemidler til amtskommunerne byggede på anbefalinger fra udvalget om hjælpemidler og andre handicapkompenserende ydelser (Kompensationsudvalget). Baggrunden var, at der er tale om hjælpemiddelområder, der forudsætter en særlig ekspertise, som enten allerede findes eller mest hensigtsmæssigt kan opbygges i amtskommunalt regi. Endvidere lagde Kompensationsudvalget vægt på, at der bør være sammenhæng mellem bevillingskompetence og økonomisk ansvar.</p>\r\n<p>Af lovforslaget fremgår videre, at efter (da)gældende regler antages det, at optikunderstøttende hjælpemidler og hjælpemidler, der understøtter særlige informationsteknologiske hjælpemidler som udgangspunkt bevilges af kommunen, medmindre de indgår som en integreret del af svagsynsoptikken eller det særlige informationsteknologiske hjælpemiddel.</p>\r\n<p>Endvidere fremgår det af det nævnte lovforslag, at amtsrådsforeningen har tilkendegivet, at der hersker stor usikkerhed og uhensigtsmæssighed ved bevilling af svagsynsoptik og særlige informationsteknologiske hjælpemidler i relation til, hvilken myndighed der skal bevilge de tilknyttede understøttende hjælpemidler. Da ekspertisen vedrørende bevilling af de to typer hjælpemidler ligger i det amtskommunale system, findes det i overensstemmelse med Kompensationsudvalgets anbefalinger, at kompetencen på dette område overlades til amtskommunen.</p>\r\n<p>Det foreslås således, ifølge bemærkningerne til lovforslagets enkelte bestemmelser, at amtskommunen yder optikunderstøttende hjælpemidler d.v.s. borde, belysning m.v., der er nødvendig for at brugeren af et optisk synshjælpemiddel får det optimale udbytte af hjælpemidlet.</p>\r\n<p>På baggrund heraf vurderede Ankestyrelsen, at det ikke er en forudsætning for at få bevilget optikunderstøttende synshjælpemidler, at der samtidig bevilges eller er bevilget optiske synshjælpemidler. Amtskommunens ekspertise på dette område må således føre til, at bevillingskompetencen henhører under amtskommunen, hvis der er tale om optikunderstøttende hjælpemidler, og hvis ansøgeren er omfattet af personkredsen i lovens § 97, stk. 2, nr. 1.</p>\r\n<p>Ankestyrelsen lagde endvidere ved afgørelsen vægt på, at ansøgeren efter sagens oplysninger led af en medicinsk-optisk defineret varig øjenlidelse, jf. § 17 og bilag 2, pkt. 9 i Socialministeriets bekendtgørelse nr. 123 af 19. februar 1998 om ydelse af hjælpemidler og forbrugsgoder efter servicelovens §§ 97 og 98. Han var således registreret i synsregistret ved Statens Øjenklinik på grund af halvsidig blindhed som følge af synsfeltudfald nedadtil og til siderne samt krydsfiksering.</p>\r\n<p>Ankestyrelsen gjorde opmærksom på, at der ikke med afgørelsen var taget stilling til, hvorvidt de øvrige betingelser for bevilling af optikunderstøttende synshjælpemidler, herunder lovens væsentlighedskriterium, var opfyldt. Denne vurdering måtte derfor foretages af amtskommunen som 1. instans med klageadgang til det sociale nævn efter de gældende regler herom.</p>\r\n<p>Ankestyrelsen tiltrådte således det sociale nævns afgørelse.</p>\r\n<p>____________________________________________________</p>\r\n<p>\r\n   <span class=\"Bold\">Sagsfremstilling 2:</span>\r\n</p>\r\n<p>Sag nr. 2 - j.nr. 350308-01</p>\r\n<p>Amtskommunens synscentral rettede på vegne af ansøgeren, der var en ældre mand, henvendelse til kommunen vedrørende bevilling af en kuvertlampe. Ansøgeren var svagsynet i en sådan grad, at det voldte ham store problemer i dagligdagen, bl.a i spisesituationen. Ansøgeren boede i et højhus, hvor der var fællesspisning af hovedmåltiderne i spisesal i stueetagen. Det var her ikke muligt at have fast plads, og der var vanskelige belysningsforhold i forhold til ansøgerens synsnedsættelse. Han havde derfor i en længere periode haft en ledningsfri genopladelig punktbelysning på prøve for bl.a at kunne klare sig i disse situationer.</p>\r\n<p>Lampen, en såkaldt kuvertlampe, leverede en lysstyrke på ca. 2000 lux på et begrænset område svarende til ca. en stor tallerken og kunne gøre det i op til 3-4 timer. Samtidig var den lille, let og nem at transportere rundt. Efter prøveperioden måtte det konkluderes, at den var en væsentlig hjælp i hverdagen for ansøgeren, hvorfor den søgtes med henvisning til lov om social service. Prisen udgjorde 1250 kr. inklusiv moms.</p>\r\n<p>Kommunen traf herefter afgørelse, hvorefter det ansøgte ikke kunne bevilges. Begrundelsen var, at hjælpemidlet vurderedes som værende et optikunderstøttende hjælpemiddel, hvorfor det påhvilede amtskommunen at yde støtte hertil, jf. § 97, stk. 2, nr. 1, i lov om social service.</p>\r\n<p>Herefter rettede ansøgeren henvendelse til amtskommunens synscentral, hvor han ønskede en vurdering af, om synscentralen ville bevilge den ansøgte kuvertlampe.</p>\r\n<p>Amtskommunens synscentral meddelte herefter ansøgeren, at synscentralen ikke kunne bevilge den ansøgte kuvertlampe som et optikunderstøttende hjælpemiddel. Efter synscentralens opfattelse var optikunderstøttende hjælpemidler de hjælpemidler, der var nødvendige for at brugeren kunne anvende de af amtet bevilgede optiske hjælpemidler optimalt. De optiske hjælpemidler, amtet bevilgede efter lov om social service, var f.eks. briller - lupbriller med ekstreme styrker og store aditioner. I disse tilfælde var der ofte tale om ekstremt korte læseafstande, der nødvendiggjorde en speciel indretning af læsesituationen med skråplade eller konceptholder samt specielt tilpasset belysning, for at der kunne opnås optimalt udbytte af optikken. Der var ikke tale om sådan optik i ansøgerens tilfælde.</p>\r\n<p>Ansøgeren påklagede herefter telefonisk kommunens afgørelse til nævnet. Af kommunens notatark i sagen fremgik bl.a, at ansøgeren boede alene. Han var blind på højre øje og havde kikkertsyn på venstre øje. Han havde grøn stær, som var behandlet for sent, hvorfor synsnerven skulle være blevet beskadiget.</p>\r\n<p>Ansøgeren oplyste videre til kommunen, at han selv havde henvendt sig på synscentralen, fordi han havde problemer med at se, hvad der lå på tallerkenen, hvilket vanskeliggjorde det at spise. Han havde indtil for nylig spist dagligt i bebyggelsens restaurant, men var holdt op, fordi han var ked af, at han på grund af sit dårlige syn spildte. Han havde afprøvet kuvertlampen i ti dage.</p>\r\n<p>Ansøgeren - der tidligere var bevilget luplampe på synscentralen - benyttede briller og havde desuden specielle orangefarvede glas, der blev benyttet, når lyset var for skarpt. Den afprøvede kuvertlampe benyttedes således mest til at medbringe til restauranten, så ansøgeren kunne se, hvad der var på tallerkenen. Det var muligt at få leveret mad fra restauranten til eget hjem, men det blev leveret i små containere, hvorfra det så skulle øses over på tallerkenen. Dette var ansøgeren ikke i stand til uden at spilde på grund af sit nedsatte syn. Der var derfor i ventetiden indtil eventuel bevilling ydet ekstra hjemmehjælp, som smurte mad til ansøgeren og stillede det i køleskabet. Han fik således ikke varm mad.</p>\r\n<p>Belysningen i bebyggelsens restaurant var generelt dårlig, men på forespørgsel hos personalet oplystes det, at der kun var et par stykker af gæsterne, der klagede over dårlig belysning. Personer uden synsproblemer ville ikke have svært ved at se, hvad der blev serveret i restauranten.</p>\r\n<p>Ansøgeren oplyste videre, at kuvertlampen somme tider blev benyttet som supplerende lys, når han læste i sin hvilestol. Ansøgeren mente endvidere, at den ansøgte kuvertlampe var en forudsætning for at kunne spise i restauranten.</p>\r\n<p>Under nævnets behandling af sagen rettede ansøgeren telefonisk henvendelse til nævnet og oplyste, at kuvertlampen ikke kun skulle bruges lejlighedsvis. Han kunne ikke se, hvad der var i køleskabet, kunne ikke se sig selv i spejlet, og kunne ikke gå i forretninger, da han ikke kunne se, hvad der var på hylderne. Han havde derfor meget brug for lampen.</p>\r\n<p>Nævnet fandt ved sin afgørelse, at den ansøgte kuvertlampe var et optikunderstøttende synshjælpemiddel, der var omfattet af § 97, stk. 2, i lov om social service. Kommunen var derfor berettiget til at give afslag på den ansøgte kuvertlampe som hjælpemiddel efter lovens § 97, stk. 1, idet det ansøgte faldt udenfor kommunens kompetence. Nævnet fandt, at det ansøgte henhørte under amtskommunens kompetence.</p>\r\n<p>Nævnet bemærkede, at nævnet ikke med sin afgørelse havde taget stilling til, om ansøgeren opfyldte betingelserne, herunder væsentlighedskriteriet, for hjælp til den ansøgte kuvertlampe.</p>\r\n<p>Nævnet fandt, at den ansøgte kuvertlampe var optikunderstøttende og som følge deraf omfattet af amtskommunens kompetence. Nævnet lagde vægt på, at ansøgeren som følge af sin øjensygdom var omfattet af den personkreds, der efter § 97, stk. 2, i lov om social service, af amtet kunne få bevilget optiske synshjælpemidler. Nævnet lagde især vægt på, at amtskmmunen havde ekspertisen i forhold til svagtseende med hensyn til bl.a belysning, og nævnet var derfor af den opfattelse, at det ikke var afgørende for amtskommunens bevillingskompetence, at der samtidig var bevilget ansøgeren svagsynsoptik. Nævnet lagde endelig i ansøgerens sag vægt på, at han tidligere var bevilget luplampe som svagsynsoptik.</p>\r\n<p>Nævnet fandt derfor, at amtskommunen ud fra en konkret vurdering af ansøgerens forhold skulle vurdere, om han var berettiget til en kuvertlampe som optikunderstøttende hjælpemiddel, herunder om væsentlighedskriteriet var opfyldt, og meddele ansøgeren en afgørelse, der kunne ankes efter gældende regler.</p>\r\n<p>I amtskommunens klage til Ankestyrelsen var det bl.a anført, at sagen burde have principiel eller generel betydning for såvidt angår vurderingen af, hvornår et hjælpemiddel er optikunderstøttende og omfattet af amtskommunens bevillingskompetence, jf. § 97, stk. 2, i lov om social service.</p>\r\n<p>Det var amtskommunens vurdering, at optikunderstøttende hjælpemidler bevilgedes og anvendtes i forbindelse med svagsynsoptik. De fleste svagsynede personer havde behov for en god arbejdsbelysning, men kun når belysningen anvendtes sammen med svagsynsoptik, var der tale om et optikunderstøttende hjælpemiddel, som bevilges af amtskommunen.</p>\r\n<p>I den konkrete sag var det amtskommunens opfattelse, at der var tale om et hjælpemiddel, der kunne bevilges i henhold til § 97, stk. 1, i lov om social service.</p>\r\n<p>Sagen blev behandlet i principielt møde med henblik på afklaring af, om en kuvertlampe kunne anses for at være et optikunderstøttende hjælpemiddel, herunder om amtskommunens bevillingskompetence i forhold til optikunderstøttende hjælpemidler, jf. § 97, stk. 2, nr. 1, i lov om social service, forudsætter, at der samtidig er bevilget svagsynsoptik til ansøger.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at bevillingskompetencen vedrørende den ansøgte kuvertlampe henhørte under amtskommunen, jf. § 97, stk. 2, nr. 1, i lov om social service sammenholdt med § 2, stk. 2, nr. 1, i Socialministeriets bekendtgørelse nr. 123 af 19. februar 1998 om ydelse af hjælpemidler og forbrugsgoder efter servicelovens §§ 97 og 98.</p>\r\n<p>Begrundelsen for afgørelsen var, at Ankestyrelsen fandt, at den ansøgte kuvertlampe var et optikunderstøttende synshjælpemiddel, og at ansøgeren var omfattet af den personkreds, der var berettiget til hjælp efter lovens § 97, stk. 2, nr. 1.</p>\r\n<p>Ankestyrelsen lagde herved vægt på, at ifølge § 97, stk. 2, nr. 1, yder amtskommunen støtte til optiske synshjælpemidler og optikunderstøttende synshjælpemidler til personer med en varigt nedsat synsfunktion eller medicinsk-optisk definerede, varige øjenlidelser.</p>\r\n<p>Ankestyrelsen lagde endvidere vægt på, at det af bemærkningerne til det lovforslag (nr. L 176, 1999/2000), hvorved § 97, stk. 2, nr. 1, i lov om social service med virkning fra 1. juli 2000 blev ændret, bl.a. fremgår, at baggrunden for med ikrafttræden af lov om social service at overføre bevillingskompetencen for svagsynsoptik og særlige informationsteknologiske hjælpemidler til amtskommunerne byggede på anbefalinger fra udvalget om hjælpemidler og andre handicapkompenserende ydelser (Kompensationsudvalget). Baggrunden var, at der er tale om hjælpemiddelområder, der forudsætter en særlig ekspertise, som enten allerede findes eller mest hensigtsmæssigt kan opbygges i amtskommunalt regi. Endvidere lagde Kompensationsudvalget vægt på, at der bør være sammenhæng mellem bevillingskompetence og økonomisk ansvar.</p>\r\n<p>Af lovforslaget fremgår videre, at efter (da)gældende regler antages det, at optikunderstøttende hjælpemidler og hjælpemidler, der understøtter særlige informationsteknologiske hjælpemidler som udgangspunkt bevilges af kommunen, medmindre de indgår som en integreret del af svag-synsoptikken eller det særlige informationsteknologiske hjælpemiddel.</p>\r\n<p>Endvidere fremgår det af det nævnte lovforslag, at amtsrådsforeningen har tilkendegivet, at der hersker stor usikkerhed og uhensigtsmæssighed ved bevilling af svagsynsoptik og særlige informationsteknologiske hjælpemidler i relation til, hvilken myndighed der skal bevilge de tilknyttede understøttende hjælpemidler. Da ekspertisen vedrørende bevilling af de to typer hjælpemidler ligger i det amtskommunale system, findes det i overensstemmelse med Kompensationsudvalgets anbefalinger, at kompetencen på dette område overlades til amtskommunen.</p>\r\n<p>Det foreslås således, ifølge bemærkningerne til lovforslagets enkelte bestemmelser, at amtskommunen yder optikunderstøttende hjælpemidler d.v.s. borde, belysning m.v., der er nødvendig for at brugeren af et optisk synshjælpemiddel får det optimale udbytte af hjælpemidlet.</p>\r\n<p>På baggrund heraf vurderede Ankestyrelsen, at det ikke er en forudsætning for at få bevilget optikunderstøttende synshjælpemidler, at der samtidig bevilges eller er bevilget optiske synshjælpemidler. Amtskommunens ekspertise på dette område må således føre til, at bevillingskompetencen henhører under amtskommunen, hvis der er tale om optikunderstøttende hjælpemidler, og hvis ansøgeren er omfattet af personkredsen i lovens § 97, stk. 2, nr. 1.</p>\r\n<p>Ankestyrelsen lagde endvidere ved afgørelsen vægt på, at ansøgeren efter sagens oplysninger led af en varigt nedsat synsfunktion. Han var således blind på højre øje, og han havde kikkertsyn på venstre øje. Han led af grøn stær, som var blevet behandlet for sent, hvorfor synsnerven var beskadiget.</p>\r\n<p>Ankestyrelsen gjorde opmærksom på, at der ikke med afgørelsen var taget stilling til, hvorvidt de øvrige betingelser for bevilling af optikunderstøttende synshjælpemidler, herunder lovens væsentlighedskriterium, var opfyldt. Denne vurdering måtte derfor foretages af amtskommunen som 1. instans med klageadgang til det sociale nævn efter de gældende regler herom.</p>\r\n<p>Ankestyrelsen tiltrådte således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W20020974925"
        },
        {
            "displayName": "Entydig dokumentidentifikation",
            "displayValue": "BS009041"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9749"
        },
        {
            "displayName": "År for udstedelse",
            "displayValue": "2002"
        },
        {
            "displayName": "Dato for underskrift",
            "displayValue": "03/01/2002"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 350307-01/350308-01"
        },
        {
            "displayName": "Stikord",
            "displayValue": "C-7-02"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}