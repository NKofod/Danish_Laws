{
    "id": 106158,
    "title": "1986 BSF 44   FORSLAG TIL FOLKETINGSBESLUTNING OM IVÆRKSÆTTELSE AF ET BIOTEKNOLOGISK   FORSKNINGS- OG UDVIKLINGSPROGRAM. ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 44",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 44 </P>  \r\n\r\n<P></P>  \r\n\r\n<P>Forslag til folketingsbeslutning om iværksættelse af et bioteknologisk  \r\n\r\n forsknings- og udviklingsprogram. </P>  \r\n\r\n<P></P>  \r\n\r\n<P>Fremsat af undervisningsministern (Bertel Haarder) </P>  \r\n\r\n<P></P>  \r\n\r\n<P>den 13. november 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at iværksætte et bioteknologisk </P>  \r\n\r\n<P>forsknings- og udviklingsprogram i begyndelsen af 1987. </P>  \r\n\r\n<P>Programmet skal gennem en øget indsats inden for grundforskning og </P>  \r\n\r\n<P>mere anvendelsesorienteret forskning og udvikling af erhvervs- og </P>  \r\n\r\n<P>sektormæssig interesse fremme følgende hovedmålsætninger: </P>  \r\n\r\n<P>- at udbygge Danmarks forsknings- og uddannelsessystem på området </P>  \r\n\r\n<P>således, at vi på både kort og lang sigt har et solidt grundlag </P>  \r\n\r\n<P>for udnyttelse af bioteknologiens muligheder, </P>  \r\n\r\n<P>- at forbedre miljøbeskyttelse og sygdomsforebyggelse og -bekæmpelse </P>  \r\n\r\n<P>og at skabe mere miljø- og arbejdsmiljøvenlige produktionsmetoder, </P>  \r\n\r\n<P>- at styrke dansk eksport baseret på bioteknologi, </P>  \r\n\r\n<P>- at fremstille bedre produkter, herunder levnedsmidler med højere </P>  \r\n\r\n<P>næringsværdi og bedre og billigere lægemidler, </P>  \r\n\r\n<P>- at udnytte den moderne bioteknologi i landbrugets, fiskeriets og </P>  \r\n\r\n<P>industriens produktion og produktforædling, </P>  \r\n\r\n<P>- at øge kendskabet til bioteknologiens muligheder og risici og </P>  \r\n\r\n<P>derved give bedre vilkår for personlig stillingtagen til fordele </P>  \r\n\r\n<P>og ulemper. </P>  \r\n\r\n<P>Udformningen af programmet skal ske under hensyntagen til følgende </P>  \r\n\r\n<P>punkter: </P>  \r\n\r\n<P>1. Der skal gennemføres et forsknings- og udviklingsprogram, som </P>  \r\n\r\n<P>primært skal styrke den grundlæggende bioteknologiske forskning og </P>  \r\n\r\n<P>dermed arbejdet med mere langsigtede opgaver både af </P>  \r\n\r\n<P>erhvervsmæssig og samfundsmæssig betydning (miljø, sundhed m.v.). </P>  \r\n\r\n<P>Programmet går på tværs af grænserne mellem de forskellige </P>  \r\n\r\n<P>forskningsinstitutioner og sektorer. Resultaterne fra programmet </P>  \r\n\r\n<P>skal medvirke til den nødvendige videnopbygning både i den </P>  \r\n\r\n<P>offentlige og private sektor. </P>  \r\n\r\n<P>Aktiviteterne udføres normalt ved et antal bioteknologiske </P>  \r\n\r\n<P>forskningscentre, som har de fornødne kvalifikationer til at </P>  \r\n\r\n<P>udføre forskning af international standard. Aktiviteterne kan også </P>  \r\n\r\n<P>tænkes udført ved et enkelt institut under forudsætning af de </P>  \r\n\r\n<P>fornødne kvalifikationer. </P>  \r\n\r\n<P>Et forskningscenter er en organiseret ramme for samarbejde mellem </P>  \r\n\r\n<P>universitets-/ læreanstaltsinstitutter, </P>  \r\n\r\n<P>sektorforskningsinstitutioner og/ eller private virksomheder, </P>  \r\n\r\n<P>afhængig af projektet. Centrene oprettes i tilknytning til </P>  \r\n\r\n<P>eksisterende forskningsinstitutter. </P>  \r\n\r\n<P>Programmet udbydes i licitation. Programmidlerne fordeles, efter at </P>  \r\n\r\n<P>forskningsrådene har foretaget en faglig vurdering af indkomne </P>  \r\n\r\n<P>forslag. I det omfang emnekredse, der ønskes behandlet, ikke er </P>  \r\n\r\n<P>dækket af indkomne forslag, kan der foretages opslag på særskilte </P>  \r\n\r\n<P>områder. </P>  \r\n\r\n<P>2. Antallet af kandidater, der uddannes på området, skal øges, og </P>  \r\n\r\n<P>indholdet af molekylærbiologi og bioteknologi i en række </P>  \r\n\r\n<P>uddannelser skal styrkes. </P>  \r\n\r\n<P>3. Forskeruddannelsen på området skal udbygges og mulighederne for </P>  \r\n\r\n<P>videre- og efteruddannelse forbedres. </P>  \r\n\r\n<P>4. Der skal gøres en forstærket indsats for oplysning om og vurdering </P>  \r\n\r\n<P>af bioteknologi. I oplysningsvirksomheden skal der lægges vægt på </P>  \r\n\r\n<P>at viderebringe et alsidigt materiale om de mange forskellige </P>  \r\n\r\n<P>anvendelser og anvendelsesmuligheder for bioteknologien og om de </P>  \r\n\r\n<P>dermed forbundne fordele og mulige ulemper. </P>  \r\n\r\n<P>5. Det af undervisningsministeren nedsatte genteknologiske råd holdes </P>  \r\n\r\n<P>løbende orienteret om programmets udvikling. </P>  \r\n\r\n<P>6. Der afsættes i 1987 3 mill. kr. til oplysningsarbejde og </P>  \r\n\r\n<P>teknologivurdering. Midlerne administreres af Teknologinævnet. </P>  \r\n\r\n<P>Oplysningsarbejdet skal tilrettelægges i samarbejde med Dansk </P>  \r\n\r\n<P>Folkeoplysnings Samråd, og i samarbejdet indgår også udarbejdelse </P>  \r\n\r\n<P>af retningslinier for, hvorledes miljøorganisationer og andre </P>  \r\n\r\n<P>folkelige organisationer inddrages. </P>  \r\n\r\n<P>Teknologivurderingsarbejdet skal koordineres med andre </P>  \r\n\r\n<P>organisationer/ styrelser/ institutioner, som arbejder med </P>  \r\n\r\n<P>teknologivurdering, herunder &#187;Teknik - samfund&#171;-initiativet  \r\n\r\n under </P>  \r\n\r\n<P>SSF og Planlægningsgruppen vedrørende teknologivurdering under </P>  \r\n\r\n<P>Teknologirådet. </P>  \r\n\r\n<P>Sådanne organisationer m.v. skal kunne søge midler til </P>  \r\n\r\n<P>teknologivurderingsarbejde i Teknologinævnet. </P>  \r\n\r\n<P>Der afsættes endvidere i 1987 1 mill. kr. til Det Genteknologiske </P>  \r\n\r\n<P>Råds arbejde vedrørende oplysning m.v. </P>  \r\n\r\n<P>7. Der skal i sammenhæng med programmet arbejdes for større dansk </P>  \r\n\r\n<P>udbytte af internationalt samarbejde om forskning og udvikling </P>  \r\n\r\n<P>inden for bioteknologi samt for den bedst mulige adgang til </P>  \r\n\r\n<P>udenlandske forskningsresultater via effektive informations- og </P>  \r\n\r\n<P>dokumentationsfaciliteter. </P>  \r\n\r\n<P>8. Der foretages en midtvejsevaluering af de opnåede erfaringer med </P>  \r\n\r\n<P>henblik på stillingtagen til, om og i givet fald hvordan </P>  \r\n\r\n<P>etablerede centre eventuelt kan videreføres, herunder gennem </P>  \r\n\r\n<P>overførsel af programmidler til faste bevillinger til de </P>  \r\n\r\n<P>institutter, der bedst kan overtage ansvaret for den videre </P>  \r\n\r\n<P>forskning og uddannelse på de pågældende områder. </P>  \r\n\r\n<P>Undervisningsministeren orienterer Folketingets udvalg angående </P>  \r\n\r\n<P>videnskabelig forskning om evalueringen. </P>  \r\n\r\n<P>Bevillinger til programmet er optaget på forslag til finanslov for </P>  \r\n\r\n<P>1987. </P>  \r\n\r\n<P>Oprindeligt fremsat beslutningsforslag </P>  \r\n\r\n<P>Blad nr 206 </P>  \r\n\r\n<P>Folketinget opfordrer regeringen til at iværksætte et bioteknologisk </P>  \r\n\r\n<P>forsknings- og udviklingsprogram i begyndelsen af 1987. </P>  \r\n\r\n<P>Programmet skal gennem en øget indsats inden for grundforskning og </P>  \r\n\r\n<P>mere anvendelsesorienteret forskning og udvikling af erhvervs- og </P>  \r\n\r\n<P>sektormæssig interesse fremme følgende hovedmålsætninger: </P>  \r\n\r\n<P>- at udbygge Danmarks forsknings- og uddannelsessystem på området </P>  \r\n\r\n<P>således, at vi både på kort og langt sigt har et solidt grundlag </P>  \r\n\r\n<P>for udnyttelse af bioteknologiens muligheder, </P>  \r\n\r\n<P>- at forbedre miljøbeskyttelse, sygdomsforebyggelse og -bekæmpelse og </P>  \r\n\r\n<P>at skabe mere miljø- og arbejdsmiljøvenlige produktionsmetoder, </P>  \r\n\r\n<P>- at styrke dansk eksport baseret på bioteknologi, </P>  \r\n\r\n<P>- at fremstille bedre produkter, herunder levnedsmidler med højere </P>  \r\n\r\n<P>ernæringsværdi og bedre og billigere lægemidler, </P>  \r\n\r\n<P>- at udnytte den moderne bioteknologi i landbrugets, fiskeriets og </P>  \r\n\r\n<P>industriens produktion og produktforædling, </P>  \r\n\r\n<P>- at øge kendskabet til bioteknologiens muligheder og risici og </P>  \r\n\r\n<P>derved give bedre vilkår for personlig stillingtagen til fordele </P>  \r\n\r\n<P>og ulemper. </P>  \r\n\r\n<P>Udformningen af programmet skal ske under hensyntagen til følgende </P>  \r\n\r\n<P>punkter: </P>  \r\n\r\n<P>1. Der skal gennemføres et forskning- og udviklingsprogram, som går </P>  \r\n\r\n<P>på tværs af grænserne mellem de forskellige ministerier og </P>  \r\n\r\n<P>forskningsinstitutioner, og som bygger bro mellem den offentlige </P>  \r\n\r\n<P>og den private sektor. Programmet skal samtidig forbedre </P>  \r\n\r\n<P>forskernes muligheder for at arbejde med langsigtede opgaver. </P>  \r\n\r\n<P>Aktiviteterne udføres ved et antal bioteknologiske </P>  \r\n\r\n<P>forskningscentre, som har de fornødne kvalifikationer for at </P>  \r\n\r\n<P>udføre forskning af international standard. Resultaterne fra </P>  \r\n\r\n<P>programmet skal medvirke til den nødvendige videnopbygning både i </P>  \r\n\r\n<P>privat og i offentligt regie. </P>  \r\n\r\n<P>2. Antallet af kandidater, der uddannes på området, skal øges, og </P>  \r\n\r\n<P>indholdet af molekylærbiologi og bioteknologi i en række </P>  \r\n\r\n<P>uddannelser skal styrkes. </P>  \r\n\r\n<P>3. Forskeruddannelsen på området skal udbygges, og mulighederne for </P>  \r\n\r\n<P>videre- og efteruddannelse forbedres. </P>  \r\n\r\n<P>4. Der skal gøres en forstærket indsats for oplysning om og vurdering </P>  \r\n\r\n<P>af bioteknologi. I oplysningsvirksomheden skal der lægges vægt på </P>  \r\n\r\n<P>at viderebringe et alsidigt materiale om de mange forskellige </P>  \r\n\r\n<P>anvendelser og anvendelsesmuligheder for bioteknologien og om de </P>  \r\n\r\n<P>dermed forbundne fordele og mulige ulemper. </P>  \r\n\r\n<P>5. Det af Undervisningsministeren nedsatte genteknologiske råd holdes </P>  \r\n\r\n<P>løbende orienteret om programmets udvikling. </P>  \r\n\r\n<P>6. Oplysnings- og teknologivurderingsarbejdet skal koordineres med </P>  \r\n\r\n<P>Miljø-, Arbejds- og Indenrigsministeriets samt Teknologirådets og </P>  \r\n\r\n<P>Statens samfundsvidenskabelige Forskningsråds arbejde på området </P>  \r\n\r\n<P>og med det arbejde på området, der udføres under det i følge lov </P>  \r\n\r\n<P>nr. 272 af 6. juni 1985 under Undervisningsministeriet nedsatte </P>  \r\n\r\n<P>Teknologinævn. </P>  \r\n\r\n<P>7. Der skal i sammenhæng med programmet arbejdes for større dansk </P>  \r\n\r\n<P>udbytte af internationalt samarbejde om forskning og udvikling </P>  \r\n\r\n<P>inden for bioteknologi samt for den bedst mulige adgang til </P>  \r\n\r\n<P>udenlandske forskningsresultater via effektive informations- og </P>  \r\n\r\n<P>dokumentationsfaciliteter. </P>  \r\n\r\n<P>8. Undervisningsministeren orienterer inden udgangen af 1987 </P>  \r\n\r\n<P>Folketingets udvalg vedr. teknologi og udvalget angående </P>  \r\n\r\n<P>videnskabelig forskning om programmets påbegyndelse. </P>  \r\n\r\n<P>Bevillinger til programmet er optaget på forslag til finanslov for </P>  \r\n\r\n<P>1987. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Forslaget har baggrund i regeringens handlingsplan for forskning og </P>  \r\n\r\n<P>udvikling fra maj 1986 og i &#187;Beretning afgivet af Folketingets </P>  \r\n\r\n<P>teknologiudvalg den 3. oktober 1986 over beslutningsforslag nr. B </P>  \r\n\r\n<P>130&#171; (se nedenfor), hvor et flertal i teknologiudvalget opfordrer  \r\n\r\n</P>  \r\n\r\n<P>regeringen til inden 1. januar 1987 at fremsætte et forslag til </P>  \r\n\r\n<P>folketingsbeslutning om et bioteknologisk forsknings- og </P>  \r\n\r\n<P>udviklingsprogram. </P>  \r\n\r\n<P>Forhistorien er følgende: I november 1985 bad Industriministeriet, </P>  \r\n\r\n<P>Landbrugsministeriet og Undervisningsministeriet tre særligt </P>  \r\n\r\n<P>sagkyndige om at udarbejde et forslag til retningslinier for en </P>  \r\n\r\n<P>forstærket indsats på det bioteknologiske område, og gruppen </P>  \r\n\r\n<P>fremkom i januar 1986 med et forslag til et bioteknologisk </P>  \r\n\r\n<P>forsknings- og udviklingsprogram for perioden 1987-96. </P>  \r\n\r\n<P>Disse planer førte antagelig til &#187;Forslag til folketingsbeslutning om  \r\n\r\n</P>  \r\n\r\n<P>et bioteknologisk forsknings- og udviklingsprogram, </P>  \r\n\r\n<P>beslutningsforslag nr. B 130&#171; fra folketingsåret 1985-86, fremsat  \r\n\r\n</P>  \r\n\r\n<P>af Socialdemokratiet. </P>  \r\n\r\n<P>Når interessen for bioteknologi er vokset så stærkt, skyldes det, at </P>  \r\n\r\n<P>vor viden om biologiske processer i de seneste år er blevet så </P>  \r\n\r\n<P>omfattende, at der er åbnet nye og meget betydelige muligheder for </P>  \r\n\r\n<P>at påvirke livsprocesserne og dermed for bioteknologien. </P>  \r\n\r\n<P>Betegnelsen bioteknologi dækker over et bredt spektrum af vidt </P>  \r\n\r\n<P>forskellige metoder. Nogle er traditionelle, for eksempel </P>  \r\n\r\n<P>gæringsprocesser, mens andre er nye, for eksempel gensplejsning og </P>  \r\n\r\n<P>cellefusionsmetoder. Fælles for alle metoderne er imidlertid, at </P>  \r\n\r\n<P>grundlæggende molekylærbiologisk viden er afgørende for at udvikle </P>  \r\n\r\n<P>og udnytte dem fuldt ud. </P>  \r\n\r\n<P>Forøgelsen af grundlæggende biologisk viden har i realiteten skabt </P>  \r\n\r\n<P>mulighed og behov for modernisering af stort set al anvendelse af </P>  \r\n\r\n<P>biologi. Det bioteknologiske forsknings- og udviklingsprogram </P>  \r\n\r\n<P>sigter imod at gennemføre denne modernisering, specielt på </P>  \r\n\r\n<P>områder, som kan bidrage til programmets målsætninger inden for </P>  \r\n\r\n<P>lovende anvendelsesområder. Samtidig stiller udviklingen i </P>  \r\n\r\n<P>biologisk viden og i anvendelsen af bioteknologi os over for en </P>  \r\n\r\n<P>række nye problemer og risici. Programmet må derfor også have </P>  \r\n\r\n<P>som mål at øge vor viden om fordele og ulemper, så fremtidens </P>  \r\n\r\n<P>beslutninger kan træffes på et forbedret grundlag. </P>  \r\n\r\n<P>I Danmark har vi med vore særlige forudsætninger på landbrugs- og </P>  \r\n\r\n<P>fiskeriområdet og med en række avancerede bioteknologiske </P>  \r\n\r\n<P>virksomheder en enestående chance for at blive et foregangsland i </P>  \r\n\r\n<P>en biologisk revolution. Vi har ingen mulighed for at gøre en </P>  \r\n\r\n<P>selvstændig indsats på alle områder. Men det er ønskeligt, at der </P>  \r\n\r\n<P>gøres en dansk indsats inden for følgende emnekredse: </P>  \r\n\r\n<P>1. Molekylærbiologi og bioteknologiske metoder og processer. </P>  \r\n\r\n<P>2. Gæringsprocesser samt oprensnings- og biokonverteringsprocesser. </P>  \r\n\r\n<P>3. Planteproduktion. </P>  \r\n\r\n<P>4. Husdyrbrug. </P>  \r\n\r\n<P>5. Havbiologi, akvakultur og udnyttelse af akvatiske ressourcer. </P>  \r\n\r\n<P>6. Levnedsmiddelproduktion. </P>  \r\n\r\n<P>7. Miljøforbedringer, økologi og udnyttelse af affald. </P>  \r\n\r\n<P>8. Sygdomsforebyggelse og sygdomsbekæmpelse. </P>  \r\n\r\n<P>Fordelingen af bevillinger til de enkelte emnekredse må afhænge af </P>  \r\n\r\n<P>kvaliteten og karakteren af de forslag, der indkommer. </P>  \r\n\r\n<P>Udviklingen inden for molekylærbiologi og bioteknologi er præget af </P>  \r\n\r\n<P>den korte afstand mellem grundforskning og anvendt forskning. Der </P>  \r\n\r\n<P>er brug for den samme viden og de samme metoder. Det er derfor </P>  \r\n\r\n<P>nødvendigt at udforme programmet således, at der bliver et </P>  \r\n\r\n<P>effektivt samarbejde på tværs af grænserne mellem </P>  \r\n\r\n<P>universitetsforskningen, sektorforskningen under de enkelte </P>  \r\n\r\n<P>fagministerier og det private erhvervslivs forskning. Målet må </P>  \r\n\r\n<P>være videnudveksling og samarbejde på kryds og tværs i hele det </P>  \r\n\r\n<P>danske forskningssystem. </P>  \r\n\r\n<P>Som angivet ovenfor er det nødvendigt at sikre en dansk indsats inden </P>  \r\n\r\n<P>for hver af de nævnte emnekredse. Når det kommer til valg af </P>  \r\n\r\n<P>forskningsopgaver og forskningsprogrammer inden for de enkelte </P>  \r\n\r\n<P>emnekredse må hovedindflydelsen imidlertid lægges hos forskerne, </P>  \r\n\r\n<P>i forskningsverdenen. Forskerne følger med i den internationale </P>  \r\n\r\n<P>udvikling, ved hvor vi har forudsætninger for at levere originale </P>  \r\n\r\n<P>og vægtige bidrag, og hvordan vi bedst forfølger de muligheder og </P>  \r\n\r\n<P>chancer, der dukker op undervejs. Det detaljerede faglige indhold </P>  \r\n\r\n<P>i programmet må derfor fastsættes på grundlag af forslag og tilbud </P>  \r\n\r\n<P>fra forskningsverdenen og erhvervslivet. Det forudsættes, at de </P>  \r\n\r\n<P>deltagende virksomheder bidrager med såvel ekspertise som </P>  \r\n\r\n<P>finansielle midler. </P>  \r\n\r\n<P>Det er i det hele taget et hovedformål at udløse den størst mulige </P>  \r\n\r\n<P>forskningsaktivitet i den private sektor. </P>  \r\n\r\n<P>I overensstemmelse hermed har regeringen som foreslået i </P>  \r\n\r\n<P>handlingsplanen for forskning og udvikling nedsat et </P>  \r\n\r\n<P>bioteknologisk koordinationsudvalg, som skal udarbejde </P>  \r\n\r\n<P>retningslinier for og indstillinger om programmets indhold, </P>  \r\n\r\n<P>sammenhæng og ressourcefordeling og organisering af det </P>  \r\n\r\n<P>tværministerielle samarbejde, om udførelse af programmet samt at </P>  \r\n\r\n<P>varetage placering af og opgavetildeling til nye og bestående </P>  \r\n\r\n<P>bioteknologiske forskningscentre efter høring af de berørte </P>  \r\n\r\n<P>forskningsråd og Teknologirådet. Den faglige vurdering af de </P>  \r\n\r\n<P>forslag, som indkommer fra forskerne, skal foretages med hjælp fra </P>  \r\n\r\n<P>de berørte forskningsråd og Teknologirådet. </P>  \r\n\r\n<P>Koordinationsudvalget er sammensat af dels personer med erhvervs- og </P>  \r\n\r\n<P>forskningsmæssig sagkundskab, dels repræsentanter fra en række </P>  \r\n\r\n<P>ministerier. Den fyldige repræsentation fra ministerierne sikrer, </P>  \r\n\r\n<P>at udvalget kan afgive indstillinger om programmets gennemførelse, </P>  \r\n\r\n<P>som tilgodeser en bred vifte af &#187;forskningsbruger-hensyn&#171;, og  \r\n\r\n som </P>  \r\n\r\n<P>umiddelbart vil kunne omsættes i forpligtende samarbejde på tværs </P>  \r\n\r\n<P>af ministerielle grænser. </P>  \r\n\r\n<P>Bevillinger til programmets finansiering er optaget på forslag til </P>  \r\n\r\n<P>finanslov for 1987 med følgende beløb (mill. kr.): </P>  \r\n\r\n<PRE>  \r\n\r\n                        1987  1988 1989 1990 I alt  \r\n\r\n Forskningscentre         50   100  130  130   410  \r\n\r\n Uddannelse               20    20   15   15    70  \r\n\r\n Oplysning og  \r\n\r\n teknologivurdering        5     5    5    5    20  \r\n\r\n                          75   125  150  150   500  \r\n\r\n</PRE>  \r\n\r\n<P>BEMæRKNINGER TIL DE ENKELTE PUNKTER </P>  \r\n\r\n<P>Ad 1 </P>  \r\n\r\n<P>Forsknings- og udviklingsprogrammet søges gennemført gennem </P>  \r\n\r\n<P>oprettelse af en række bioteknologiske forskningscentre. Centrene </P>  \r\n\r\n<P>søges oprettet på offentlige institutioner, herunder både </P>  \r\n\r\n<P>universiteter og andre højere uddannelsesinstitutioner, </P>  \r\n\r\n<P>sektorforskningsinstitutioner og private virksomheder, herunder </P>  \r\n\r\n<P>teknologiske serviceinstitutter. Centrene ses gerne oprettet i </P>  \r\n\r\n<P>samarbejde mellem flere institutioner og/ eller virksomheder, </P>  \r\n\r\n<P>ligesom der ved vurderingen lægges vægt på foreliggende </P>  \r\n\r\n<P>samarbejdsaftaler og lignende med virksomheder, der dokumenterer </P>  \r\n\r\n<P>forskningens potentielle betydning for produktion og/ eller viden, </P>  \r\n\r\n<P>der er nødvendig af hensyn til offentlige reguleringer vedrørende </P>  \r\n\r\n<P>eksempelvis sundhed eller miljøkontrol. </P>  \r\n\r\n<P>Centrene oprettes i fortsættelse af og i nært samarbejde med de </P>  \r\n\r\n<P>pågældende institutioners og virksomheders nuværende og fremtidige </P>  \r\n\r\n<P>forskning finansieret af normale kanaler. Hensigten er at styrke </P>  \r\n\r\n<P>de bedste forskningsmiljøer inden for molekylærbiologi og </P>  \r\n\r\n<P>bioteknologi og at give disse mulighed for en øget, koncentreret </P>  \r\n\r\n<P>og langsigtet indsats. Centrene tildeles bevillinger med betydelig </P>  \r\n\r\n<P>dispositionsfrihed. Der tages ved tildelingen af bevillinger </P>  \r\n\r\n<P>hensyn til nødvendigheden af adgang til den relevante </P>  \r\n\r\n<P>videnskabelige litteratur og til udenlandske databaser. </P>  \r\n\r\n<P>Gennem oprettelse af disse centre gives støtte til de bedste </P>  \r\n\r\n<P>forskningsmiljøer og til de miljøer, som viser vilje og evne til </P>  \r\n\r\n<P>samarbejde. Samarbejde på tværs af sektorgrænser opmuntres. De i </P>  \r\n\r\n<P>et center deltagende parter vil have en fælles interesse i </P>  \r\n\r\n<P>centrets udvikling. Centrene vil være velegnede til valg og fremme </P>  \r\n\r\n<P>af vækstområder. Faste driftsbevillinger over længere tid giver </P>  \r\n\r\n<P>forskerne sikre bevillingsvilkår, handlefrihed og mulighed for </P>  \r\n\r\n<P>faglig planlægning. </P>  \r\n\r\n<P>Det er vigtigt at understrege, at centrene ikke er nye institutioner, </P>  \r\n\r\n<P>men organisatoriske rammer for effektivt samarbejde mellem </P>  \r\n\r\n<P>allerede eksisterende institutioner. </P>  \r\n\r\n<P>Med henblik på at fastlægge mulighederne for etablering af disse </P>  \r\n\r\n<P>centre er der indkaldt forslag. De indkomne forslag vil give </P>  \r\n\r\n<P>grundlaget for en indstilling om gennemførelse af programmet </P>  \r\n\r\n<P>således, at alle dele af programmets målsætning opfyldes. </P>  \r\n\r\n<P>Ad 2 </P>  \r\n\r\n<P>Der er et betydeligt behov for at øge kapaciteten for uddannelse af </P>  \r\n\r\n<P>molekylærbiologer og bioteknologer. I en lang række uddannelser </P>  \r\n\r\n<P>med overvejende biologisk indhold er der et stort behov for og </P>  \r\n\r\n<P>store muligheder for at modernisere og udbygge indholdet af </P>  \r\n\r\n<P>molekylærbiologi og bioteknologi. Det forudsættes, at </P>  \r\n\r\n<P>Undervisningsministeriet gennem Direktoratet for de Videregående </P>  \r\n\r\n<P>Uddannelser tager de nødvendige skridt hertil. Der vil blive </P>  \r\n\r\n<P>iværksat foranstaltninger med sigte på at fremme produktion af </P>  \r\n\r\n<P>kandidater med bioteknologiske forudsætninger. I denne forbindelse </P>  \r\n\r\n<P>uddeles færdiggørelsesstipendier, ligesom nye kursusmoduler er </P>  \r\n\r\n<P>under udvikling. Der vil tillige blive tilbudt omskolingskurser </P>  \r\n\r\n<P>for færdige kandidater, herunder sommerkurser. </P>  \r\n\r\n<P>Ad 3 </P>  \r\n\r\n<P>Der er stor efterspørgsel på kvalificerede forskere indenfor </P>  \r\n\r\n<P>molekylærbiologi og bioteknologi. Det gælder derfor om at udnytte </P>  \r\n\r\n<P>kapaciteten til forskeruddannelse i alle kvalificerede </P>  \r\n\r\n<P>forskningsmiljøer på området. Dette kan blandt andet fremmes </P>  \r\n\r\n<P>gennem øgede stipendiemuligheder. De bioteknologiske </P>  \r\n\r\n<P>forskningscentre vil gennem deres dispositionsfrihed over </P>  \r\n\r\n<P>bevillingen selv efter eget valg kunne give stipendier til </P>  \r\n\r\n<P>forskere under uddannelse. Det forudsættes, at centrene har en </P>  \r\n\r\n<P>væsentlig forpligtelse til at deltage i forskeruddannelse. </P>  \r\n\r\n<P>Tilsvarende forudsættes det, at centrene som et vigtigt led i deres </P>  \r\n\r\n<P>videnformidling bidrager til videre- og efteruddannelse på </P>  \r\n\r\n<P>området. </P>  \r\n\r\n<P>Ad 4 </P>  \r\n\r\n<P>Den moderne bioteknologi har rejst en række spørgsmål. Der er i det </P>  \r\n\r\n<P>danske samfund en betydelig interesse for bedre at få belyst </P>  \r\n\r\n<P>fordele og mulige ulemper. Det foreslås derfor, at der gennemføres </P>  \r\n\r\n<P>en betydelig oplysningsvirksomhed som led i programmet. </P>  \r\n\r\n<P>På en række ministerområder vil der fremover blive foretaget </P>  \r\n\r\n<P>genteknologiske vurderinger og blive videreformidlet viden om </P>  \r\n\r\n<P>genteknologi. </P>  \r\n\r\n<P>I oplysningsarbejdet skal der bygges på eksisterende kanaler for </P>  \r\n\r\n<P>oplysning, herunder biblioteker, oplysningsforbund, skoler og </P>  \r\n\r\n<P>højskoler. Målet må være at sikre, at der gennem disse </P>  \r\n\r\n<P>eksisterende kanaler tilbydes alsidgt materiale af høj kvalitet, </P>  \r\n\r\n<P>som sætter modtagerne bedre i stand til at foretage egne </P>  \r\n\r\n<P>vurderinger. </P>  \r\n\r\n<P>Blandt de midler, som søges bragt i anvendelse, er: </P>  \r\n\r\n<P>Anskaffelse </P>  \r\n\r\n<P>og oversættelse af udenlandsk litteratur. </P>  \r\n\r\n<P>Udarbejdelse </P>  \r\n\r\n<P>af bog- og tidsskriftlister til fremlæggelse på biblioteker. </P>  \r\n\r\n<P>Anskaffelse og tekstning af udenlandsk videomateriale </P>  \r\n\r\n<P>Tilbud </P>  \r\n\r\n<P>om foredrag, kurser og dansk videomateriale. </P>  \r\n\r\n<P>Både i oplysnings- og i teknologivurderingsarbejdet lægges der vægt </P>  \r\n\r\n<P>på, at vi trækker på udenlandske erfaringer og udnytter relevant, </P>  \r\n\r\n<P>udenlandsk materiale. </P>  \r\n\r\n<P>Det tilstræbes at inddrage alle interesserede og kvalificerede danske </P>  \r\n\r\n<P>forskergrupper i arbejdet. </P>  \r\n\r\n<P>Ad 5 </P>  \r\n\r\n<P>Undervisningsministeren har i oktober 1986 besluttet at nedsætte et </P>  \r\n\r\n<P>genteknologisk råd med 7 medlemmer. Rådet har som opgave at følge </P>  \r\n\r\n<P>den generelle udvikling på det bioteknologiske område og at </P>  \r\n\r\n<P>udmønte denne viden i rådgivning til regering og folketing både </P>  \r\n\r\n<P>med hensyn til genteknologiens muligheder og med hensyn til dens </P>  \r\n\r\n<P>eventuelle risici. </P>  \r\n\r\n<P>Rådets medlemmer har i fællesskab fagkundskab til at dække denne </P>  \r\n\r\n<P>opgave. </P>  \r\n\r\n<P>Rådet skal således i uafhængighed følge udviklingen på det </P>  \r\n\r\n<P>bioteknologiske område. Det bliver derfor en af rådets opgaver at </P>  \r\n\r\n<P>følge gennemførelsen af det bioteknologiske forsknings- og </P>  \r\n\r\n<P>udviklingsprogram og efter eget valg i fornødent omfang at </P>  \r\n\r\n<P>kommentere og kritisere det. </P>  \r\n\r\n<P>Ad 6 </P>  \r\n\r\n<P>Miljøministeriet planlægger en oplysningskampagne om miljø og </P>  \r\n\r\n<P>genteknologi. </P>  \r\n\r\n<P>Teknologirådet under Industriministeriet har gennem flere år arbejdet </P>  \r\n\r\n<P>med teknologivurdering, også inden for det bioteknologiske område. </P>  \r\n\r\n<P>Statens samfundsvidenskabelige Forskningsråd har inden for rammerne </P>  \r\n\r\n<P>af Teknik-Samfund Initiativet støttet arbejdet med </P>  \r\n\r\n<P>teknologivurdering. </P>  \r\n\r\n<P>Endelig har det i følge lov nr. 272 af 6. juni 1985 under </P>  \r\n\r\n<P>Undervisningsministeriet nedsatte Teknologinævn planer om at </P>  \r\n\r\n<P>iværksætte helhedsvurderinger af den teknologiske udviklings </P>  \r\n\r\n<P>muligheder og konsekvenser, herunder om bioteknologien. </P>  \r\n\r\n<P>Det er vigtigt at koordinere teknologivurderingsarbejdet inden for </P>  \r\n\r\n<P>det bioteknologiske forsknings- og udviklingsprogram med alle </P>  \r\n\r\n<P>disse bestræbelser. Det er samtidig vigtigt at gennemføre </P>  \r\n\r\n<P>teknologivurderingsarbejdet som en integreret del af det samlede </P>  \r\n\r\n<P>bioteknologiske forsknings- og udviklingsprogram, blandt andet </P>  \r\n\r\n<P>således at resultater fra andre dele af progammet kan indgå i </P>  \r\n\r\n<P>arbejdet. </P>  \r\n\r\n<P>Ad 7 </P>  \r\n\r\n<P>De europæiske Fællesskaber gennemfører et bioteknologisk </P>  \r\n\r\n<P>forskningsprogram i perioden 1985-89, og en fortsættelse er under </P>  \r\n\r\n<P>udarbejdelse. En række danske forskningsinstitutioner deltager i </P>  \r\n\r\n<P>dette program. Det er vigtigt at sikre en nøje sammenhæng mellem </P>  \r\n\r\n<P>dette program og det bioteknologiske forsknings- og </P>  \r\n\r\n<P>udviklingsprogram, således at vi får det fulde udbytte af </P>  \r\n\r\n<P>EF-samarbejdet og således, at vi bliver bedre rustet til det </P>  \r\n\r\n<P>fremtidige EF-samarbejde. </P>  \r\n\r\n<P>Danmark er medlem af EMBL, Det europæiske molekylærbiologiske </P>  \r\n\r\n<P>Laboratorium i Heidelberg. </P>  \r\n\r\n<P>Inden for EUREKA-samarbejdet har bioteknologi fået en fremtrædende </P>  \r\n\r\n<P>placering. Danmark har været vært ved det første industrielle </P>  \r\n\r\n<P>forum vedrørende bioteknologi inden for EUREKA. </P>  \r\n\r\n<P>I alle tre tilfælde gælder, at en koordinering af det bioteknologiske </P>  \r\n\r\n<P>forsknings- og udviklingsprogram med det internationale samarbejde </P>  \r\n\r\n<P>er vigtig. </P>  \r\n\r\n<P>Ad 8 </P>  \r\n\r\n<P>På grundlag af Folketingets behandling af beslutningsforslaget og </P>  \r\n\r\n<P>efter vedtagelse af finansloven for 1987 vil programmet kunne </P>  \r\n\r\n<P>påbegyndes. Det vil derfor være naturligt inden udgangen af 1987 </P>  \r\n\r\n<P>at redegøre for igangsættelsen af programmet, herunder for </P>  \r\n\r\n<P>oprettelsen af de bioteknologiske centre og for det faglige </P>  \r\n\r\n<P>indhold af programmet, der derved er bestemt. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00044"
        },
        {
            "displayName": "Entydig dokumentidentifikation",
            "displayValue": "CL004982"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "44"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}