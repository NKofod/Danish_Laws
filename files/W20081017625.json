{
    "id": 126182,
    "title": "Lov om røgfri miljøer. Serveringsareal i et værtshus",
    "documentTypeId": "240",
    "isSagsforlobPeriodValid": true,
    "shortName": "KEN nr 10176 af 02/10/2008",
    "documentHtml": "<div class=\"bjelke\">Den fulde tekst</div><p class=\"Titel2\">Lov om røgfri miljøer. Serveringsareal i et værtshus</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Arbejdstilsynet konstaterede ved tilsynsbesøg på et serveringssted, at der blev røget indendørs, og at serveringsarealet i virksomheden var væsentligt større end 40 m2, og at serveringsstedet ikke var omfattet af undtagelsesreglen for små værtshuse og udskænkningssteder.</div>\r\n        </p>\r\n        <p class=\"Tekst2\">\r\n          <div>På denne baggrund var det Arbejdstilsynets vurdering, at der blev røget i strid med reglerne i lov om røgfri miljøer.</div>\r\n        </p>\r\n        <p class=\"Tekst2\">\r\n          <div>Klager tager udgangspunkt i at virksomheden efter Arbejdstilsynets besøg har foretaget en mindre ombygning, således at serveringsarealet er bragt ned på 35 m<span class=\"Superscript\">2</span>.</div>\r\n        </p>\r\n        <p class=\"Tekst2\">\r\n          <div>Arbejdsmiljøklagenævnet fastholdt Arbejdstilsynets afgørelse og fandt, at det må lægges til grund, at Arbejdstilsynet under tilsynsbesøget konstaterede, at der blev røget indendørs, og at der på besøgstidspunktet og før Arbejdstilsynets afgørelse var tale om et værtshus med et serveringsareal på over 40 m<span class=\"Superscript\">2</span>, og at rygning således ikke var tilladt.</div>\r\n        </p>\r\n        <p class=\"Tekst2\">\r\n          <div>Arbejdsmiljøklagenævnet lægger herved vægt på Arbejdstilsynets konstateringer og serveringsarealets størrelse på besøgstidspunktet, herunder at serveringsarealet ikke var under 40 m<span class=\"Superscript\">2</span>.</div>\r\n        </p>\r\n        <p class=\"Tekst2\">\r\n          <div>Om virksomhedens oplysning om, at en mindre ombygning af lokalet efter tilsynsbesøget har nedbragt serveringsarealet til 35 m<span class=\"Superscript\">2</span> bemærker nævnet, at det ligger uden for nævnets kompetence at tage stilling til om og i hvilket omfang Arbejdstilsynets påbud er efterkommet, idet det er Arbejdstilsynet som kontrollerer efterkommelsen af påbud.</div>\r\n        </p>\r\n      </div>\r\n      <p class=\"Tekst\">Arbejdsmiljøklagenævnet har på møde den 30. september 2008 behandlet virksomhedens klage over Arbejdstilsynets afgørelse af 11. februar 2008, hvorefter virksomheden påbydes straks at sikre, at der ikke ryges indendørs på serveringsstedet.</p>\r\n      <p class=\"Tekst\">Nævnet traf følgende</p>\r\n      <p class=\"Tekst\">A F G Ø R E L S E</p>\r\n      <p class=\"Tekst\">Arbejdsmiljøklagenævnet er enig i Arbejdstilsynets påbud om, at virksomheden straks skal sikre, at der ikke ryges indendørs på serveringsstedet.</p>\r\n      <p class=\"Tekst\">Arbejdsmiljøklagenævnet fastholder således Arbejdstilsynets afgørelse af 11. februar 2008.</p>\r\n      <p class=\"Tekst\">B E G R U N D E L S E</p>\r\n      <p class=\"Tekst\">Ved tilsynsbesøg den 11. februar 2008 konstaterede Arbejdstilsynet,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> der blev røget indendørs,</p>\r\n        <p class=\"Liste1\"><span class=\"Liste1Nr\" id=\"\">–</span> der stod askebægre på serveringssteder, hvoraf tre askebægre, som stod på bardisken var fyldte med cigaretskod,</p>\r\n        <p class=\"Liste1\"><span class=\"Liste1Nr\" id=\"\">–</span> serveringslokalet på stedet var væsentligt større end 40 m<span class=\"Superscript\">2</span>.</p>\r\n      </p>\r\n      <p class=\"Tekst\">Ved tilbagemelding af 18. februar 2008 har virksomheden beskrevet, hvordan strakspåbudet er efterkommet, herunder ved opslag i indgangsdør og yderligere inde i barlokale, og at virksomheden har planer om en ombygning af lokalet. Samtidig bemærkede virksomheden, at det er forkert, når Arbejdstilsynet har beskrevet at der stod 3 askebægre, som var fyldte med cigaretskod, idet stedet åbnede kl. 11 og tilsynet fandt sted kl. 11.30, at der kun var en gæst i baren, og at der ikke stod askebægre på bordene.</p>\r\n      <p class=\"Tekst\">I klagen af 8. marts 2008 har virksomheden bl.a. oplyst at klagen tager udgangspunkt i Arbejdstilsynets vurdering af, at serveringsarealet er væsentligt større end 40 m<span class=\"Superscript\">2</span>, og at serveringsarealet er bragt ned på 35 m<span class=\"Superscript\">2</span> efter en mindre ombygning, og at virksomheden nu opfylder lovens bestemmelser om indendørs rygning.</p>\r\n      <p class=\"Tekst\">Arbejdstilsynet har til sagen udtalt, at de af virksomheden oplyste tiltag vil efterleve reglerne i lov om røgfri miljøer.</p>\r\n      <p class=\"Tekst\">Hovedreglen efter loven er, at det ikke er tilladt at ryge indendørs i lokaliteter m.v., der er omfattet af loven. Det følger af lovens § 4.</p>\r\n      <p class=\"Tekst\">Loven omfatter bl.a. arbejdspladser og serveringssteder, jf. lovens § 2, stk. 1, nr. 1 og nr. 6.</p>\r\n      <p class=\"Tekst\">Til hovedreglen findes undtagelser både i § 6, stk. 2 og stk. 3 samt § 21, stk. 3 og § 22, stk. 1.</p>\r\n      <p class=\"Tekst\">Ifølge lovens § 21, stk. 1 er det ikke tilladt at ryge indendørs på serveringssteder, jf. § 4.</p>\r\n      <p class=\"Tekst\">Ifølge lovens § 21, stk. 3 kan det besluttes at indrette rygerum og rygekabiner, hvor rygning kan finde sted.</p>\r\n      <p class=\"Tekst\">Ifølge lovens § 22, stk. 1 kan det besluttes, at rygning er tilladt indendørs på små værtshuse og udskænkningssteder, 1) der har alkoholbevilling, 2) hvor der ikke serveres egentlig mad, 3) hvor serveringsarealet er under 40 m<span class=\"Superscript\">2</span>, og 4) hvor der er borde og stole på serveringsarealet.</p>\r\n      <p class=\"Tekst\">Arbejdstilsynet har i begrundelsen for påbudet af den 11. februar 2008 henvist til, at den konstaterede rygning er i strid med rygeloven, fordi der ryges indendørs på serveringsstedet, samt at serveringsarealet på stedet var væsentligt over 40 m<span class=\"Superscript\">2</span>, og henvist til lovens § 6, jf. § 4.</p>\r\n      <p class=\"Tekst\">Arbejdsmiljøklagenævnet finder, at det må lægges til grund, at Arbejdstilsynet under tilsynsbesøget konstaterede, at der blev røget indendørs, og at der på besøgstidspunktet og før Arbejdstilsynets afgørelse af 11. februar 2008 var tale om et værtshus med et serveringsareal på over 40 m<span class=\"Superscript\">2</span>, og at rygning således ikke var tilladt efter lovens § 21, stk. 1.</p>\r\n      <p class=\"Tekst\">Arbejdsmiljøklagenævnet lægger herved vægt på Arbejdstilsynets konstateringer og serveringsarealets størrelse på besøgstidspunktet, herunder at serveringsarealet ikke var under 40 m<span class=\"Superscript\">2</span>.</p>\r\n      <p class=\"Tekst\">Virksomhedens oplysninger om i hvilket omfang der var cigaretskodder i de opstillede askebægre, og i hvilket omfang serveringsarealet var væsentligt over 40 m<span class=\"Superscript\">2</span> har således ikke betydning for afgørelsen.</p>\r\n      <p class=\"Tekst\">For så vidt angår virksomhedens oplysning om, at en mindre ombygning af lokalet efter tilsynsbesøget har nedbragt serveringsarealet til 35 m<span class=\"Superscript\">2</span> skal nævnet bemærke, at det ligger uden for nævnets kompetence at tage stilling til om og i hvilket omfang Arbejdstilsynets påbud er efterkommet, idet det er Arbejdstilsynet som kontrollerer efterkommelsen af påbud.</p>\r\n      <p class=\"Tekst\">R E G L E R</p>\r\n      <p class=\"Tekst\">Arbejdsmiljøklagenævnet henviser til</p>\r\n      <p class=\"Tekst\">§ 2, stk.1, nr. 6, § 4, § 6, § 21, stk. 1 og § 22, stk. 1 i lov nr. 512 af 6. juni 2007 om røgfri miljøer</p>\r\n      <p class=\"Tekst\">§ 79 a, stk. 1 i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 512 af 6. juni 2007 om røgfri miljøer.</p>\r\n      <p class=\"Tekst\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som klagenævnet har modtaget fra Arbejdstilsynet.</p>\r\n      <p class=\"Tekst\">På klagenævnets vegne</p>\r\n      <p class=\"Tekst\">NN</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\"><span class=\"Bold\">Regler</span></p>\r\n      <p class=\"Tekst\"><span class=\"Bold\">Lov nr. 512 af 6. juni 2007 om røgfri miljøer</span></p>\r\n      <p class=\"Tekst\"><span class=\"Bold\">Kapitel 1</span></p>\r\n      <p class=\"Tekst\"><span class=\"Bold\">Lovens formål, anvendelsesområde m.v.</span></p>\r\n      <p class=\"Tekst\"><span class=\"Bold\">§ 2.</span> Loven finder anvendelse på</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> arbejdspladser, herunder offshoreanlæg,</p>\r\n        <p class=\"Liste1\"><span class=\"Liste1Nr\" id=\"\">2)</span> …</p>\r\n        <p class=\"Liste1\"><span class=\"Liste1Nr\" id=\"\">3)</span> …</p>\r\n        <p class=\"Liste1\"><span class=\"Liste1Nr\" id=\"\">4)</span> …</p>\r\n        <p class=\"Liste1\"><span class=\"Liste1Nr\" id=\"\">5)</span> …</p>\r\n        <p class=\"Liste1\"><span class=\"Liste1Nr\" id=\"\">6)</span> serveringssteder.</p>\r\n      </p>\r\n      <p class=\"Tekst\"><span class=\"Italic\">Stk. 2.</span> …</p>\r\n      <p class=\"Tekst\"><span class=\"Bold\">Kapitel 2</span></p>\r\n      <p class=\"Tekst\"><span class=\"Bold\">Generelle bestemmelser</span></p>\r\n      <p class=\"Tekst\"><span class=\"Bold\">§ 4.</span> I lokaliteter m.v., der er omfattet af loven, er det ikke tilladt at ryge indendørs, medmindre andet fremgår af lovens øvrige bestemmelser.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">Kapitel 3</span></p>\r\n      <p class=\"Tekst\"><span class=\"Bold\">Arbejdspladser, institutioner, skoler m.v.</span></p>\r\n      <p class=\"Tekst\"><span class=\"Bold\">Indendørs arbejdspladser</span></p>\r\n      <p class=\"Tekst\"><span class=\"Bold\">§ 6.</span> Det er ikke tilladt at ryge indendørs på arbejdspladser, jf. § 4.</p>\r\n      <p class=\"Tekst\"><span class=\"Italic\">Stk. 2.</span> Det kan besluttes, at det er tilladt at ryge i arbejdslokaliteter, der alene tjener som arbejdsplads for én person ad gangen.</p>\r\n      <p class=\"Tekst\"><span class=\"Italic\">Stk. 3.</span> Det kan besluttes at indrette rygerum og rygekabiner, hvor rygning kan finde sted.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">Kapitel 5</span></p>\r\n      <p class=\"Tekst\"><span class=\"Bold\">Serveringssteder</span></p>\r\n      <p class=\"Tekst\"><span class=\"Bold\">§ 21.</span> Det er ikke tilladt at ryge indendørs på serveringssteder, jf. § 4.</p>\r\n      <p class=\"Tekst\"><span class=\"Italic\">Stk. 2.</span> Ved et serveringssted forstås en lokalitet med servering af mad eller drikkevarer til indtagelse på eller ved salgsstedet.</p>\r\n      <p class=\"Tekst\"><span class=\"Italic\">Stk. 3.</span> Det kan besluttes at indrette rygerum og rygekabiner, hvor rygning kan finde sted.</p>\r\n      <p class=\"Tekst\"><span class=\"Italic\">Stk. 4.</span> Der må ikke serveres eller medbringes mad eller drikkevarer i rygerum eller rygekabiner på serveringssteder. Det enkelte serveringssted kan dog tillade, at gæsterne selv medbringer drikkevarer i rygerum og rygekabiner.</p>\r\n      <p class=\"Tekst\"><span class=\"Bold\">§ 22.</span> Det kan besluttes, at rygning er tilladt indendørs på små værtshuse og udskænkningssteder,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> der har alkoholbevilling,</p>\r\n        <p class=\"Liste1\"><span class=\"Liste1Nr\" id=\"\">2)</span> hvor der ikke serveres egentlig mad,</p>\r\n        <p class=\"Liste1\"><span class=\"Liste1Nr\" id=\"\">3)</span> hvor serveringsarealet er under 40 m2, og</p>\r\n        <p class=\"Liste1\"><span class=\"Liste1Nr\" id=\"\">4)</span> hvor der er borde og stole på serveringsarealet.</p>\r\n      </p>\r\n      <p class=\"Tekst\"><span class=\"Italic\">Stk. 2.</span> Små værtshuse og udskænkningssteder, der befinder sig under samme tag som et andet serveringssted, er omfattet af stk. 1, hvis der er selvstændig indgang til værtshuset fra gaden, og hvis det for publikum fremstår som et selvstændigt værtshus.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">Kapitel 6</span></p>\r\n      <p class=\"Tekst\"><span class=\"Bold\">Tilsynsbestemmelser</span></p>\r\n      <p class=\"Tekst\"><span class=\"Bold\">§ 23.</span> Arbejdsgiveren, indehaveren, restauratøren, bestyreren og forpagteren skal sørge for, at rygning kun sker i overensstemmelse med reglerne i denne lov.</p>\r\n      <p class=\"Tekst\"><span class=\"Bold\">§ 24.</span> Tilsynet med overholdelsen af denne lov og de regler, der udstedes i medfør af denne lov, varetages af Arbejdstilsynet, jf. § 79 a i lov om arbejdsmiljø, Søfartsstyrelsen, jf. § 20 a i lov om sikkerhed til søs, og transport- og energiministeren, jf. § 150 f i lov om luftfart og § 66 a i offshoresikkerhedsloven.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 512 af 6. juni 2007 om røgfri miljøer</span></p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 79 a.</span> Arbejdstilsynet fører som led i tilsynsvirksomheden efter denne lov tilsyn med overholdelsen af lovgivningen om røgfri miljøer. Arbejdstilsynet kan, eventuelt på nærmere angivne vilkår, påbyde, at forhold, der strider mod lovgivningen om røgfri miljøer, bringes i orden straks eller inden en nærmere angivet frist.</p>\r\n      <p class=\"Tekst\"><span class=\"Italic\">Stk. 2.</span> § 76 og de regler, der er udstedt i medfør heraf, finder tilsvarende anvendelse.</p>\r\n      <p class=\"Tekst\"><span class=\"Italic\">Stk. 3.</span> Beskæftigelsesministeren kan efter forhandling med indenrigs- og sundhedsministeren fastsætte nærmere regler om udøvelsen af tilsynet.</p>\r\n      <p class=\"Tekst\"><span class=\"Italic\">Stk. 4.</span> Klage over afgørelser, der træffes af Arbejdstilsynet efter stk. 1, kan indbringes for Arbejdsmiljøklagenævnet. § 81, stk. 1-5, finder tilsvarende anvendelse.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/07/2009"
        },
        {
            "displayName": "Accession",
            "displayValue": "W20081017625"
        },
        {
            "displayName": "Entydig dokumentidentifikation",
            "displayValue": "BE003545"
        },
        {
            "displayName": "Dato for indlæggelse",
            "displayValue": "23/07/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10176"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "02/10/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j. nr. 5900134-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}