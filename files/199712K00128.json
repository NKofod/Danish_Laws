{
    "id": 111958,
    "title": "1997 LSF 128   FORSLAG TIL LOV OM PATIENTERS RETSSTILLING ",
    "documentTypeId": "400",
    "isSagsforlobPeriodValid": false,
    "shortName": "1997/1 LSF 128",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 128 </P>  \r\n\r\n<P></P>  \r\n\r\n<P>Forslag til Lov om patienters retsstilling </P>  \r\n\r\n<P></P>  \r\n\r\n<P>Fremsat af sundhedsministeren (Birte Weiss) </P>  \r\n\r\n<P></P>  \r\n\r\n<P>den 10. december 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Kapitel 1 </P>  \r\n\r\n<P> <I>Formål, anvendelsesområde, definitioner m.v.</I>  </P>  \r\n\r\n<P> <B>§ 1.</B> Loven skal medvirke til at sikre, at patienters værdighed,  \r\n\r\n integritet og selvbestemmelsesret respekteres. Loven skal endvidere medvirke  \r\n\r\n til at sikre tillids- og fortrolighedsforholdet mellem patient og  \r\n\r\n sundhedsperson. </P>  \r\n\r\n<P> <B>§ 2.</B> Loven gælder for patienter, der inden for sundhedsvæsenet  \r\n\r\n eller andre steder, hvor der udføres sundhedsfaglig virksomhed, modtager  \r\n\r\n eller har modtaget behandling af sundhedspersoner, medmindre andet særligt er  \r\n\r\n fastsat i lovgivningen. </P>  \r\n\r\n<P> <B>§ 3.</B> Ved behandling forstås i denne lov undersøgelse,  \r\n\r\n diagnosticering, sygdomsbehandling, genoptræning, sundhedsfaglig pleje og  \r\n\r\n sundhedsfaglige forebyggelsestiltag over for den enkelte patient, m.v. </P>  \r\n\r\n<P> <B>§ 4.</B> Ved sundhedspersoner forstås i denne lov personer, der er  \r\n\r\n autoriseret i henhold til særlig lovgivning til at varetage sundhedsfaglige  \r\n\r\n opgaver og personer, der handler på disses ansvar. </P>  \r\n\r\n<P> <B>§ 5.</B> For en patient, der ikke selv kan varetage sine interesser,  \r\n\r\n indtræder den eller de personer, som efter lovgivningen er bemyndiget hertil,  \r\n\r\n i patientens rettigheder efter loven i det omfang, dette er nødvendigt for at  \r\n\r\n varetage patientens interesser i den pågældende situation. </P>  \r\n\r\n<P>Kapitel 2 </P>  \r\n\r\n<P> <I>Selvbestemmelse</I>  </P>  \r\n\r\n<P> <I>Informeret samtykke</I>  </P>  \r\n\r\n<P> <B>§ 6.</B> Ingen behandling må indledes eller fortsættes uden patientens  \r\n\r\n informerede samtykke, medmindre andet følger af lov eller bestemmelser  \r\n\r\n fastsat i henhold til lov eller af §§ 8-10. </P>  \r\n\r\n<P> <I>Stk. 2.</I> Patienten kan på ethvert tidspunkt tilbagekalde sit  \r\n\r\n samtykke efter stk. 1. </P>  \r\n\r\n<P> <I>Stk. 3</I> . Ved informeret samtykke forstås i denne lov et samtykke,  \r\n\r\n der er givet på grundlag af fyldestgørende information fra sundhedspersonens  \r\n\r\n side, jf. § 7. </P>  \r\n\r\n<P> <I>Stk. 4.</I> Et informeret samtykke efter dette kapitel kan være  \r\n\r\n skriftligt, mundtligt eller efter omstændighederne stiltiende. </P>  \r\n\r\n<P> <I>Stk. 5.</I> Sundhedsministeren fastsætter nærmere regler om samtykkets  \r\n\r\n form og indhold. </P>  \r\n\r\n<P> <B>§ 7.</B> Patienten har ret til at få information om sin  \r\n\r\n helbredstilstand og om behandlingsmulighederne, herunder om risiko for  \r\n\r\n komplikationer og bivirkninger. </P>  \r\n\r\n<P> <I>Stk. 2.</I> Patienten har ret til at frabede sig information efter  \r\n\r\n stk. 1. </P>  \r\n\r\n<P> <I>Stk. 3.</I> Informationen skal gives løbende og give en forståelig  \r\n\r\n fremstilling af sygdommen, undersøgelsen og den påtænkte behandling.  \r\n\r\n Informationen skal gives på en hensynsfuld måde og være tilpasset modtagerens  \r\n\r\n individuelle forudsætninger med hensyn til alder, modenhed, erfaring m.v.  \r\n\r\n</P>  \r\n\r\n<P> <I>Stk. 4.</I> Informationen skal omfatte oplysninger om relevante  \r\n\r\n forebyggelses-, behandlings- og plejemuligheder samt oplysninger om  \r\n\r\n alternative, lægeligt forsvarlige behandlingsformer og oplysninger om  \r\n\r\n konsekvenserne af, at der ingen behandling iværksættes. Informationen skal  \r\n\r\n være mere omfattende, når behandlingen medfører nærliggende risiko for  \r\n\r\n alvorlige komplikationer og bivirkninger. </P>  \r\n\r\n<P> <I>Stk. 5.</I> Skønnes patienten i øvrigt at være uvidende om forhold,  \r\n\r\n der har betydning for patientens stillingtagen, jf. § 6, skal  \r\n\r\n sundhedspersonen særligt oplyse herom, medmindre patienten har frabedt sig  \r\n\r\n information, jf. stk. 2. </P>  \r\n\r\n<P> <I>Stk. 6.</I> Sundhedsministeren fastsætter nærmere regler om  \r\n\r\n informationens form og indhold. </P>  \r\n\r\n<P> <I>Mindreårige</I>  </P>  \r\n\r\n<P> <B>§ 8.</B> En patient, der er fyldt 15 år, kan selv give informeret </P>  \r\n\r\n<P>samtykke til behandling. Forældremyndighedens indehaver skal tillige </P>  \r\n\r\n<P>have information, jf. § 7, og inddrages i den mindreåriges </P>  \r\n\r\n<P>stillingtagen. </P>  \r\n\r\n<P> <I>Stk. 2.</I> Såfremt sundhedspersonen efter en individuel vurdering  \r\n\r\n skønner, at patienten, der er fyldt 15 år, ikke selv er i stand til at forstå  \r\n\r\n konsekvenserne af sin stillingtagen, kan forældremyndighedens give indehaver  \r\n\r\n informeret samtykke. </P>  \r\n\r\n<P> <I>Stk. 3.</I> En patient, der er fyldt 15 år, er berettiget til  \r\n\r\n aktindsigt efter bestemmelserne i kapitel 4 og kan give samtykke til  \r\n\r\n videregivelse af helbredsoplysninger m.v. efter bestemmelserne i kapitel 5.  \r\n\r\n</P>  \r\n\r\n<P> <I>Patienter, der varigt mangler evnen til at give informeret  \r\n\r\n samtykke</I>  </P>  \r\n\r\n<P> <B>§ 9.</B> For en patient, der varigt mangler evnen til at give  \r\n\r\n informeret samtykke, kan de nærmeste pårørende give informeret samtykke til  \r\n\r\n behandling. I de tilfælde, hvor patienten er under værgemål, der omfatter  \r\n\r\n personlige forhold, herunder helbredsforhold, jf. værgemålslovens § 5, kan  \r\n\r\n informeret samtykke dog gives af værgen. </P>  \r\n\r\n<P> <I>Stk. 2.</I> Har en patient, der varigt mangler evnen til at give  \r\n\r\n informeret samtykke, ingen nærmeste pårørende eller værge, kan  \r\n\r\n sundhedspersonen gennemføre en påtænkt behandling, hvis en anden  \r\n\r\n sundhedsperson, der har faglig indsigt på området og som ikke tidligere har  \r\n\r\n deltaget i eller skal deltage i behandlingen af den pågældende patient, giver  \r\n\r\n sin tilslutning hertil. </P>  \r\n\r\n<P> <I>Stk. 3.</I> I de tilfælde, der er omfattet af stk. 2, kan  \r\n\r\n sundhedspersonen dog uden inddragelse af en anden sundhedsperson gennemføre  \r\n\r\n en påtænkt behandling, hvis behandlingen er af mindre indgribende karakter  \r\n\r\n med hensyn til omfang og varighed. </P>  \r\n\r\n<P> <I>Stk. 4.</I> Skønner sundhedspersonen, at de nærmeste pårørende eller  \r\n\r\n værgen, jf. stk. 1, forvalter samtykket på en måde, der åbenbart vil skade  \r\n\r\n patienten eller behandlingsresultatet, kan sundhedspersonen gennemføre  \r\n\r\n behandlingen, såfremt vedkommende embedslægeinstitution giver sin tilslutning  \r\n\r\n hertil. </P>  \r\n\r\n<P> <I>Øjeblikkeligt behandlingsbehov</I>  </P>  \r\n\r\n<P> <B>§ 10.</B> Hvis en patient, der midlertidigt eller varigt mangler evnen  \r\n\r\n til at give informeret samtykke eller er under 15 år, befinder sig i en  \r\n\r\n situation, hvor øjeblikkelig behandling er påkrævet for patientens  \r\n\r\n overlevelse eller for på længere sigt at forbedre patientens chance for  \r\n\r\n overlevelse eller for et væsentligt bedre resultat af behandlingen, kan en  \r\n\r\n sundhedsperson indlede eller fortsætte en behandling uden samtykke fra  \r\n\r\n patienten eller fra forældremyndighedens indehaver, nærmeste pårørende eller  \r\n\r\n værge. </P>  \r\n\r\n<P> <I>Patientens inddragelse</I>  </P>  \r\n\r\n<P> <B>§ 11.</B> En patient, der ikke selv kan give informeret samtykke, skal  \r\n\r\n informeres og inddrages i drøftelserne af behandlingen i det omfang,  \r\n\r\n patienten forstår behandlingssituationen, medmindre dette kan skade  \r\n\r\n patienten. Patientens tilkendegivelser skal, i det omfang de er aktuelle og  \r\n\r\n relevante, tillægges betydning. </P>  \r\n\r\n<P> <I>Sundhedspersonens ansvar</I>  </P>  \r\n\r\n<P> <B>§ 12.</B> Den sundhedsperson, der er ansvarlig for behandlingen, er  \r\n\r\n forpligtet til at drage omsorg for, at </P>  \r\n\r\n<P>1) informeret samtykke indhentes efter §§ 6-8 og § 9, stk. 1, </P>  \r\n\r\n<P>2) der foreligger tilslutning fra en anden sundhedsperson efter § 9, stk.  \r\n\r\n 2, </P>  \r\n\r\n<P>3) der foreligger tilslutning fra vedkommende embedslægeinstitution efter  \r\n\r\n § 9, stk. 4, og </P>  \r\n\r\n<P>4) patienten informeres og inddrages i drøftelserne af behandlingen efter  \r\n\r\n § 11. </P>  \r\n\r\n<P>Kapitel 3 </P>  \r\n\r\n<P> <I>Selvbestemmelse i særlige tilfælde</I>  </P>  \r\n\r\n<P> <B>§ 13.</B> For bestemmelserne i dette kapitel finder §§ 6-7 om  \r\n\r\n informeret samtykke, § 8 om mindreårige, § 11 om patientens inddragelse samt  \r\n\r\n § 12 om sundhedspersonens ansvar tilsvarende anvendelse. Dog finder § 8 om  \r\n\r\n mindreårige ikke anvendelse for § 17 om livstestamenter. </P>  \r\n\r\n<P> <I>Sultestrejke</I>  </P>  \r\n\r\n<P> <B>§ 14.</B> Hvis en patient utvivlsomt har iværksat en sultestrejke, og  \r\n\r\n patienten er informeret om sultestrejkens helbredsmæssige konsekvenser, må en  \r\n\r\n sundhedsperson ikke afbryde denne. </P>  \r\n\r\n<P> <I>Afvisning af at modtage blod</I>  </P>  \r\n\r\n<P> <B>§ 15.</B> En behandling, der indebærer transfusion af blod eller  \r\n\r\n blodprodukter, må ikke indledes eller fortsættes uden patientens informerede  \r\n\r\n samtykke. </P>  \r\n\r\n<P> <I>Stk. 2.</I> Patientens afvisning af at modtage blod eller  \r\n\r\n blodprodukter skal være givet i forbindelse med den aktuelle sygdomssituation  \r\n\r\n og være baseret på information fra sundhedspersonen om de helbredsmæssige  \r\n\r\n konsekvenser af at undlade tilførsel af blod eller blodprodukter ved  \r\n\r\n behandlingen. </P>  \r\n\r\n<P> <I>Stk. 3.</I> Såfremt det strider mod en sundhedspersons etiske  \r\n\r\n opfattelse at udføre en behandling uden anvendelse af blod eller  \r\n\r\n blodprodukter, er vedkommende ikke forpligtet hertil, og patienten skal  \r\n\r\n henvises til en anden sundhedsperson, medmindre der foreligger et tilfælde af  \r\n\r\n påtrængende nødvendig lægehjælp, jf. lægelovens § 7, stk. 1. </P>  \r\n\r\n<P> <I>Behandling af uafvendeligt døende</I>  </P>  \r\n\r\n<P> <B>§ 16.</B> En uafvendeligt døende patient kan afvise behandling, der  \r\n\r\n kun kan udskyde dødens indtræden. </P>  \r\n\r\n<P> <I>Stk. 2.</I> Såfremt en uafvendeligt døende patient ikke længere er i  \r\n\r\n stand til at udøve sin selvbestemmelsesret, kan en sundhedsperson undlade at  \r\n\r\n påbegynde eller fortsætte en livsforlængende behandling, jf. § 17, stk. 3.  \r\n\r\n</P>  \r\n\r\n<P> <I>Stk. 3</I> En uafvendeligt døende patient kan modtage de  \r\n\r\n smertestillende, beroligende eller lignende midler, som er nødvendige for at  \r\n\r\n lindre patientens tilstand, selv om dette kan medføre fremskyndelse af  \r\n\r\n dødstidspunktet. </P>  \r\n\r\n<P> <I>Livstestamenter</I>  </P>  \r\n\r\n<P> <B>§ 17.</B> Enhver, der er fyldt 18 år og ikke er under værgemål, der  \r\n\r\n omfatter personlige forhold, herunder helbredsforhold, jf. værgemålslovens §  \r\n\r\n 5, kan oprette et livstestamente. I livstestamentet kan den pågældende  \r\n\r\n udtrykke sine ønsker med hensyn til behandling, hvis vedkommende måtte komme  \r\n\r\n i en tilstand, hvor selvbestemmelsesretten ikke længere kan udøves af  \r\n\r\n patienten selv. </P>  \r\n\r\n<P> <I>Stk. 2.</I> I et livstestamente kan optages bestemmelser om, at </P>  \r\n\r\n<P>1) der ikke ønskes livsforlængende behandling i en situation, hvor  \r\n\r\n testator er uafvendeligt døende, og </P>  \r\n\r\n<P>2) der ikke ønskes livsforlængende behandling i tilfælde af, at sygdom,  \r\n\r\n fremskreden alderdomssvækkelse, ulykke, hjertestop eller lignende har medført  \r\n\r\n så svær invaliditet, at testator varigt vil være ude af stand til at tage  \r\n\r\n vare på sig selv fysisk og mentalt. </P>  \r\n\r\n<P> <I>Stk. 3.</I> Ved livsforlængende behandling forstås behandling, hvor  \r\n\r\n der ikke er udsigt til helbredelse, bedring eller lindring, men alene til en  \r\n\r\n vis livsforlængelse. </P>  \r\n\r\n<P> <I>Stk. 4.</I> Såfremt en sundhedsperson, i tilfælde hvor patienten ikke  \r\n\r\n selv er i stand til at udøve sin selvbestemmelsesret, påtænker at iværksætte  \r\n\r\n livsforlængende behandling af en uafvendeligt døende eller påtænker at  \r\n\r\n fortsætte livsforlængende behandling i en situation som nævnt i stk. 2, nr.  \r\n\r\n 2, skal sundhedspersonen kontakte Livstestamenteregistret, jf. § 18, med  \r\n\r\n henblik på at undersøge, om der foreligger et livstestamente. </P>  \r\n\r\n<P> <I>Stk. 5.</I> Testators ønske i medfør af stk. 2, nr. 1, er bindende for  \r\n\r\n sundhedspersonen, medens et ønske efter stk. 2, nr. 2, er vejledende for  \r\n\r\n sundhedspersonen og skal indgå i dennes overvejelser om behandling. </P>  \r\n\r\n<P> <B>§ 18.</B> Sundhedsministeren opretter et livstestamenteregister og  \r\n\r\n fastsætter nærmere regler om livstestamenters oprettelse, udformning,  \r\n\r\n registrering, tilbagekaldelse m.v. </P>  \r\n\r\n<P> <I>Stk. 2.</I> Sundhedsministeren fastsætter bestemmelser om gebyrer for  \r\n\r\n registrering af livstestamenter. </P>  \r\n\r\n<P>Kapitel 4 </P>  \r\n\r\n<P> <I>Aktindsigt</I>  </P>  \r\n\r\n<P> <B>§ 19.</B> Reglerne i dette kapitel gælder for patientjournaler,  \r\n\r\n patientoptegnelser og patientregistre m.v., der udarbejdes af  \r\n\r\n sundhedspersoner, og som føres på offentlige eller private sygehuse,  \r\n\r\n klinikker, ambulatorier, i privat praksis eller i forbindelse med behandling  \r\n\r\n i private hjem samt på andre offentlige eller private institutioner m.v.,  \r\n\r\n hvor der som led i sundhedsmæssig virksomhed foretages behandling af  \r\n\r\n patienter. </P>  \r\n\r\n<P>S <I>tk. 2.</I> Reglerne i dette kapitel gælder ikke for registre omfattet  \r\n\r\n af lov om offentlige myndigheders registre eller for registrering, der alene  \r\n\r\n finder sted til videnskabelige eller statistiske formål. </P>  \r\n\r\n<P> <I>Stk. 3.</I> Sundhedsministeren fastsætter nærmere regler om, hvilke  \r\n\r\n oplysninger og institutioner m.v., der er omfattet af stk. 1. </P>  \r\n\r\n<P> <B>§ 20.</B> Den, om hvis helbredsforhold der er udarbejdet  \r\n\r\n patientjournaler m.v., har ret til aktindsigt heri. </P>  \r\n\r\n<P> <I>Stk. 2.</I> Retten efter stk. 1 kan dog begrænses i det omfang,  \r\n\r\n patientens interesse i at blive gjort bekendt med oplysningerne findes at  \r\n\r\n burde vige for afgørende hensyn til den pågældende selv eller til andre  \r\n\r\n private interesser. </P>  \r\n\r\n<P> <B>§ 21.</B> Afgørelser om retten til aktindsigt træffes af den  \r\n\r\n myndighed, institution eller sundhedsperson, der har patientjournalerne m.v.  \r\n\r\n i sin besiddelse. </P>  \r\n\r\n<P> <I>Stk. 2.</I> Vedkommende myndighed, institution eller sundhedsperson  \r\n\r\n afgør snarest, om en anmodning om aktindsigt kan imødekommes, og om  \r\n\r\n aktindsigten skal gennemføres ved, at der gives adgang til gennemsyn af  \r\n\r\n patientjournalen m.v. på stedet, eller ved, at der udleveres en afskrift  \r\n\r\n eller kopi. </P>  \r\n\r\n<P> <I>Stk. 3.</I> Er en anmodning om aktindsigt ikke imødekommet eller  \r\n\r\n afslået inden 10 dage efter, at den er modtaget af vedkommende myndighed,  \r\n\r\n institution eller sundhedsperson, skal myndigheden, institutionen eller  \r\n\r\n sundhedspersonen underrette patienten om grunden hertil samt om, hvornår en  \r\n\r\n afgørelse kan forventes at foreligge. </P>  \r\n\r\n<P> <B>§ 22.</B> Sundhedsministeren fastsætter regler om gebyr til dækning af  \r\n\r\n kopierings- og forsendelsesomkostninger m.v. i forbindelse med aktindsigten.  \r\n\r\n</P>  \r\n\r\n<P>Kapitel 5 </P>  \r\n\r\n<P> <I>Tavshedspligt og videregivelse af helbredsoplysninger m.v.</I>  </P>  \r\n\r\n<P> <I>Patientens krav på sundhedspersoners tavshed</I>  </P>  \r\n\r\n<P> <B>§ 23.</B> En patient har krav på, at sundhedspersoner iagttager  \r\n\r\n tavshed om, hvad de under udøvelsen af deres erhverv erfarer eller får  \r\n\r\n formodning om angående helbredsforhold, øvrige rent private forhold og andre  \r\n\r\n fortrolige oplysninger, jf. dog reglerne i dette kapitel. </P>  \r\n\r\n<P> <I>Stk. 2.</I> I de tilfælde, hvor en sundhedsperson i dette kapitel er  \r\n\r\n tillagt beføjelser efter de enkelte bestemmelser, påhviler det overordnede  \r\n\r\n ansvar for at oplysninger videregives i overensstemmelse med loven den  \r\n\r\n driftsansvarlige myndighed. </P>  \r\n\r\n<P> <I>Videregivelse af helbredsoplysninger m.v. i forbindelse med behandling  \r\n\r\n af patienter</I>  </P>  \r\n\r\n<P> <B>§ 24.</B> Med patientens samtykke kan sundhedspersoner videregive  \r\n\r\n oplysninger til andre sundhedspersoner om patientens helbredsforhold, øvrige  \r\n\r\n rent private forhold og andre fortrolige oplysninger i forbindelse med  \r\n\r\n behandling af patienten. </P>  \r\n\r\n<P> <I>Stk. 2.</I> Videregivelse af de i stk. 1 nævnte oplysninger kan uden  \r\n\r\n patientens samtykke ske, når </P>  \r\n\r\n<P>1) det er nødvendigt af hensyn til et aktuelt behandlingsforløb for  \r\n\r\n patienten og videregivelsen sker under hensyntagen til patientens interesse  \r\n\r\n og behov, </P>  \r\n\r\n<P>2) videregivelsen er nødvendig til berettiget varetagelse af en åbenbar  \r\n\r\n almen interesse eller af væsentlige hensyn til patienten, sundhedspersonen  \r\n\r\n eller andre, eller </P>  \r\n\r\n<P>3) videregivelsen sker til patientens alment praktiserende læge fra en  \r\n\r\n læge, der virker som stedfortræder for denne. </P>  \r\n\r\n<P> <I>Stk. 3.</I> Ved videregivelse efter stk. 2, nr. 1, kan patienten på  \r\n\r\n ethvert tidspunkt af det aktuelle behandlingsforløb frabede sig, at  \r\n\r\n oplysningerne videregives. </P>  \r\n\r\n<P> <I>Stk. 4.</I> Den sundhedsperson, der er i besiddelse af en fortrolig  \r\n\r\n oplysning, afgør, hvorvidt videregivelse efter stk. 2 er berettiget. </P>  \r\n\r\n<P> <I>Stk. 5.</I> Såfremt der videregives oplysninger efter stk. 2, nr. 2,  \r\n\r\n skal den, oplysningen angår, snarest muligt herefter orienteres om  \r\n\r\n videregivelsen og formålet hermed. </P>  \r\n\r\n<P> <I>Stk. 6.</I> Sundhedsministeren fastsætter nærmere regler om  \r\n\r\n videregivelse af helbredsoplysninger m.v. efter denne bestemmelse. </P>  \r\n\r\n<P> <B>§ 25.</B> Samtykke efter § 24, stk. 1, skal være mundtligt eller  \r\n\r\n skriftligt. Samtykket kan afgives til den sundhedsperson, der videregiver  \r\n\r\n oplysninger eller til den sundhedsperson, der modtager oplysninger. Samtykket  \r\n\r\n skal indføres i patientjournalen. </P>  \r\n\r\n<P> <I>Stk. 2.</I> Sundhedsministeren fastsætter nærmere regler om det i stk.  \r\n\r\n 1 nævnte samtykke. </P>  \r\n\r\n<P> <I>Videregivelse af helbredsoplysninger m.v. til andre formål</I>  </P>  \r\n\r\n<P> <B>§ 26.</B> Med patientens samtykke kan sundhedspersoner til andre  \r\n\r\n formål end behandling videregive oplysninger om patientens helbredsforhold,  \r\n\r\n øvrige rent private forhold og andre fortrolige oplysninger til myndigheder,  \r\n\r\n organisationer, private personer m.fl. </P>  \r\n\r\n<P> <I>Stk. 2.</I> Videregivelse af de i stk. 1 nævnte oplysninger kan uden  \r\n\r\n patientens samtykke ske, når </P>  \r\n\r\n<P>1) det følger af lov eller bestemmelser fastsat i henhold til lov, at  \r\n\r\n oplysningen skal videregives, og oplysningen må antages at have væsentlig  \r\n\r\n betydning for den modtagende myndigheds sagsbehandling, </P>  \r\n\r\n<P>2) videregivelsen er nødvendig til berettiget varetagelse af en åbenbar  \r\n\r\n almen interesse eller af væsentlige hensyn til patienten, sundhedspersonen  \r\n\r\n eller andre, eller </P>  \r\n\r\n<P>3) videregivelsen er nødvendig for, at en myndighed kan gennemføre  \r\n\r\n tilsyns- og kontrolopgaver. </P>  \r\n\r\n<P> <I>Stk. 3.</I> Den sundhedsperson, der er i besiddelse af en fortrolig  \r\n\r\n oplysning, afgør, hvorvidt videregivelse efter stk. 2 er berettiget. </P>  \r\n\r\n<P> <I>Stk. 4.</I> Såfremt der videregives oplysninger efter stk. 2, nr. 2,  \r\n\r\n skal den, oplysningen angår, snarest muligt herefter orienteres om  \r\n\r\n videregivelsen og formålet hermed. </P>  \r\n\r\n<P> <B>§ 27.</B> Samtykke efter § 26, stk. 1, skal være skriftligt. Kravet om  \r\n\r\n skriftlighed kan dog fraviges, når sagens karakter eller omstændighederne i  \r\n\r\n øvrigt taler derfor. Samtykket skal indføres i patientjournalen. </P>  \r\n\r\n<P> <I>Stk. 2.</I> Samtykke efter stk. 1 bortfalder senest et år efter det er  \r\n\r\n givet. </P>  \r\n\r\n<P> <I>Stk. 3.</I> Sundhedsministeren fastsætter nærmere regler om det i stk.  \r\n\r\n 1 nævnte samtykke. </P>  \r\n\r\n<P> <I>Videregivelse af helbredsoplysninger til pårørende vedrørende afdøde  \r\n\r\n patienter</I>  </P>  \r\n\r\n<P> <B>§ 28.</B> En sundhedsperson kan videregive oplysninger om en afdød  \r\n\r\n patients sygdomsforløb, dødsårsag og dødsmåde til afdødes nærmeste pårørende,  \r\n\r\n såfremt det ikke må antages at stride mod afdødes ønske, og hensynet til  \r\n\r\n afdøde eller andre private interesser ikke taler afgørende herimod. Der kan  \r\n\r\n endvidere videregives oplysninger til afdødes nærmeste pårørende efter reglen  \r\n\r\n i § 26, stk. 2, nr. 2. </P>  \r\n\r\n<P> <I>Stk. 2.</I> Afdødes alment praktiserende læge eller den læge, som  \r\n\r\n havde afdøde i behandling, kan fra et sygehus eller fra en sundhedsperson få  \r\n\r\n de samme oplysninger som nævnt i stk. 1, 1. pkt., såfremt afdødes nærmeste  \r\n\r\n pårørende har fremsat begæring om at modtage oplysningerne over for den  \r\n\r\n pågældende læge. </P>  \r\n\r\n<P> <I>Videregivelse af helbredsoplysninger til særlige formål (forskning,  \r\n\r\n statistik m.v.)</I>  </P>  \r\n\r\n<P> <B>§ 29.</B> Oplysninger om enkeltpersoners helbredsforhold, øvrige rent  \r\n\r\n private forhold og andre fortrolige oplysninger fra patientjournaler kan  \r\n\r\n videregives til en forsker til brug for et konkret biomedicinsk  \r\n\r\n forskningsprojekt, såfremt der er meddelt tilladelse til projektet efter lov  \r\n\r\n om et videnskabsetisk komitesystem og behandling af biomedicinske  \r\n\r\n forskningsprojekter. </P>  \r\n\r\n<P> <I>Stk. 2.</I> Oplysninger som nævnt i stk. 1 kan, når et  \r\n\r\n forskningsprojekt ikke er omfattet af lov om et videnskabsetisk komitesystem  \r\n\r\n m.v., endvidere videregives til en forsker til brug ved et konkret  \r\n\r\n forskningsprojekt af væsentlig samfundsmæssig interesse efter godkendelse af  \r\n\r\n Sundhedsstyrelsen, som fastsætter vilkår for videregivelsen. </P>  \r\n\r\n<P> <I>Stk. 3.</I> Der må kun ske efterfølgende henvendelse til  \r\n\r\n enkeltpersoner i det omfang, de sundhedspersoner, der har behandlet de  \r\n\r\n pågældende, giver tilladelse hertil. </P>  \r\n\r\n<P> <B>§ 30.</B> Oplysninger som nævnt i § 29 kan videregives til brug for  \r\n\r\n statistik eller planlægning efter godkendelse af Sundhedsstyrelsen, som  \r\n\r\n fastsætter vilkår for oplysningernes anvendelse m.v., jf. dog stk. 2. </P>  \r\n\r\n<P> <I>Stk. 2.</I> Videregivelse af de i stk. 1 nævnte oplysninger kan ske  \r\n\r\n uden godkendelse af Sundhedsstyrelsen, når det følger af lov, at  \r\n\r\n oplysningerne skal videregives. </P>  \r\n\r\n<P> <B>§ 31.</B> Oplysninger, der er indhentet efter §§ 29-30 til brug for  \r\n\r\n forskning, statistik eller planlægning, må ikke videregives yderligere, jf.  \r\n\r\n dog stk. 2. </P>  \r\n\r\n<P> <I>Stk. 2.</I> Yderligere videregivelse, herunder offentliggørelse, af  \r\n\r\n oplysninger som nævnt i stk. 1 må kun ske i en form, hvori oplysningerne ikke  \r\n\r\n kan henføres til enkeltpersoner. </P>  \r\n\r\n<P> <I>Stk. 3.</I> Sundhedsministeren fastsætter nærmere regler om  \r\n\r\n videregivelse af oplysninger efter § 29, stk. 2, og § 30, stk. 1. </P>  \r\n\r\n<P>Kapitel 6 </P>  \r\n\r\n<P> <I>Klage- og straffebestemmelser</I>  </P>  \r\n\r\n<P> <B>§ 32.</B> Klager over forhold omfattet af denne lov kan indbringes for  \r\n\r\n Sundhedsvæsenets Patientklagenævn, medmindre særlig klageadgang er  \r\n\r\n foreskrevet i lovgivningen. Patientklagenævnets afgørelser kan ikke  \r\n\r\n indbringes for anden administrativ myndighed. </P>  \r\n\r\n<P> <B>§ 33.</B> Den, der uberettiget videregiver eller udnytter fortrolige  \r\n\r\n oplysninger efter kapitel 5, straffes efter straffelovens §§ 152-152 f. </P>  \r\n\r\n<P>Kapitel 7 </P>  \r\n\r\n<P> <I>Overgangs- og ikrafttrædelsesbestemmelser</I>  </P>  \r\n\r\n<P> <B>§ 34.</B> Loven træder i kraft den 1. oktober 1998. </P>  \r\n\r\n<P> <I>Stk. 2.</I> Samtidig ophæves </P>  \r\n\r\n<P>1) § 6, stk. 2-5, og § 6 a i lov om udøvelse af lægegerning, jf.  \r\n\r\n lovbekendtgørelse nr. 632 af 20. juli 1995, </P>  \r\n\r\n<P>2) lov nr. 504 af 30. juni 1993 om aktindsigt i helbredsoplysninger, </P>  \r\n\r\n<P>3) § 16 a i lov om offentlige myndigheders registre, jf. lovbekendtgørelse  \r\n\r\n nr. 654 af 20. september 1991 med senere ændringer. </P>  \r\n\r\n<P> <I>Stk. 3.</I> Følgende bekendtgørelser, der er fastsat i medfør af de i  \r\n\r\n stk. 2 nævnte love, forbliver i kraft, indtil de ophæves eller afløses af  \r\n\r\n regler udstedt efter denne lov: </P>  \r\n\r\n<P>1) Bekendtgørelse nr. 782 af 18. september 1992 om livstestamenter. </P>  \r\n\r\n<P>2) Bekendtgørelse nr. 938 af 7. december 1993 om betaling for afskrifter,  \r\n\r\n edb-udskrifter og fotokopier, der udleveres efter lov om aktindsigt i  \r\n\r\n helbredsoplysninger. </P>  \r\n\r\n<P> <B>§ 35.</B> I lov om udøvelse af lægegerning, jf. lovbekendtgørelse nr.  \r\n\r\n 632 af 20. juli 1995, foretages følgende ændring: </P>  \r\n\r\n<P> <B>1.</B> I <I>§ 31, stk. 2,</I> udgår: &#187;, dog at det skal have sit  \r\n\r\n forblivende ved de i medfør af § 1, nr. 1 b., i lov nr. 273 af 28. juni 1920  \r\n\r\n om udvidelse af sundhedslovgivningens gyldighed til de sønderjydske landsdele  \r\n\r\n ved bekendtgørelse nr. 405 af 12. september 1922 fastsatte bestemmelser om  \r\n\r\n udøvelse af virksomhed som lægepraktikant i de nævnte landsdele&#171;. </P>  \r\n\r\n<P> <B>§ 36.</B> Kapitel 4 har virkning for patientjournaler m.v. oprettet  \r\n\r\n efter 1. januar 1994 og for tilførsler til eksisterende patientjournaler m.v.  \r\n\r\n foretaget efter denne dato. For oplysninger i patientjournaler m.v., der  \r\n\r\n føres ved hjælp af elektronisk databehandling, har kapitlet også virkning for  \r\n\r\n registreringer foretaget før 1. januar 1994. For manuelle sygehusjournaler,  \r\n\r\n der føres for den offentlige forvaltning, har kapitlet virkning for journaler  \r\n\r\n oprettet efter 1. januar 1987 og for tilførsler foretaget efter denne dato  \r\n\r\n til journaler oprettet før 1. januar 1987. </P>  \r\n\r\n<P> <B>§ 37.</B> Loven gælder ikke for Færøerne og Grønland, men kan ved  \r\n\r\n kongelig anordning sættes helt eller delvis i kraft for Færøerne med de  \r\n\r\n afvigelser, som de særlige færøske forhold tilsiger. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P> <I>1. Lovforslagets hovedindhold</I>  </P>  \r\n\r\n<P>Lovens formål er at medvirke til at sikre, at patienters værdighed,  \r\n\r\n integritet og selvbestemmelsesret respekteres. </P>  \r\n\r\n<P>Lovens formål er endvidere at styrke patienternes retsstilling og  \r\n\r\n retssikkerhed i forhold til sundhedsvæsenet og at understøtte tillids- og  \r\n\r\n fortrolighedsforholdet mellem patienterne og sundhedsvæsenet samt dettes  \r\n\r\n forskellige personalegrupper. </P>  \r\n\r\n<P>Med lovforslaget fastlægges en samlet lovgivning, der regulerer de  \r\n\r\n grundlæggende og generelle principper for den enkelte patients  \r\n\r\n selvbestemmelse og retssikkerhed i forhold til sundhedsvæsenet i forbindelse  \r\n\r\n med undersøgelse, behandling og pleje. </P>  \r\n\r\n<P>Lovforslaget indeholder i forhold til tidligere lovgivning og anerkendt  \r\n\r\n praksis følgende nye bestemmelser: </P>  \r\n\r\n<P>- Patienter får lovfæstet retten til informeret samtykke. </P>  \r\n\r\n<P>- Patienter, der er fyldt 15 år, skal selv give informeret samtykke til  \r\n\r\n undersøgelse, behandling m.v., dog i samråd med  \r\n\r\n forældremyndighedsindehaveren. </P>  \r\n\r\n<P>- Patienter, der varigt mangler evnen til at give informeret samtykke,  \r\n\r\n sikres ved, at de nærmeste pårørende giver stedfortrædende samtykke til  \r\n\r\n undersøgelse, behandling m.v. </P>  \r\n\r\n<P>- Patienter, der varigt mangler evnen til at give informeret samtykke og  \r\n\r\n som ikke har nogen nærmeste pårørende, sikres ved at en anden uvildig  \r\n\r\n sundhedsperson varetager patientens interesser, bortset fra bagatelagtige  \r\n\r\n behandlinger. </P>  \r\n\r\n<P>- Patienter, der ikke er i stand til at give informeret samtykke, sikres i  \r\n\r\n øvrigt indflydelse på beslutningen, i det omfang de forstår  \r\n\r\n behandlingssituationen. </P>  \r\n\r\n<P>- Patienter sikres klarere rettigheder om de ønsker, der kan optages i et  \r\n\r\n livstestamente, og sundhedspersoners pligt til at kontakte  \r\n\r\n Livstestamenteregistret præciseres. </P>  \r\n\r\n<P>- Patienter sikres, at sundhedspersoner iagttager tavshed om de forhold,  \r\n\r\n de erfarer i forbindelse med patientkontakten. </P>  \r\n\r\n<P>- Patienter kan som udgangspunkt selv bestemme, hvem der kan få udleveret  \r\n\r\n helbredsoplysninger. </P>  \r\n\r\n<P>- Patienter sikres, at der inden for sundhedsvæsenet kan ske  \r\n\r\n videregivelse, når der foreligger et mundtligt samtykke, eller videregivelse  \r\n\r\n uden særligt samtykke, når der er tale om et aktuelt behandlingsforløb. </P>  \r\n\r\n<P>- Patienter sikres, at der til videregivelse af helbredsoplysninger til  \r\n\r\n myndigheder uden for sundhedsvæsenet kræves skriftlig samtykke, når bortses  \r\n\r\n fra de ekstraordinære tilfælde, som følger af lovgivningen. </P>  \r\n\r\n<P>- Patienter sikres bedre overblik over de regler, der giver adgang til at  \r\n\r\n bruge helbredsoplysninger til forskning, statistik og planlægning, idet disse  \r\n\r\n samles i eet regelsæt. </P>  \r\n\r\n<P>Nedenfor sammenstilles kort lovforslagets regler med de lovbestemmelser og  \r\n\r\n andre regler, der hidtil har reguleret området: </P>  \r\n\r\n<P>1. Lovforslagets kapitel 1 fastlægger de <I>grundlæggende generelle  \r\n\r\n principper</I> for patienters retsstilling. Lovens <I>anvendelsesområde</I>  \r\n\r\n  fastlægges og nogle centrale begreber i loven defineres. </P>  \r\n\r\n<P>2. Lovforslagets kapitel 2 om <I>selvbestemmelse, dvs. informeret  \r\n\r\n samtykke</I> præciserer, moderniserer og overfører lægelovens § 6, stk. 2-5  \r\n\r\n (jf. lovbekendtgørelse nr. 632 af 20. juli 1995) om information og samtykke  \r\n\r\n til lovforslaget. </P>  \r\n\r\n<P>3. Lovforslagets kapitel 3 om <I>selvbestemmelse i særlige tilfælde</I>  \r\n\r\n  præciserer, moderniserer (ændrer) og overfører lægelovens § 6 a om  \r\n\r\n livstestamenter til lovforslaget. Disse regler i lægeloven samt andre regler  \r\n\r\n vedrørende information og samtykke er endvidere indeholdt i  \r\n\r\n Sundhedsstyrelsens cirkulære nr. 163 af 22. september 1992 om information og  \r\n\r\n samtykke m.v. (&#187;Lægers pligt og patienters ret&#171;). </P>  \r\n\r\n<P>4. Lovforslagets kapitel 4 om <I>aktindsigt</I> overfører uændret den  \r\n\r\n gældende lov om aktindsigt i helbredsoplysninger (lov nr. 504 af 30. juni  \r\n\r\n 1994) til lovforslaget. </P>  \r\n\r\n<P>5. Lovforslagets kapitel 5 om <I>tavshedspligt og videregivelse af  \r\n\r\n helbredsoplysninger</I> samler, forenkler og ændrer den hidtidige regulering  \r\n\r\n heraf, som er indeholdt dels i forvaltningsloven (lov nr. 571 af 19. december  \r\n\r\n 1985), dels i lov om offentlige myndigheders registre (jf. lovbekendtgørelse  \r\n\r\n nr. 654 af 20. september 1991 med senere ændringer). </P>  \r\n\r\n<P>6. Lovforslagets kapitel 6-7 indeholder <I>klage-, straffe-, overgangs- og  \r\n\r\n ikrafttrædelsesbestemmelser</I> . </P>  \r\n\r\n<P>Da lovens kapitel 5 om tavshedspligt og videregivelse af  \r\n\r\n helbredsoplysninger udgør en væsentlig ny lovregulering, er der særskilt i  \r\n\r\n afsnit 4 redegjort nærmere herfor. </P>  \r\n\r\n<P>Loven træder i kraft den 1. oktober 1998. </P>  \r\n\r\n<P> <I>2. Lovforslagets baggrund</I>  </P>  \r\n\r\n<P> <I>2.1. Indledning</I>  </P>  \r\n\r\n<P>Det er i overensstemmelse med den internationale udvikling og udviklingen  \r\n\r\n i Danmark fundet vigtigt, at patientens retsstilling styrkes gennem  \r\n\r\n fastsættelse af lovbestemmelser, der regulerer patientens forhold til  \r\n\r\n sundhedsvæsenet, og at dette sker i en samlet lovgivning med udgangspunkt i  \r\n\r\n patienten og dennes retsstilling. </P>  \r\n\r\n<P>Europarådet har i november 1996 vedtaget en konvention om beskyttelse af  \r\n\r\n menneskerettigheder og menneskelig værdighed i forbindelse med anvendelse af  \r\n\r\n biologi og lægevidenskab: Konvention om menneskerettigheder og biomedicin.  \r\n\r\n Konventionen, der nu er sendt til ratifikation i medlemslandene, kræver ikke  \r\n\r\n særlig gennemførselslovgivning i Danmark, men dette lovforslag om patienters  \r\n\r\n retsstilling bidrager til at understrege Danmarks forventede tilslutning til  \r\n\r\n konventionen. </P>  \r\n\r\n<P>Der er gennem de senere år indført stadig flere regler, jf. i øvrigt  \r\n\r\n afsnit 2.3., der enten direkte eller indirekte regulerer patienternes  \r\n\r\n retsstilling. Det kan f.eks. være de principper for information og samtykke i  \r\n\r\n patientbehandlingen samt om livstestamenter, der i 1992 blev indført i  \r\n\r\n lægeloven, samt den direkte ret for patienten til aktindsigt, der indførtes i  \r\n\r\n 1993 med loven om aktindsigt i helbredsoplysninger eller den indirekte  \r\n\r\n regulering af patienternes retsstilling, der finder sted i de forskellige  \r\n\r\n love, der autoriserer grupper af sundhedspersoner inden for sundhedsvæsenet,  \r\n\r\n hvori er indeholdt bestemmelser, der pålægger de autoriserede  \r\n\r\n sundhedspersoner bestemte pligter i forhold til patienterne. </P>  \r\n\r\n<P>Udgangspunktet for dette lovforslag er patientens retsstilling. Herved  \r\n\r\n menes, at det er de basale retsregler, der regulerer forholdet mellem patient  \r\n\r\n og sundhedsperson, der er lovforslagets indhold. Lovforslagets regler retter  \r\n\r\n sig til patient og sundhedsperson og regulerer disse to aktørers indbyrdes  \r\n\r\n forhold i form af regler for informeret samtykke, aktindsigt, tavshedspligt  \r\n\r\n og videregivelse af helbredsoplysninger. </P>  \r\n\r\n<P>Regler, der retter sig mod amtskommuner og kommuner, såsom regler om  \r\n\r\n kvalitet og ret til undersøgelse og behandling inden for visse tidsfrister,  \r\n\r\n har en anden karakter og er derfor ikke medtaget i dette lovforslag.  \r\n\r\n Eventuelle regler af dette indhold og med sundhedsmyndigheder som målgruppe,  \r\n\r\n bør optages i den særlige lovgivning, der i øvrigt regulerer tilsvarende  \r\n\r\n forhold, såsom sygehusloven og sygesikringsloven. </P>  \r\n\r\n<P> <I>2.2. Tidligere udkast til lovforslag</I>  </P>  \r\n\r\n<P>Sundhedsministeriet udsendte i december 1995 et udkast til lovforslag om  \r\n\r\n patientrettigheder i en bred høring blandt alle relevante interessenter, dvs.  \r\n\r\n patientforeninger, faglige organisationer, sundhedsmyndigheder og andre med  \r\n\r\n tilknytning til sundhedsvæsenet, m.fl. Indholdet af lovforslaget blev  \r\n\r\n overvejende positivt modtaget. Det blev dog særligt af patientforeninger og  \r\n\r\n faglige organisationer, bl.a. Lægeforeningen, kritiseret, at lovforslaget  \r\n\r\n ikke indeholdt nogle mere smidige regler om videregivelse af  \r\n\r\n helbredsoplysninger. Det blev endvidere kritiseret, at lovforslaget ikke  \r\n\r\n indeholdt materielle patientrettigheder, som f.eks. ret til undersøgelse og  \r\n\r\n behandling inden for visse bestemte frister etc. </P>  \r\n\r\n<P>I øvrigt er en del af de bemærkninger og forslag til ændringer, der  \r\n\r\n fremkom under høringsrunden vedrørende det tidligere lovudkast, indarbejdet i  \r\n\r\n det nu foreliggende lovforslag. </P>  \r\n\r\n<P> <I>2.3. Patienters retsstilling i Danmark - udvikling</I>  </P>  \r\n\r\n<P>Der har igennem mange år eksisteret en offentlig regulering af patienters  \r\n\r\n retsstilling. Reguleringen har imidlertid været spredt på mange forskellige  \r\n\r\n love og andre regler. Reguleringen har endvidere været uensartet i sin form,  \r\n\r\n idet den enten, som ovenfor anført, er sket direkte eller indirekte i andre  \r\n\r\n lovgivningskomplekser. </P>  \r\n\r\n<P>Et eksempel på en meget tidlig lovgivning, der direkte regulerede  \r\n\r\n patienternes retsstilling, er loven fra 1938 om sindssyge personers  \r\n\r\n hospitalsophold, der senere er afløst af loven om frihedsberøvelse og anden  \r\n\r\n tvang i psykiatrien (lov nr. 331 af 24. maj 1989), der trådte i kraft 1.  \r\n\r\n oktober 1989. I denne lov - der for tiden er under revision - er der, som i  \r\n\r\n den tidligere lov, fastsat regler, der regulerer psykiatriske patienters  \r\n\r\n tvangsindlæggelse og tvangstilbageholdelse samt, som noget særligt i den nye  \r\n\r\n lov, regler om tvangsbehandling og fiksering af psykiatriske patienter. Denne  \r\n\r\n særlov er vedtaget, fordi denne patientgruppe har en sygdomskarakter, der  \r\n\r\n medfører et særligt behov for retsbeskyttelse, bl.a. ved at patienterne ofte  \r\n\r\n ikke fuldt ud er i stand til at handle fornuftsmæssigt og ofte har behov for  \r\n\r\n et langvarigt sygehusophold. </P>  \r\n\r\n<P>Loven om svangerskabsafbrydelse fra 1973 (jf. lovbekendtgørelse nr. 633 af  \r\n\r\n 13. september 1986) og loven om ligsyn, obduktion og transplantation m.v.  \r\n\r\n (senest lov nr. 402 af 13. juni 1990) er andre eksempler på særlige  \r\n\r\n lovgivninger, der regulerer patienternes retsstilling i forhold til det  \r\n\r\n offentlige sundhedsvæsen i situationer, hvor en særlig beskyttelse er  \r\n\r\n nødvendig. </P>  \r\n\r\n<P>Gennem de seneste 50 år er der vedtaget et større antal love, hvorefter  \r\n\r\n der gives særlige personalegrupper inden for sundhedsvæsenet (læger,  \r\n\r\n tandlæger, sygeplejersker, jordemødre, fysioterapeuter, ergoterapeuter,  \r\n\r\n kliniske tandteknikere, fodterapeuter, kiropraktorer, psykologer, optikere,  \r\n\r\n kliniske diætister og tandplejere) en autorisation til behandling og pleje af  \r\n\r\n bestemte patientgrupper på nærmere i respektive love anførte vilkår (centralt  \r\n\r\n godkendte uddannelser, regulering af personalegruppens rettigheder og pligter  \r\n\r\n i forhold til patienter, eventuelt et forbeholdt virksomhedsområde osv.).  \r\n\r\n Særligt i lægeloven (jf. lovbekendtgørelse nr. 632 af 20. juli 1995), der  \r\n\r\n oprindeligt trådte i kraft 1. januar 1935, er der adskillige bestemmelser,  \r\n\r\n der på samme tid regulerer såvel lægers og ikke lægers forhold som  \r\n\r\n patienternes retsstilling. Det gælder f.eks. reglerne i lovens kapitel 2 om  \r\n\r\n lægers pligter vedrørende information og samtykke i patientbehandlingen og  \r\n\r\n reglerne i lovens kapitel 6, der regulerer det såkaldte kvaksalveri, dvs.  \r\n\r\n behandlingsmuligheder, der uden særlig hjemmel tillades udført af andre end  \r\n\r\n læger. </P>  \r\n\r\n<P>Loven om sundhedsvæsenets centralstyrelse m.v. (lov nr. 397 af 10. juni  \r\n\r\n 1987 med senere ændringer) fastslår, at Sundhedsstyrelsen skal føre tilsyn  \r\n\r\n med sundhedspersonalets faglige virksomhed, ligesom der med virkning fra 1.  \r\n\r\n januar 1988 blev indført nye regler i loven om patienternes adgang til at  \r\n\r\n klage over personalets faglige virksomhed, idet der her blev oprettet et  \r\n\r\n centralt patientklagenævn - Sundhedsvæsenets Patientklagenævn - der  \r\n\r\n uafhængigt, bl.a. af Sundhedsstyrelsen, træffer afgørelse om klager fra  \r\n\r\n patienter over sundhedspersonalet. </P>  \r\n\r\n<P>Med loven om offentlighed i forvaltningen (lov nr. 572 af 19. december  \r\n\r\n 1985) og forvaltningsloven (lov nr. 571 af 19. december 1985), der begge  \r\n\r\n trådte i kraft 1. januar 1987, skete der som led i de to loves almindelige  \r\n\r\n regulering af borgernes rettigheder i forhold til det offentlige tillige en  \r\n\r\n regulering af patienters rettigheder i forhold til sundhedsvæsenet. Særligt  \r\n\r\n blev der med offentlighedslovens § 9 indført en ret for patienter til  \r\n\r\n aktindsigt i sygehusjournaler (senere afløst af en særlov om almindelig  \r\n\r\n aktindsigt i helbredsoplysninger). Endvidere blev der med forvaltningslovens  \r\n\r\n kapitel 8 indført regler om tavshedspligt (§ 27) og om videregivelse af  \r\n\r\n oplysninger (helbredsoplysninger) til andre forvaltningsmyndigheder (§ 28),  \r\n\r\n der også omfatter patienters forhold. Forvaltningsloven omfatter som  \r\n\r\n hovedregel kun såkaldte &#187;afgørelsessager&#171;, dvs. forhold hvori der  \r\n\r\n vil blive truffet afgørelse af en forvaltningsmyndighed. Dog omhandler lovens  \r\n\r\n kapitel 8 også såkaldt &#187;faktisk forvaltningsvirksomhed <B>&#187;</B>  \r\n\r\n  dvs. sygebehandling, undervisning m.v., hvorved disse centrale regler om  \r\n\r\n tavshedspligt m.v. også blev gældende i forhold til patienter og  \r\n\r\n patientbehandling. </P>  \r\n\r\n<P>Ved en ændring af lægeloven (lov nr. 351 af 14. maj 1992), der trådte i  \r\n\r\n kraft 1. oktober 1992, skete der en nærmere lovfæstelse af de gældende  \r\n\r\n principper om information og samtykke i patientbehandlingen, samt indførelse  \r\n\r\n af livstestamenter med tilhørende centralt register. Disse regler er sammen  \r\n\r\n med andre regler om information og samtykke indeholdt i Sundhedsstyrelsens  \r\n\r\n cirkulære nr. 163 af 22. september 1992 om information og samtykke m.v.  \r\n\r\n Reglerne om livstestamenter er indeholdt i Sundhedsministeriets  \r\n\r\n bekendtgørelse nr. 782 af 18. september 1992 og Sundhedsstyrelsens cirkulære  \r\n\r\n nr. 164 af 22. september 1992. </P>  \r\n\r\n<P>Endelig er der i flere love vedtaget indenfor de allerseneste år indført  \r\n\r\n bestemmelser om patienters retsstilling på områder, hvor en særlig regulering  \r\n\r\n er fundet nødvendig, fordi de almindelige retsregler ikke længere anses at  \r\n\r\n beskytte patienterne i tilstrækkeligt omfang. </P>  \r\n\r\n<P>Således skete der med loven fra 1992 om et videnskabsetisk komitesystem og  \r\n\r\n behandling af biomedicinske forskningsprojekter - med senere ændringer i 1996  \r\n\r\n - med virkning fra 1. oktober 1992 en lovfæstelse af komitesystemet, ligesom  \r\n\r\n forsøgspersoners retsstilling blev sikret gennem detaljerede regler for  \r\n\r\n information og samtykke (lovbekendtgørelse nr. 221 af 4. marts 1997). Med lov  \r\n\r\n nr. 504 af 30. juni 1993 blev med virkning fra 1. januar 1994 indført en  \r\n\r\n almindelig adgang til aktindsigt for patienter i helbredsoplysninger. Med lov  \r\n\r\n om patientforsikring, jf. lovbekendtgørelse nr. 228 af 24. marts 1997, blev  \r\n\r\n med virkning fra 1. juli 1992 indført en erstatningsordning, hvorefter  \r\n\r\n patienter hurtigere og lettere end efter de almindelige erstatningsregler  \r\n\r\n kunne opnå erstatning for skader opstået under sygehusbehandling. Endvidere  \r\n\r\n er der med lov nr. 1120 af 20. december 1995 om erstatning for  \r\n\r\n lægemiddelskader med virkning fra 1. januar 1996 indført en ordning,  \r\n\r\n hvorefter patienter hurtigere og lettere end efter produktansvarsloven kan  \r\n\r\n opnå ret til erstatning for lægemiddelskader. </P>  \r\n\r\n<P>Herudover har de faglige foreninger, f.eks. Lægeforeningen, i deres etiske  \r\n\r\n regler m.v. fastsat bestemmelser for medlemmernes relationer til patienterne.  \r\n\r\n</P>  \r\n\r\n<P> <I>2.4. Internationalt - andre lande</I>  </P>  \r\n\r\n<P>De internationale organisationer m.fl. har i stadigt større omfang taget  \r\n\r\n spørgsmål om patientrettigheder op til behandling. </P>  \r\n\r\n<P>F.eks. har verdenssundhedsorganisationen WHO fra det europæiske  \r\n\r\n regionalkontor i København i marts 1994 udsendt: &#187;A Declaration on the  \r\n\r\n Promotion of Patients&#171; Rights in Europe' om patienters rettigheder i de  \r\n\r\n lande, der hører under regionskontoret. </P>  \r\n\r\n<P>Retten til en menneskeværdig behandling er stadfæstet i flere  \r\n\r\n internationale konventioner. Det fremgår bl.a. af artikel 7 i FN's  \r\n\r\n internationale konvention om borgerlige og politiske rettigheder, at ingen må  \r\n\r\n udsættes for tortur eller for grusom, umenneskelig eller fornedrende  \r\n\r\n behandling. Samme bestemmelse indgår også i artikel 3 i Europarådets  \r\n\r\n konvention til beskyttelse af menneskerettigheder og grundlæggende  \r\n\r\n frihedsrettigheder: &#187;Den europæiske menneskerettighedskonvention&#171;,  \r\n\r\n og af konventionens artikel 5 fremgår det, at enhver har ret til frihed og  \r\n\r\n personlig sikkerhed. I forbindelse med sygdomsbehandling er det kun tilladt  \r\n\r\n at berøve en person friheden, hvis det er tilladt ved lov, og kun hvis det er  \r\n\r\n for at forhindre spredning af smitsomme sygdomme eller på grund af mental  \r\n\r\n sygdom, alkoholisme eller stofmisbrug. </P>  \r\n\r\n<P>Europarådet har i november 1996 vedtaget: &#187;Konvention om  \r\n\r\n menneskerettigheder og biomedicin&#171;. Konventionen er sendt til  \r\n\r\n ratifikation i de enkelte medlemslande. Konventionen indeholder regulering af  \r\n\r\n alle centrale problemstillinger inden for patientretten, f.eks. om informeret  \r\n\r\n samtykke, beskyttelse af personer, der mangler evnen til at give samtykke,  \r\n\r\n beskyttelse af privatlivet, regler for videregivelse af helbredsoplysninger,  \r\n\r\n beskyttelse af den menneskelige arvemasse, regler for videnskabelig  \r\n\r\n forskning, m.v. </P>  \r\n\r\n<P>Europaparlamentet og Rådet har med direktiv 95/46/EF af 24. oktober 1995  \r\n\r\n om beskyttelse af fysiske personer i forbindelse med behandling af  \r\n\r\n personoplysninger og fri udveksling af sådanne oplysninger, der skal  \r\n\r\n gennemføres af medlemsstaterne senest 3 år herefter, også reguleret brugen og  \r\n\r\n videregivelsen af patientoplysninger. Justitsministeriet har nedsat et  \r\n\r\n udvalg, der skal implementere direktivets regler i dansk ret, og et  \r\n\r\n lovforslag herom forventes fremsat i folketingssamlingen 1997/98. Den  \r\n\r\n regulering af patienters retsstilling, der er foretaget i lovforslagets  \r\n\r\n kapitel 5 om tavshedspligt og videregivelse af helbredsoplysninger, ligger  \r\n\r\n inden for rammerne af direktivet. Lovforslagets øvrige bestemmelser berører  \r\n\r\n ikke EU-retten. </P>  \r\n\r\n<P>Finland har med virkning fra 1. marts 1993 vedtaget en lov om patienters  \r\n\r\n retsstilling og rettigheder (lov nr. 785 af 17. august 1992), der primært  \r\n\r\n samler de ovenfor nævnte grundlæggende generelle rettigheder for patienten i  \r\n\r\n forbindelse med information og samtykke, tavshedspligt, patientvejledning  \r\n\r\n m.v. </P>  \r\n\r\n<P>Norge har i august 1997 udsendt et udkast til lovforslag om  \r\n\r\n patientrettigheder, som ligeledes samler de ovenfor nævnte generelle regler  \r\n\r\n om patienters retsstilling samt medtager visse regler om patienters ret til  \r\n\r\n valg af behandlingssteder m.v. </P>  \r\n\r\n<P> <I>3. Lovens afgrænsning og anvendelsesområde</I>  </P>  \r\n\r\n<P> <I>3.1. Afgrænsning</I>  </P>  \r\n\r\n<P>Loven regulerer de grundlæggende regler vedrørende patienters  \r\n\r\n selvbestemmelse og de regler om information, aktindsigt og  \r\n\r\n helbredsoplysninger, der er en forudsætning for, at patienten kan varetage  \r\n\r\n sine interesser i forholdet mellem patient og sundhedsperson. Målgruppen for  \r\n\r\n loven er således patient og sundhedsperson. </P>  \r\n\r\n<P>Derfor er regler vedrørende f.eks. vederlagsfrihed eller betaling for  \r\n\r\n sygehusbehandling, regler om at patienten inden for en bestemt tidsfrist har  \r\n\r\n krav på en vurdering (diagnose) af sin sygdom, samt regler om at patienten  \r\n\r\n herefter inden for en bestemt tidsfrist har krav på behandling ikke medtaget  \r\n\r\n i lovforslaget. Målgruppen for regler af denne karakter er  \r\n\r\n sundhedsmyndigheder (amtskommuner, Hovedstadens Sygehusfællesskab og  \r\n\r\n kommuner), og disse forhold bør reguleres i anden lovgivning. </P>  \r\n\r\n<P>Endvidere omfatter loven ikke de tilfælde, hvor patienten er i en sådan  \r\n\r\n særlig situation, at en særlig retsbeskyttelse er nødvendig, f.eks. efter  \r\n\r\n loven om frihedsberøvelse og anden tvang i psykiatrien, loven om ligsyn,  \r\n\r\n obduktion og transplantation m.v., loven om et videnskabsetiske komitesystem  \r\n\r\n og behandling af biomedicinske forskningsprojekter, hvorfor disse særlige  \r\n\r\n love ikke overføres til patientretsstillingsloven. Endvidere bør de specielle  \r\n\r\n love om patienters ret til erstatning, dvs. patientforsikringsloven og loven  \r\n\r\n om lægemiddelskadeerstatning heller ikke overføres til  \r\n\r\n patientretstillingsloven, hvilket i øvrigt svarer til den afgrænsning, der  \r\n\r\n herom også er sket i andre nordiske lande. </P>  \r\n\r\n<P>Det er således kun - som anført - de grundlæggende og generelle principper  \r\n\r\n for patientens retsstilling &#187;som patient&#171;, der medtages i loven.  \r\n\r\n Dog er der i forhold til det tidligere udkast til lovforslag ikke medtaget  \r\n\r\n regler om klagesystemets opbygning og funktion m.v., men alene en bestemmelse  \r\n\r\n om, at klager over forhold efter patientretsstillingsloven kan indbringes for  \r\n\r\n Sundhedsvæsenets Patientklagenævn (§ 32). De øvrige bestemmelser om  \r\n\r\n Sundhedsvæsenets Patientklagenævn er således fortsat indeholdt i  \r\n\r\n centralstyrelsesloven. Dette skyldes, at det indtil videre er fundet mest  \r\n\r\n hensigtsmæssigt, at klagesystemet reguleres i en særlov. </P>  \r\n\r\n<P>Det bemærkes, at loven ikke omhandler spørgsmålet om magtanvendelse i de  \r\n\r\n tilfælde, hvor en patient, der er mindreårig eller varigt mangler evnen til  \r\n\r\n at give informeret samtykke, modsætters sig en repræsentants  \r\n\r\n (forældremyndighedsindehaveren, nærmeste pårørende, værgen) og  \r\n\r\n sundhedspersonens behandlingsforslag. Dette spørgsmål om magtanvendelse -  \r\n\r\n fysisk tvang - har altid eksisteret, og spørgsmålet har inden for  \r\n\r\n sundhedsvæsenet hidtil været ureguleret, når bortses fra reglerne om  \r\n\r\n tvangsbehandling indenfor psykiatrien og epidemilovgivningen samt nødretlige  \r\n\r\n betragtninger, navnlig når det drejer sig om nødvendig øjeblikkelig  \r\n\r\n behandling. </P>  \r\n\r\n<P>Spørgsmålet om nødvendigheden af magtanvendelse i visse situationer  \r\n\r\n overfor psykisk handicappede behandles for tiden i et udvalg under  \r\n\r\n Socialministeriet: Udvalget om psykisk handicappedes retssikkerhed. Udvalget  \r\n\r\n forventes at afslutte sit arbejde med udgangen af 1997. </P>  \r\n\r\n<P>Det er Sundhedsministeriets opfattelse, at spørgsmålet om magtanvendelse i  \r\n\r\n relation til sygebehandling af psykisk handicappede udgør en beskeden del af  \r\n\r\n hele problemkredsen vedrørende magtanvendelse over for denne gruppe borgere.  \r\n\r\n Hovedparten af problemerne vedrører den daglige pleje af og omsorg for de  \r\n\r\n psykisk handicappede. Sundhedsministeriet vil derfor afvente resultatet af  \r\n\r\n Socialministeriets udvalgsarbejde og Socialministeriets stillingtagen til  \r\n\r\n behovet for og omfanget af eventuelle magtanvendelsesregler inden for  \r\n\r\n plejeområdet, før der tages stilling til dette spørgsmål i relation til  \r\n\r\n sygebehandling. </P>  \r\n\r\n<P> <I>3.2. Lovens anvendelsesområde</I>  </P>  \r\n\r\n<P>Som det fremgår af lovforslagets §§ 2, 3 og 4, gælder loven for patienter,  \r\n\r\n der inden for sundhedsvæsenet modtager undersøgelse, behandling,  \r\n\r\n sundhedsfaglig pleje m.v. af en autoriseret sundhedsperson og personer, der  \r\n\r\n handler på disses ansvar, medmindre andet særligt er fastsat i anden  \r\n\r\n lovgivning. Dette er begrundet i, at kun autoriseret sundhedspersonale og  \r\n\r\n personer, der arbejder på disses ansvar, er omfattet af Sundhedsstyrelsens  \r\n\r\n tilsyn efter centralstyrelsesloven. </P>  \r\n\r\n<P>Ved en autoriseret sundhedsperson forstås en person, der er meddelt  \r\n\r\n autorisation efter de gældende autorisationslove, som læge, tandlæge,  \r\n\r\n sygeplejerske, jordemoder, fysioterapeut, ergoterapeut, klinisk tandtekniker,  \r\n\r\n fodterapeut, kiropraktor, psykolog, optiker, klinisk diætist og tandplejer.  \r\n\r\n Loven finder tilsvarende anvendelse på personer, der arbejder under ansvar  \r\n\r\n overfor disse sundhedspersoner. Sidstnævnte gruppe vil navnlig omfatte  \r\n\r\n social- og sundhedsassistenter, plejere og sygehjælpere. </P>  \r\n\r\n<P>Uden for lovens anvendelsesområde falder således bl.a. behandling hos  \r\n\r\n alternative behandlere, medmindre disse handler på ansvar af en autoriseret  \r\n\r\n sundhedsperson. Dette er en konsekvens af, at de pågældende ikke er omfattet  \r\n\r\n af Sundhedsstyrelsens tilsyn og således ikke omfattet af det særlige  \r\n\r\n reaktionssystem, som ifølge lovgivningen er tillagt Sundhedsstyrelsen. </P>  \r\n\r\n<P>Loven finder således anvendelse overalt inden for det offentlige  \r\n\r\n sundhedsvæsen samt i praksis og på institutioner inden for det private  \r\n\r\n sundhedsvæsen, hvortil der er knyttet en autoriseret sundhedsperson. Dette  \r\n\r\n svarer til den afgrænsning, der i straffeloven er foretaget for de personer,  \r\n\r\n der kan straffes for brud på tavshedspligten. Efter straffelovens §§ 152-152  \r\n\r\n f omfatter tavshedspligten personer, der virker i offentlig tjeneste eller  \r\n\r\n som virker i erhverv i medfør af offentlig beskikkelse og lignende, f.eks.  \r\n\r\n autoriseret sundhedspersoner, samt de pågældende personers medhjælpere. </P>  \r\n\r\n<P>Endvidere omfatter loven - jf. § 2's formulering: &#187;eller andre  \r\n\r\n steder, hvor der udføres sundhedsfaglig virksomhed,&#187; - de tilfælde, hvor  \r\n\r\n en autoriseret sundhedsperson, f.eks. en læge, udfører sundhedsmæssige  \r\n\r\n opgaver uden for den almindelige primære og sekundære sundhedssektor, f.eks.  \r\n\r\n inden for det sociale område (plejehjem m.fl.), på arbejdsmarkedsområdet  \r\n\r\n (bedriftssundhedstjenesten m.fl.), i Kriminalforsorgen m.v., medmindre  \r\n\r\n særlovgivningen eller regler fastsat herefter foreskriver andet.  \r\n\r\n Sygeplejersker, der virker under den kommunale hjemmesygeplejerskeordning, og  \r\n\r\n som udfører behandling og sundhedsfaglig pleje, er ligeledes omfattet af  \r\n\r\n loven. Loven omfatter desuden ydelser efter de kommunale sundhedsordninger  \r\n\r\n (forebyggende sundhedsordninger overfor børn og unge samt svangreomsorgen),  \r\n\r\n jf. at &#187;sundhedsfaglige forebyggelsestiltag over for den enkelte  \r\n\r\n person&#171; er omfattet af definitionen af behandling i § 3. </P>  \r\n\r\n<P>Uden for lovens anvendelsesområde falder de ovennævnte særlige  \r\n\r\n lovregulerede områder, f.eks. vedrørende tvangsanvendelse på psykiatriske  \r\n\r\n patienter, patient- og lægemiddelskadeerstatningslovene m.fl. </P>  \r\n\r\n<P>Patientretsstillingslovens regler finder dog anvendelse for patienter  \r\n\r\n omfattet af disse særlove i det omfang, dette er foreneligt med særlovene.  \r\n\r\n F.eks. vil spørgsmålet om psykiatriske patienters behandling, bortset fra  \r\n\r\n tvangsanvendelse og særlige klageveje m.v., være reguleret i  \r\n\r\n patientretsstillingsloven, f.eks. reglerne om aktindsigt, tavshedspligt og  \r\n\r\n videregivelse af helbredsoplysninger. </P>  \r\n\r\n<P>Særligt vedrørende lovforslagets kapitel 5 om tavshedspligt og  \r\n\r\n videregivelse af helbredsoplysninger vil uden for patientretsstillingsloven  \r\n\r\n også falde den regulering af helbredsoplysninger, der er indeholdt i særlig  \r\n\r\n lovgivning, f.eks. bistandslovens § 17, der pr. 1. juli 1998 afløses af lov  \r\n\r\n om retssikkerhed og administration på det sociale område, § 12. Endvidere  \r\n\r\n undtages fra patientretsstillingsloven den regulering, der er foretaget i lov  \r\n\r\n om brug af helbredsoplysninger m.v. på arbejdsmarkedet (lov nr. 292 af 24.  \r\n\r\n april 1996), der trådte i kraft den 1. juli 1996, samt de forbud mod  \r\n\r\n anvendelse af visse helbredsoplysninger ved tegning af forsikringer og  \r\n\r\n pensioner, der er indeholdt i lov om ændring af lov om forsikringsaftaler og  \r\n\r\n lov om tilsyn med firmapensionskasser (lov nr. 413 af 10. juni 1997), der  \r\n\r\n trådte i kraft 11. juni 1997. </P>  \r\n\r\n<P> <I>4. Særligt om tavshedspligt og videregivelse af  \r\n\r\n helbredsoplysninger</I>  </P>  \r\n\r\n<P>Reglerne om tavshedspligt m.v. er indeholdt i lovforslagets kapitel 5 og  \r\n\r\n er udarbejdet på baggrund af Sundhedsministeriet betænkning &#187;Lægers  \r\n\r\n tavshedspligt og videregivelse af helbredsoplysninger&#171;, november 1995  \r\n\r\n (betænkning nr. 1305/1995), dog således, at reglerne om videregivelse af  \r\n\r\n helbredsoplysninger til brug for behandling m.v., navnlig § 24 er forenklet i  \r\n\r\n forhold til betænkningens forslag. </P>  \r\n\r\n<P>Reglerne i kapitel 5 er omfattet af Europarlamentet og Rådets direktiv  \r\n\r\n 95/46/EF om beskyttelse af fysiske personer i forbindelse med behandling af  \r\n\r\n personoplysninger og om fri udveksling af sådanne oplysninger, som skal være  \r\n\r\n implementeret i dansk lovgivning senest 24. oktober 1998. Reglerne holder sig  \r\n\r\n inden for rammerne af dette direktiv, jf. de almindelige bemærkninger pkt. 6.  \r\n\r\n</P>  \r\n\r\n<P>Det fastslås, at patienter har krav på, at sundhedspersoner m.fl.  \r\n\r\n iagttager tavshed om, hvad de under udøvelsen af deres erhverv erfarer eller  \r\n\r\n får formodning om angående helbredsforhold m.v. Forslaget omfatter de  \r\n\r\n sundhedspersoner, der er beskæftiget inden for sundhedsvæsenet med  \r\n\r\n undersøgelse, diagnosticering, behandling, sundhedsfaglig pleje m.v. af  \r\n\r\n patienter, jf. lovens §§ 2-4. </P>  \r\n\r\n<P>Det findes uhensigtsmæssigt, at reglerne om videregivelse af  \r\n\r\n helbredsoplysninger m.v. i dag findes i flere forskellige regelsæt, navnlig i  \r\n\r\n forvaltningsloven og registerloven. Af hensyn til såvel patienters som  \r\n\r\n sundhedspersoners muligheder for at overskue retstilstanden, foreslås det  \r\n\r\n derfor, at der indføres ensartede regler for videregivelse af  \r\n\r\n helbredsoplysninger inden for sundhedsvæsenet, således at reguleringen heraf  \r\n\r\n samles i een lov, og er uafhængig af hvorvidt oplysningerne er ført manuelt  \r\n\r\n eller elektronisk. </P>  \r\n\r\n<P>Efter forvaltningslovens § 28 sondres der mellem forskellige typer af  \r\n\r\n fortrolige oplysninger. Denne sondring er vanskelig at administrere på  \r\n\r\n sundhedsområdet, hvorfor det foreslås, at samtlige fortrolige oplysninger  \r\n\r\n undergives samme regulering. Herved opnås mulighed for at fastsætte regler,  \r\n\r\n der specielt er tilpasset sundhedsvæsenet. </P>  \r\n\r\n<P>De gældende regler i forvaltningslovens § 28, der er bygget op omkring et  \r\n\r\n myndighedsbegreb - omfattende f.eks. en kommune eller amtskommune - er ikke  \r\n\r\n tilpasset sundhedsvæsenets særlige forhold. F.eks. vil der ved udlevering af  \r\n\r\n helbredsoplysninger mellem sygehuse beliggende i forskellige amter, skulle  \r\n\r\n indhentes et skriftligt samtykke hertil fra patienten, som gælder i 1 år.  \r\n\r\n Samtykket skal angive hvilke oplysninger, og til hvilke formål oplysningerne  \r\n\r\n må videregives. </P>  \r\n\r\n<P>Både kravet om skriftlighed og reglen om at en (tilfældig)  \r\n\r\n myndighedsgrænse udløser et krav om samtykke, findes ikke rimelige eller  \r\n\r\n forståelige for de involverede på sundhedsområdet. </P>  \r\n\r\n<P>Særligt føles et krav om, at patienten skal give formaliseret samtykke  \r\n\r\n hver gang, der videregives helbredsoplysninger i forbindelse med en aktuel  \r\n\r\n undersøgelse, behandling og pleje i sundhedsvæsenet, at være formalistisk og  \r\n\r\n medføre en meget usmidig forretningsgang i den daglige patientbehandling.  \r\n\r\n Såfremt patienten har givet et informeret samtykke til de foretagne  \r\n\r\n undersøgelser og behandlinger på sygehuset, bør dette indebære, at det  \r\n\r\n behandlende personale uden indhentelse af et fornyet samtykke også har adgang  \r\n\r\n til at udveksle de oplysninger, der er nødvendige ved behandlingen, også selv  \r\n\r\n om dette omfatter oplysninger fra f.eks. et højt specialiseret sygehus i et  \r\n\r\n andet amt, hvor der i dag efter forvaltningslovens almindelige regler skal  \r\n\r\n gives et skriftligt samtykke. </P>  \r\n\r\n<P>Det foreslås derfor, jf. § 24, stk. 2, nr. 1, at helbredsoplysninger kan  \r\n\r\n indhentes og udveksles fra andre sundhedspersoner uden patientens samtykke,  \r\n\r\n når oplysningerne er påkrævet af hensyn til et aktuelt behandlingsforløb af  \r\n\r\n patienten og såfremt videregivelsen sker under hensyntagen til patientens  \r\n\r\n interesse og behov for den aktuelle behandling. Med de nye og mere enkle  \r\n\r\n regler for videregivelse af helbredsoplysninger, når det drejer sig om et  \r\n\r\n aktuelt behandlingsforløb, vil der særligt ske en ophævelse af samtykkekravet  \r\n\r\n for patienter, der indlægges på sygehus fra egen læge, og for patienter, der  \r\n\r\n indlægges på et sygehus i et andet amt. Det kan oplyses, at ca. 25% af alle  \r\n\r\n indlæggelser sker via egen læge, og at ca. 23% af landets patienter (akutte  \r\n\r\n og ikke akutte) sendes til behandling i en anden amtskommune eller i  \r\n\r\n Hovedstadens Sygehusfællesskab. </P>  \r\n\r\n<P>Det foreslås endvidere, at der kan ske videregivelse af nødvendige  \r\n\r\n oplysninger uden patientens samtykke til patientens praktiserende læge fra en  \r\n\r\n læge, der virker som stedfortræder for denne, jf. § 24, stk. 2, nr. 3.  \r\n\r\n Patienten vil i disse situationer ofte finde det naturligt, at egen læge  \r\n\r\n modtager de nødvendige oplysninger om den behandling, som patienten har  \r\n\r\n modtaget hos den stedfortrædende læge. Endvidere sikrer bestemmelsen, at der  \r\n\r\n kan ske en berettiget videregivelse af oplysninger til patientens egen læge  \r\n\r\n med henblik på at forebygge risiko for dobbeltordinationer, vildledning fra  \r\n\r\n medicinmisbrugere m.v. </P>  \r\n\r\n<P>Som grundlæggende hovedregel foreslås, jf. § 24, stk. 1, at en  \r\n\r\n sundhedsperson - hvad enten denne er offentligt ansat eller privat  \r\n\r\n praktiserende - kun må videregive oplysninger til andre, herunder øvrige  \r\n\r\n sundhedspersoner, myndigheder m.fl. med patientens samtykke. Det omfatter  \r\n\r\n f.eks. tilfælde, hvor der ikke er tale om et aktuelt behandlingsforløb. For  \r\n\r\n eksempel helbredsoplysninger, som ønskes til indsigt i hvordan behandlingen  \r\n\r\n forløb for en patient, der tidligere var til behandling det pågældende sted,  \r\n\r\n eller sygehusets udsendelse af udskrivningsbreve til egen læge, medmindre  \r\n\r\n patienten skal fortsætte behandlingen hos egen læge som led i et aktuelt  \r\n\r\n behandlingsforløb. </P>  \r\n\r\n<P>Samtykket kan her være mundtligt eller skriftligt, ligesom samtykket enten  \r\n\r\n kan afgives til den sundhedsperson, der indhenter helbredsoplysninger eller  \r\n\r\n til den sundhedsperson, der skal videregive oplysninger. </P>  \r\n\r\n<P>Ved videregivelse af oplysninger, der ikke finder sted i forbindelse med  \r\n\r\n undersøgelse, behandling m.v. af patienter, f.eks. til rets- og  \r\n\r\n skattemyndigheder, opretholdes i lovforslaget, jf. §§ 26 og 27, et krav om  \r\n\r\n skriftligt samtykke, ligesom samtykket kun kan afgives til den  \r\n\r\n sundhedsperson, der skal videregive oplysninger. Der stilles endvidere krav  \r\n\r\n om, at samtykke til videregivelse skal indføres i patientjournalen. </P>  \r\n\r\n<P>En række bestemmelser spredt rundt i særlovgivningen giver i dag  \r\n\r\n offentlige myndigheder mulighed for at indhente helbredsoplysninger fra  \r\n\r\n sundhedspersoner uden patientens samtykke. Denne lovbestemte adgang til at  \r\n\r\n indhente helbredsoplysninger er sikret i § 26, stk. 2, nr. 1. Disse  \r\n\r\n bestemmelser er i de fleste tilfælde udformet således, at myndigheden kun er  \r\n\r\n berettiget til at kræve de oplysninger, der er af væsentlig betydning for den  \r\n\r\n modtagende myndigheds sagsbehandling. </P>  \r\n\r\n<P>Det foreslås herudover, jf. § 26, stk. 2, nr. 2, at der kan ske  \r\n\r\n videregivelse uden patientens samtykke, såfremt videregivelse er nødvendig  \r\n\r\n til berettiget varetagelse af en åbenbar almen interesse eller af væsentlige  \r\n\r\n hensyn til patienten eller andre, f.eks. patientens pårørende. Endvidere  \r\n\r\n foreslås, at der som hidtil, jf. § 26, stk. 2, nr. 3, kan ske videregivelse  \r\n\r\n uden samtykke, såfremt videregivelsen er nødvendig for, at en myndighed kan  \r\n\r\n gennemføre tilsyns- og kontrolopgaver, f.eks. til Sundhedsstyrelsen til brug  \r\n\r\n for styrelsens tilsyn med sundhedspersoner. </P>  \r\n\r\n<P>Der foreslås også en lempelse i forhold til gældende lovgivning for så  \r\n\r\n vidt angår videregivelse af helbredsoplysninger vedrørende en afdød patient,  \r\n\r\n jf. § 28, således at der, efter anmodning fra afdødes pårørende, gives adgang  \r\n\r\n til at videregive oplysninger fra et sygehus m.fl. til afdødes praktiserende  \r\n\r\n læge, når formålet er, at lægen skal orientere de nærmeste pårørende om  \r\n\r\n afdødes sygdomsforløb, dødsårsag og dødsmåde. </P>  \r\n\r\n<P>Endelig foreslås det, at der, jf. §§ 29-31, indføres ensartede regler for  \r\n\r\n så vidt angår videregivelse af oplysninger om enkeltpersoners helbredsforhold  \r\n\r\n fra patientjournaler til forskning, planlægning, statistik m.v. </P>  \r\n\r\n<P>Samlet set er de nye regler i lovforslagets kap. 5 om tavshedspligt og  \r\n\r\n videregivelse af helbredsoplysninger indrettet således, at de oplysninger,  \r\n\r\n som patienten helt naturligt finder, at sundhedspersoner skal indhente for et  \r\n\r\n aktuelt behandlingsforløb ikke kræver et samtykke. Er sundhedspersonerne i  \r\n\r\n tvivl om patienters ønske, eller foreligger der ikke et aktuelt  \r\n\r\n behandlingsforløb, skal sundhedspersonen dog indhente patientens mundtlige  \r\n\r\n samtykke. For helbredsoplysninger, der skal anvendes til andre formål end  \r\n\r\n behandling m.v., skal der som hovedregel indhentes et konkret, informeret og  \r\n\r\n skriftligt samtykke, idet patienten her kan have berettigede ønsker om, at  \r\n\r\n hans helbredsoplysninger ikke bruges til formål, de ikke er indhentet for.  \r\n\r\n Hvor det drejer sig om helbredsoplysninger til forskning, planlægning og  \r\n\r\n statistik, vil disses anvendelse blive beskyttet af de givne tilladelser og  \r\n\r\n blive anonymiseret efter brugen. </P>  \r\n\r\n<P>Der henvises i øvrigt til bemærkninger til lovforslagets enkelte  \r\n\r\n bestemmelser. </P>  \r\n\r\n<P> <I>5. Administrative og økonomiske konsekvenser m.v.</I>  </P>  \r\n\r\n<P>Bestemmelserne om selvbestemmelsesret (kapitel 2 og 3) er i alt væsentligt  \r\n\r\n en samling og præcisering af gældende bestemmelser og praksis. Bestemmelserne  \r\n\r\n skønnes derfor ikke at have administrative eller økonomiske konsekvenser.  \r\n\r\n</P>  \r\n\r\n<P>De nye regler om inddragelse af en patients nærmeste pårørende til at give  \r\n\r\n informeret samtykke, når patienten ikke er i stand til dette, er således en  \r\n\r\n lovfæstelse af en almindelig gældende praksis. Reglen om, at en anden  \r\n\r\n sundhedsperson med faglig indsigt på det pågældende område skal tilslutte sig  \r\n\r\n behandling af en person, der ikke selv er i stand til at give informeret  \r\n\r\n samtykke og ikke har nærmeste pårørende, er derimod ny, set i forhold til  \r\n\r\n gældende praksis og retstilstand. Da der vil være tale om meget få tilfælde,  \r\n\r\n og da der endvidere er tilføjet en undtagelse fra inddragelse af en anden  \r\n\r\n sundhedsperson for så vidt angår almindelige mindre indgribende, typisk  \r\n\r\n bagatelagtige, behandlinger, findes denne ordning kun at påføre  \r\n\r\n sundhedsvæsenet meget få merudgifter. </P>  \r\n\r\n<P>Aktindsigtsreglerne (kapitel 4) er en uændret videreførelse af den  \r\n\r\n gældende lov, hvorfor der ikke med lovforslaget er tale om nye konsekvenser  \r\n\r\n på dette område. </P>  \r\n\r\n<P>Reglerne om tavshedspligt og videregivelse af helbredsoplysninger (kapitel  \r\n\r\n 5) skønnes ikke at medføre økonomiske eller administrative konsekvenser. De  \r\n\r\n ændrede regler vedrørende kravene til samtykke til videregivelse af  \r\n\r\n helbredsoplysninger er generelt set blevet mere enkle og overskuelige og vil  \r\n\r\n derfor snarere medføre administrative lettelser og mindre økonomiske  \r\n\r\n omkostninger. Endvidere har sundhedspersoner allerede efter gældende  \r\n\r\n lovgivning pligt til løbende at informere patienterne og indhente samtykke i  \r\n\r\n forbindelse med undersøgelse, behandling m.v., samt til at indføre  \r\n\r\n oplysninger om den information m.v., patienten har modtaget, i  \r\n\r\n patientjournalen. Kravet om, at samtykke til videregivelse efter de  \r\n\r\n foreslåede regler skal journalføres, vil derfor ikke medføre øget  \r\n\r\n administrativt arbejde. </P>  \r\n\r\n<P>I øvrigt vil det lette såvel patienternes som personalets administration  \r\n\r\n af området, at de hidtil meget spredte og uensartet bestemmelser på området  \r\n\r\n nu samles og præciseres i en lov. Endvidere vil de mere enkle regler for  \r\n\r\n videregivelse af helbredsoplysninger i forbindelse med et aktuelt  \r\n\r\n behandlingsforløb medføre en reel administrativ lettelse set i forhold til  \r\n\r\n den gældende retstilstand. Det må endelig antages, at de i flere henseender  \r\n\r\n mere klare regler generelt set vil medføre, at der opstår færre konflikter i  \r\n\r\n forbindelse med misforståelser og afklaring af retstilstanden i øvrigt. </P>  \r\n\r\n<P>Samlet set anses lovforslag således ikke at medføre merudgifter for  \r\n\r\n amtskommuner og kommuner og for sundhedspersoner knyttet hertil, hvilket de  \r\n\r\n kommunale organisationer har tilsluttet sig. </P>  \r\n\r\n<P>Lovforslaget vil ikke have erhvervsøkonomiske eller miljømæssige  \r\n\r\n konsekvenser. </P>  \r\n\r\n<P> <I>6. Forholdet til EU-retten</I>  </P>  \r\n\r\n<P>Lovforslaget berører EU-retten i relation til reglerne i henholdsvis  \r\n\r\n kapitel 4 om aktindsigt i helbredsoplysninger og i kapitel 5 om videregivelse  \r\n\r\n af helbredsoplysninger. </P>  \r\n\r\n<P>Reglerne i kapitel 4 og 5 er således omfattet af Europarlamentet og Rådets  \r\n\r\n direktiv 95/46/EF om beskyttelse af fysiske personer i forbindelse med  \r\n\r\n behandling af personoplysninger og om fri udveksling af sådanne oplysninger,  \r\n\r\n som skal være implementeret i dansk lovgivning senest 24. oktober 1998.  \r\n\r\n Direktivets anvendelsesområde er i art. 3, stk. 1, fastsat til at være  \r\n\r\n behandling af personoplysninger, der helt eller delvist foretages ved hjælp  \r\n\r\n af edb, samt ikke-elektronisk behandling af personoplysninger, der er eller  \r\n\r\n vil blive indeholdt i et register. Lovforslaget om patienters retsstilling  \r\n\r\n indeholder i de nævnte kapitler regler, der er omfattet af direktivet.  \r\n\r\n Justitsministeriet har nedsat et udvalg om revision af registerlovgivningen,  \r\n\r\n der skal implementere direktivet i dansk lovgivning. Dette udvalg har endnu  \r\n\r\n ikke afgivet sin betænkning. Det kan derfor, når justitsministeren i foråret  \r\n\r\n 1998 fremsætter forslag til ny registerlovgivning, være nødvendigt at  \r\n\r\n fremsætte ændringsforslag til kapitlerne. </P>  \r\n\r\n<P>Reglerne i kapitel 4 og 5 vedrører alene spørgsmålet om aktindsigt  \r\n\r\n (egenacces) og videregivelse af oplysninger. Alle øvrige spørgsmål vil skulle  \r\n\r\n behandles efter registerlovgivningen og de regler, der fastsættes i medfør  \r\n\r\n heraf. Følgende skal særligt bemærkes: </P>  \r\n\r\n<P>Direktivets begreb &#187;behandling af personoplysninger&#171;, jf.  \r\n\r\n definitionen i art. 2b, vedrører enhver operation eller række af operationer  \r\n\r\n med eller uden brug af elektronisk databehandling, som oplysninger gøres til  \r\n\r\n genstand for. Kapitel 5 i lovforslaget om patienters retsstilling vedrører  \r\n\r\n kun den behandling af oplysninger, som består i at videregive  \r\n\r\n personoplysninger, men f.eks. ikke indsamling, registrering, sletning m.v.  \r\n\r\n Det indebærer, at indsamling, registrering m.v. ikke omfattes af dette  \r\n\r\n forslag, men vil henhøre under registerlovgivningen. </P>  \r\n\r\n<P>Direktivets udgangspunkt er, at behandling af oplysninger om  \r\n\r\n helbredsforhold forbydes, jf. direktivets art. 8. Dette kan dog fraviges,  \r\n\r\n f.eks. såfremt den oplysningen angår giver sit samtykke hertil. Art. 8, stk.  \r\n\r\n 3, giver endvidere mulighed for behandling af oplysninger om helbredsforhold,  \r\n\r\n hvis det er nødvendigt med henblik på forebyggende medicin, medicinsk  \r\n\r\n diagnose, sygepleje eller patientbehandling eller forvaltning af læge- og  \r\n\r\n sundhedstjenester, og hvis behandlingen af disse oplysninger foretages af en  \r\n\r\n erhvervsudøvende i sundhedssektoren, der i henhold til den nationale  \r\n\r\n lovgivning eller til regler, der er fastsat af kompetente nationale organer,  \r\n\r\n har tavshedspligt, eller af en anden person med tilsvarende tavshedspligt.  \r\n\r\n</P>  \r\n\r\n<P>Ovennævnte bestemmelse i direktiv 95/46/EF indebærer en meget vid adgang  \r\n\r\n til at videregive oplysninger inden for sundhedsvæsenet uden patientens  \r\n\r\n samtykke. Sundhedsministeriet finder, bl.a. på baggrund af betænkning 1305  \r\n\r\n fra november 1995 om lægers tavshedspligt og videregivelse af  \r\n\r\n helbredsoplysninger, at der er et behov for særlige regler for videregivelse  \r\n\r\n af helbredsoplysninger for at styrke patienternes retsstilling. I forhold til  \r\n\r\n direktiv 95/46/EF indeholder nærværende forslag således regler, der giver  \r\n\r\n patienterne en større beskyttelse mod at oplysninger videregives uden  \r\n\r\n samtykke, ligesom forslaget giver patienter mulighed for at frabede sig, at  \r\n\r\n oplysninger videregives. Denne særlige regulering for videregivelse af  \r\n\r\n oplysninger vedr. helbredsforhold er i overensstemmelse med direktivets  \r\n\r\n betragtning 22, hvorefter medlemsstaterne har mulighed for uafhængig af de  \r\n\r\n generelle regler i direktivet at fastsætte særlige betingelser for  \r\n\r\n databehandling på specifikke områder og med hensyn til de særlige kategorier  \r\n\r\n af oplysninger, der omhandles i direktivets artikel 8. I denne artikel er  \r\n\r\n netop oplysninger vedr. helbredsforhold nævnt. </P>  \r\n\r\n<P>Direktiv 95/46/EF fastsætter som nævnt ovenfor særlige regler for såkaldte  \r\n\r\n følsomme oplysninger, hvorunder bl.a. oplysninger om helbredsforhold  \r\n\r\n henhører. På sundhedsområdet vil sundhedspersoner imidlertid ofte også kunne  \r\n\r\n være i besiddelse af andre oplysninger vedr. rent private forhold, som ikke  \r\n\r\n kan karakteriseres som helbredsforhold, f.eks. oplysninger om patientens  \r\n\r\n pårørende, patientens økonomi m.v., jf. bemærkningerne til § 24. For at  \r\n\r\n styrke patientens retsstilling indeholder lovforslaget en ensartet regulering  \r\n\r\n af disse typer af fortrolige oplysninger, således at oplysningerne kun kan  \r\n\r\n videregives med patientens samtykke. Man har således fundet det rigtigt ikke  \r\n\r\n at anvende direktivets generelle mulighed for videregivelse på lempelige  \r\n\r\n vilkår af hensyn til offentlig forvaltning. Sundhedsministeriet har i stedet  \r\n\r\n udnyttet direktivets mulighed for at styrke patientens retsstilling, således  \r\n\r\n at videregivelse af den nævnte type af fortrolige oplysninger altid kræver  \r\n\r\n patientens samtykke. </P>  \r\n\r\n<P>I visse situationer tillægger direktiv 95/46/EF patienter (registrerede)  \r\n\r\n rettigheder, som går ud over bestemmelserne i dette kapitel, f.eks. art. 11  \r\n\r\n om oplysningspligt, når oplysninger ikke er indsamlet hos den pågældende.  \r\n\r\n Denne artikel vil have betydning, når der f.eks. videregives  \r\n\r\n personoplysninger til brug for et forskningsprojekt, jf. §§ 29-31. Det skal i  \r\n\r\n den forbindelse understreges, at patienterne naturligvis har samme  \r\n\r\n rettigheder som øvrige registrerede, der ikke kan betegnes patienter, således  \r\n\r\n at direktivets bestemmelser på disse områder fortsat vil være gældende,  \r\n\r\n uanset om dette ikke fremgår af denne lov. </P>  \r\n\r\n<P>I direktiv 95/46/EF stilles der krav om, at et uafhængigt tilsyn skal påse  \r\n\r\n overholdelsen af direktivets bestemmelser. De af lovforslagets bestemmelser i  \r\n\r\n kapitel 4 og 5, som falder ind under direktivet, vil for så vidt angår de  \r\n\r\n registerretlige forhold høre under Registertilsynets almindelige  \r\n\r\n tilsynskompetence, idet der ikke er fundet behov for at etablere et særligt -  \r\n\r\n og nyt - tilsyn. </P>  \r\n\r\n<P>Lovforslaget er således i overensstemmelse med direktiv 95/46/EF. </P>  \r\n\r\n<P> <I>7. Hørte myndigheder, organisationer og foreninger.</I>  </P>  \r\n\r\n<P>Lovforslaget har været sendt til høring hos følgende myndigheder,  \r\n\r\n organisationer og foreninger: </P>  \r\n\r\n<P>Alzheimerforeningen, Amtsrådsforeningen, Apotekerforeningen,  \r\n\r\n Arbejdsministeriet, Astma- og Allergiforbundet, Brugernes Stemme, Børnerådet,  \r\n\r\n Center for Bioetik, Center for Etik og Ret, Center for Menneskerettigheder,  \r\n\r\n Center for Små Handicapgrupper, Dansk Farmaceutforening, Dansk  \r\n\r\n Handicapforbund, Dansk Kiropraktorforening, Dansk Optikerforening, Dansk  \r\n\r\n Psykologforening, Dansk Sygehusinstitut, Dansk Sygeplejeråd, Dansk  \r\n\r\n Tandlægeforening, Dansk Tandplejerforening, Danske Fysioterapeuter, De  \r\n\r\n Samvirkende Invalideorganisationer, Den alm. Danske Jordemoderforening, Den  \r\n\r\n alm. Danske Lægeforening, Den Centrale Videnskabsetiske Komite, Det Centrale  \r\n\r\n Handicapråd, Det Etiske Råd, Det Sygeplejeetiske Råd, Diabetesforeningen,  \r\n\r\n DIKE, Embedslægeforeningen, Ergoterapeutforeningen, Finansministeriet,  \r\n\r\n Forbrugerrådet, Forbundet af Offentligt Ansatte, Forebyggelsespolitisk Råd,  \r\n\r\n Foreningen af Kliniske Diætister, Foreningen Skadeligt Dentalmateriale,  \r\n\r\n Forskningsministeriet, Frederiksberg Kommune, Færøernes Landsstyre,  \r\n\r\n Galebevægelsen, Gigtforeningen, Grønlands Hjemmestyre, Hjerteforeningen, HK,  \r\n\r\n Hovedstadens Sygehusfællesskab, Indenrigsministeriet, Institut for Sociale  \r\n\r\n Forhold og Organisation, Justitsministeriet, Komiteen for Sundhedsoplysning,  \r\n\r\n Kommunernes Landsforening, Kræftens Bekæmpelse, Kræftforeningen Tidslerne,  \r\n\r\n Københavns Kommune, Landsforeningen af Forsorgsledere, Landsforeningen af  \r\n\r\n Hospitalslaboranter, Landsforeningen af Statsautoriserede Fodterapeuter,  \r\n\r\n Landsforeningen af Turner kontaktgrupper i Danmark, Landsforeningen Bisserne,  \r\n\r\n Landsforeningen Cystisk Fibrose, Landsforeningen Evnesvages Vel,  \r\n\r\n Landsforeningen Pårørende til Sindslidende, Landsforeningen SIND, LEV,  \r\n\r\n Levnedsmiddelstyrelsen, Lægemiddelstyrelsen, Morbus Addison Foreningen,  \r\n\r\n Muskelsvindfonden, Naturhelbredelsens Forum, Nævnet for Etnisk Ligestilling,  \r\n\r\n Omsorgsorganisationernes Samråd, Patientforsikringsforeningen,  \r\n\r\n Patientklagenævnet, Patientskadeankenævnet, Registertilsynet,  \r\n\r\n Rigsombudsmanden i Grønland, Rigsombudsmanden på Færøerne,  \r\n\r\n Scleroseforeningen, Socialministeriet, Statens Seruminstitut, Statens  \r\n\r\n Sundhedsvidenskabelige Forskningsråd, Statens Øjenklinik, Statsministeriet,  \r\n\r\n Sundhedsstyrelsen, Sundhedsuddannelsesrådet, Sygesikringens  \r\n\r\n Forhandlingsudvalg, Tandlægernes Nye Landsforening, Undervisningsministeriet,  \r\n\r\n Vagttårnets Bibel- og Traktatselskab, Ældremobiliseringen og Ældresagen. </P>  \r\n\r\n<P> <I>Bemærkninger til lovforslagets enkelte bestemmelser</I>  </P>  \r\n\r\n<P> <B>Kapitel 1</B>  </P>  \r\n\r\n<P>Kapitlet indeholder en formålsbestemmelse, en bestemmelse om lovens  \r\n\r\n anvendelsesområde, definitioner af nogle centrale begreber, der anvendes i  \r\n\r\n loven, samt en bestemmelse om legale repræsentanters indtræden i patientens  \r\n\r\n rettigheder. </P>  \r\n\r\n<P> <I>Til § 1</I>  </P>  \r\n\r\n<P>Formålet med loven er at medvirke til at sikre, at patienters værdighed,  \r\n\r\n integritet (fysisk og psykisk ukrænkelighed) og selvbestemmelsesret  \r\n\r\n respekteres. </P>  \r\n\r\n<P>Lovens formål er endvidere at medvirke til at sikre tillids- og  \r\n\r\n fortrolighedsforholdet mellem patient og sundhedsperson. </P>  \r\n\r\n<P>Formålsbestemmelsen skal først og fremmest understrege, at hele loven og  \r\n\r\n fortolkningen af de enkelte bestemmelser, bl.a. i forbindelse med udnyttelsen  \r\n\r\n af lovens bemyndigelsesbestemmelser, skal hvile på de principper og  \r\n\r\n holdninger, der er kommet til udtryk i formålsbestemmelsen. </P>  \r\n\r\n<P>Ved en lovregulering af patientretsstillingsområdet vil der endvidere ske  \r\n\r\n en politisk tilkendegivelse af, at de i loven og dennes formålsbestemmelse  \r\n\r\n indeholdte principper og holdninger også skal være retningsgivende for de  \r\n\r\n regler og vejledninger, som bl.a. Sundhedsstyrelsen hidtil har udsendt  \r\n\r\n direkte til sundhedsvæsenets myndigheder og sundhedspersoner. </P>  \r\n\r\n<P>Tilsvarende formålsbestemmelser findes i andre landes lovgivning. F.eks.  \r\n\r\n lyder formålsbestemmelsen i det norske udkast til lov om patientrettigheder  \r\n\r\n (august 1997) som følger: &#187;Lovens bestemmelser skal bidrage til at  \r\n\r\n fremme tillidsforholdet mellem patient og sundhedsmyndighed og varetage  \r\n\r\n respekten for den enkelte patients integritet og selvbestemmelse&#171;. </P>  \r\n\r\n<P>Formålsbestemmelsen i Europarådets konvention om menneskerettigheder og  \r\n\r\n biomedicin har følgende indhold: &#187;Parterne i denne konvention skal  \r\n\r\n beskytte alle menneskers værdighed og identitet, og uden forskelsbehandling  \r\n\r\n garantere alle respekt for deres integritet samt andre rettigheder og  \r\n\r\n grundlæggende frihedsrettigheder i forbindelse med anvendelsen af biologi og  \r\n\r\n lægevidenskab&#171;. </P>  \r\n\r\n<P> <I>Til § 2</I>  </P>  \r\n\r\n<P>Bestemmelsen fastlægger lovens anvendelsesområde. Loven gælder for  \r\n\r\n patienter, der inden for sundhedsvæsenet modtager eller har modtaget  \r\n\r\n undersøgelse, behandling og pleje af en autoriseret sundhedsperson og  \r\n\r\n personer, der handler på disses vegne. Loven omfatter også den behandling  \r\n\r\n m.v., der af nævnte sundhedspersoner udføres i sundhedsvæsenets regi, men  \r\n\r\n uden for den almindelige primære og sekundære sektor, f.eks. på sociale  \r\n\r\n institutioner, på kriminalforsorgens sygeafdelinger m.fl. Sidstnævnte forhold  \r\n\r\n er i lovteksten markeret gennem tilføjelsen: &#187;eller andre steder, hvor  \r\n\r\n der udføres sundhedsfaglig virksomhed&#171;. </P>  \r\n\r\n<P>Der henvises i øvrigt til afsnit 3.2 i lovforslagets almindelige  \r\n\r\n bemærkninger. </P>  \r\n\r\n<P>Loven gælder for patienter, der modtager undersøgelse, behandling og  \r\n\r\n sundhedsfaglig pleje i sundhedsvæsenet af sundhedspersoner, dvs. for  \r\n\r\n patienter i behandlingssituationen. </P>  \r\n\r\n<P>Loven omfatter således først og fremmest de tilfælde, hvor borgeren selv  \r\n\r\n definerer sig som patient ved at kontakte sundhedsvæsenet. Hertil kommer de  \r\n\r\n behandlingssituationer, hvor en særlig lovgivning foreskriver behandling,  \r\n\r\n f.eks. lov om foranstaltninger mod smitsomme sygdomme og lov om  \r\n\r\n frihedsberøvelse og anden tvang i psykiatrien. I sidstnævnte tilfælde gælder  \r\n\r\n patientretsstillingslovens almindelige regler, medmindre de fortrænges af de  \r\n\r\n specielle regler, som disse særlove indeholder. </P>  \r\n\r\n<P>Ved en patient forstås en bruger af sundhedsvæsenet, hvadenten vedkommende  \r\n\r\n er rask eller syg. </P>  \r\n\r\n<P>Denne almene definition - der stammer fra WHO's &#187;A Declaration on the  \r\n\r\n Promotion of Patients&#171; Rights in Europe', marts 1994 - er så  \r\n\r\n selvfølgelig, at det ikke er fundet nødvendigt at optage denne i lovens  \r\n\r\n tekst. </P>  \r\n\r\n<P>Definitionen er dog brugbar i den udstrækning, brugeren af loven anlægger  \r\n\r\n en rent sproglig fortolkning af ordet &#187;patient&#171;, og i den  \r\n\r\n forbindelse påpeger, at gravide og bl.a. modtagere af de kommunale  \r\n\r\n sundhedstjenester, som f.eks. forebyggende sundhedsordninger for børn og  \r\n\r\n unge, ikke er patienter. I patientretsstillingslovens forstand er disse raske  \r\n\r\n personer også patienter. </P>  \r\n\r\n<P>Forholdet mellem patientretsstillingsloven og komiteloven (lov om et  \r\n\r\n videnskabsetisk komitesystem og behandling af biomedicinske  \r\n\r\n forskningsprojekter, jf. lovbekendtgørelse nr. 221 af 4. marts 1997) kan  \r\n\r\n beskrives således: </P>  \r\n\r\n<P>Hvis en gruppe personer, der er deltagere i et biomedicinsk  \r\n\r\n forskningsprojekt, omfatter både raske forsøgspersoner og personer under  \r\n\r\n behandling (patienter), er sidstnævnte gruppe omfattet af begge love,  \r\n\r\n hvorimod førstnævnte gruppe alene - i denne forbindelse - er omfattet af  \r\n\r\n komiteloven. Det forhold, at begge love indeholder regler og information og  \r\n\r\n samtykke (informeret samtykke), ændrer intet heri: Der skal over for en  \r\n\r\n forsøgsperson, der tillige er patient, informeres både efter komiteloven og  \r\n\r\n efter patientretsstillingsloven, da det er forskellige forhold, der skal  \r\n\r\n informeres om, dels forskningsprojektet, dels patientens helbredstilstand og  \r\n\r\n behandlingsmulighederne (patientretsstillingslovens § 7) og da  \r\n\r\n informationskravene er forskellige, og typisk strengere efter komiteloven.  \r\n\r\n</P>  \r\n\r\n<P> <I>Til § 3</I>  </P>  \r\n\r\n<P>Det er fundet hensigtsmæssigt at opstille en fælles og kort definition af  \r\n\r\n begrebet &#187;behandling&#171;, dvs. undersøgelse, sygdomsbehandling,  \r\n\r\n sundhedsfaglig pleje, sundhedsfaglige forebyggelsestiltag over for den  \r\n\r\n enkelte person, m.v. </P>  \r\n\r\n<P>Ved behandling forstås først og fremmest sygdomsbehandling, og de  \r\n\r\n handlinger, der naturligt har tilknytning hertil og sammenhæng hermed:  \r\n\r\n Undersøgelse, diagnostisering, genoptræning m.v.. Hertil kommer  \r\n\r\n sundhedsfaglig pleje (sygepleje), der ligeledes er forbundet med behandling i  \r\n\r\n egentlig forstand. Ved at tale om &#187;sundhedsfaglig pleje&#171; er  \r\n\r\n tilkendegivet, at den pleje, der finder sted med hjemmel i bistandloven (fra  \r\n\r\n 1. juli 1998 lov om social service) og den øvrige sociale lovgivning ikke er  \r\n\r\n omfattet af patientretsstillingsloven. &#187;Sundhedsfaglige  \r\n\r\n forebyggelsestiltag over for den enkelte person&#171; betyder, at det er den  \r\n\r\n individorienterede sundhedsfaglige forebyggelse, der er omfattet af loven.  \r\n\r\n Udenfor patientretsstillingsloven falder derfor den forebyggelsesvirksomhed,  \r\n\r\n der finder sted med hjemmel i bistandsloven eller anden lovgivning. </P>  \r\n\r\n<P> <I>Til § 4</I>  </P>  \r\n\r\n<P>I § 4 defineres &#187;sundhedspersoner&#171;, hvorved der i loven forstås  \r\n\r\n personer, der er autoriseret i henhold til særlig lovgivning til at varetage  \r\n\r\n sundhedsfaglige opgaver, som læger, tandlæger, sygeplejersker, jordemødre,  \r\n\r\n fysioterapeuter, ergoterapeuter, kliniske tandteknikere, fodterapeuter,  \r\n\r\n kiropraktorer, psykologer, optikere, kliniske diætister og tandplejere eller  \r\n\r\n personer, der handler på disses ansvar, som f.eks. social- og  \r\n\r\n sundhedsassistenter, plejere og sygehjælpere m.fl. Hvor der i loven anvendes  \r\n\r\n ordet &#187;sundhedsperson(er)&#187;, skal det forstås som angivet ovenfor.  \r\n\r\n</P>  \r\n\r\n<P>Det bemærkes, at personer, der ikke er undergivet en autorisationsordning,  \r\n\r\n hvilket f.eks. er tilfældet med social- og sundhedsassistenter, kun kan  \r\n\r\n optræde som sundhedsperson i lovens forstand efter delegation fra f.eks. en  \r\n\r\n læge eller sygeplejerske. </P>  \r\n\r\n<P>De grundlæggende social- og sundhedsuddannelser, hvortil uddannelsen til  \r\n\r\n social- og sundhedsassistent hører, har til formål at give de færdiguddannede  \r\n\r\n kvalifikationer til at varetage opgaver inden for bistand-, pleje- og  \r\n\r\n omsorgsområdet eller inden for pædagogmedhjælper- og dagplejeområdet. Der er  \r\n\r\n således tale om, at de pågældende typisk udøver denne selvstændige kompetence  \r\n\r\n inden for det sociale område, men ikke inden for sundhedsvæsenet. De  \r\n\r\n pågældende er derfor ikke selvstændige sundhedspersoner i  \r\n\r\n patientretsstillingslovens forstand. </P>  \r\n\r\n<P>Apotekere, apotekspersonale og farmaceuter i øvrigt forsyner borgerne med  \r\n\r\n lægemidler, men deltager ikke direkte i behandlingen af patienter. De  \r\n\r\n pågældende er derfor ikke omfattet af patientretsstillingsloven. </P>  \r\n\r\n<P> <I>Til § 5</I>  </P>  \r\n\r\n<P>De steder i patientretsstillingsloven, hvor en legal repræsentant  \r\n\r\n (forældremyndighedsindehaver, nærmeste pårørende eller værge) varetager en  \r\n\r\n patients interesser, må repræsentanten have ret til at indtræde i patientens  \r\n\r\n rettigheder efter loven, f.eks. i relation til aktindsigtsreglerne i kapitel  \r\n\r\n 4 og samtykke til videregivelse efter reglerne i kapitel 5. Hvis ikke denne  \r\n\r\n indtræden i patientens rettigheder finder sted, vil repræsentanten være  \r\n\r\n begrænset i sine bestræbelser for at varetage patientens interesser. </P>  \r\n\r\n<P>Den legale repræsentants ret til at indtræde i patientens rettigheder  \r\n\r\n efter loven vedrører dog kun forhold, der er nødvendige for at repræsentanten  \r\n\r\n kan varetage patientens interesser og behov i den konkrete situation. Det må  \r\n\r\n bero på et konkret skøn i hvilket omfang, der f.eks. skal gives  \r\n\r\n repræsentanten aktindsigt i patientens journal. Der bør her anlægges en bred  \r\n\r\n fortolkning, så repræsentanten ikke forhindres i at bistå patienten.  \r\n\r\n Tilsvarende gælder i relation til den legale repræsentants ret til at give  \r\n\r\n samtykke til videregivelse af helbredsoplysninger. Også i denne situation må  \r\n\r\n repræsentanten udøve retten til at give samtykke i patientens interesse. Hvis  \r\n\r\n patienten klart modsætter sig, at videregivelse finder sted, også selv om  \r\n\r\n patientens beslutning synes uden mening, må repræsentanten respektere denne  \r\n\r\n beslutning. Spørgsmålet må herefter behandles efter reglerne om videregivelse  \r\n\r\n af helbredsoplysninger uden samtykke. </P>  \r\n\r\n<P>Repræsentanten skal varetage patientens interesser og behov. Dette  \r\n\r\n indebærer f.eks., at repræsentanten aldrig på patientens vegne kan give  \r\n\r\n afkald på livsnødvendig behandling. </P>  \r\n\r\n<P>I de tilfælde, der er omhandlet under kapitel 3, Selvbestemmelse i særlige  \r\n\r\n tilfælde, gælder for så vidt angår børn og unge under 15 år de almindelige  \r\n\r\n regler i lov om forældremyndighed og samvær (§§ 1 og 2). Hvis  \r\n\r\n forældremyndighedsindehaveren ikke varetager barnets interesser i relation  \r\n\r\n til sygebehandling, åbner bistandslovens § 35 b (med virkning fra 1. juli  \r\n\r\n 1998 § 44 i lov om social service) mulighed for, at kommunens børn og  \r\n\r\n unge-udvalg kan træffe beslutning om at gennemføre undersøgelse og  \r\n\r\n behandling, hvis det drejer sig om en livstruende sygdom eller en sygdom, der  \r\n\r\n udsætter barnet eller den unge for varig og betydelig invaliditet. Der  \r\n\r\n henvises til bemærkningerne til § 8. </P>  \r\n\r\n<P>Det fremgår af lovforslagets § 13, at § 9 om patienter, der varigt mangler  \r\n\r\n evnen til at give informeret samtykke, ikke gælder for de særlige tilfælde,  \r\n\r\n der er omhandlet under kapitel 3, Selvbestemmelse i særlige tilfælde. Herved  \r\n\r\n er tilkendegivet, at de repræsentanter (nærmeste pårørende eller værge), som  \r\n\r\n varetager den omhandlede patientgruppes interesser og behov, ikke kan  \r\n\r\n samtykke for patienten i kapitel 3-tilfælde. Der henvises til bemærkningerne  \r\n\r\n til § 13. </P>  \r\n\r\n<P>Såfremt en § 9-repræsentant i øvrigt forvalter samtykket på en måde, der  \r\n\r\n åbenbart vil skade patienten eller behandlingsresultatet, kan  \r\n\r\n sundhedspersonen efter lovforslagets § 9, stk. 4, gennemføre behandlingen,  \r\n\r\n såfremt vedkommende embedslægeinstitution giver sin tilslutning hertil. </P>  \r\n\r\n<P> <B>Kapitel 2</B>  </P>  \r\n\r\n<P> <I>Selvbestemmelse</I>  </P>  \r\n\r\n<P>Reglerne om informeret samtykke, dvs. selvbestemmelsesret, indeholder de  \r\n\r\n mest grundlæggende rettigheder i behandler/patientforholdet. </P>  \r\n\r\n<P>Kapitel 2 indeholder bestemmelserne om, at al medicinsk behandling hviler  \r\n\r\n på frivillighed, når bortses fra helt ekstraordinære tilfælde, hvor  \r\n\r\n lovgivningen åbner op for tvangsanvendelse, som f.eks. i visse tilfælde over  \r\n\r\n for psykiatriske patienter og i forbindelse med bekæmpelse af smitsomme  \r\n\r\n sygdomme. Der er tale om et helt grundlæggende forhold, og princippet hviler  \r\n\r\n på patientens selvbestemmelsesret (autonomi), og respekten for individets  \r\n\r\n værdighed og ukrænkelighed (integritet). </P>  \r\n\r\n<P>Grundreglen er formuleret i § 6, hvor det slås fast, at ingen behandling  \r\n\r\n kan indledes eller fortsættes uden patientens informerede samtykke. De øvrige  \r\n\r\n bestemmelser i kapitel 2 omhandler de tilfælde, hvor patienten ikke er i  \r\n\r\n stand til selvstændigt at varetage sine interesser, enten på grund af ung  \r\n\r\n alder eller på grund af manglende mulighed for eller evne til at kunne  \r\n\r\n modtage information og kunne give samtykke. Årsagen kan skyldes manglende  \r\n\r\n udvikling eller tab af evnen til at forstå sygdomssituationen og til at kunne  \r\n\r\n give samtykke til sygdomsbehandling m.v. </P>  \r\n\r\n<P>Årsagen til en borgers henvendelse til sundhedsvæsenet er ofte en mere  \r\n\r\n eller mindre bevidst erkendelse af en sygdomstilstand eller  \r\n\r\n helbredsproblemer. Når problemerne er erkendt, kontakter borgeren oftest en  \r\n\r\n sundhedsperson, typisk en læge, og bliver herved patient i forhold til  \r\n\r\n vedkommende. Lægen undersøger patienten og informerer og rådgiver denne om  \r\n\r\n vedkommendes helbredstilstand, resultatet af de gennemførte undersøgelser,  \r\n\r\n mulige behandlingsovervejelser, mulige komplikationer og bivirkninger ved  \r\n\r\n foreslåede behandlingsforløb, eventuelle alternative, lægeligt forsvarlige  \r\n\r\n behandlingsmuligheder, m.v. Lægens information af patienten bør ske gennem en  \r\n\r\n samtale med patienten, hvor lægen lytter til patientens synspunkter og  \r\n\r\n medindrager denne i beslutningerne. I samtalen bør det understreges, at et  \r\n\r\n vellykket behandlingsresultat kræver et samarbejde mellem læge og patient, og  \r\n\r\n at patienten har et medansvar for, at behandlingen lykkes. </P>  \r\n\r\n<P>Patienten er ofte i en sårbar situation og er afhængig af lægens råd.  \r\n\r\n Dette stiller store krav til lægens indfølingsevne og medmenneskelighed.  \r\n\r\n Patienten har krav på at få fuld information om sin helbredstilstand og  \r\n\r\n behandlingsmulighederne, herunder om risiko for komplikationer og  \r\n\r\n bivirkninger, hvis vedkommende ønsker det. På baggrund af en samtale med  \r\n\r\n lægen beslutter patienten, om og i givet fald hvilke behandlinger m.v., der  \r\n\r\n skal iværksættes. For at et behandlingsforløb skal lykkes, er det nødvendigt,  \r\n\r\n at det er baseret på gensidig tillid mellem patient og læge, på respekt for  \r\n\r\n patientens værdighed og fysiske og psykiske ukrænkelighed samt patientens  \r\n\r\n selvbestemmelsesret. </P>  \r\n\r\n<P> <I>Til § 6</I>  </P>  \r\n\r\n<P>Bestemmelsen indeholder grundreglen om informeret samtykke. Ingen  \r\n\r\n undersøgelse, behandling eller pleje må indledes eller fortsættes uden  \r\n\r\n patientens informerede samtykke. Undtaget herfra er dog de tilfælde, hvor  \r\n\r\n patienten er under 15 år eller ude af stand til at give samtykke, jf. lovens  \r\n\r\n §§ 8-10, og de helt ekstraordinære tilfælde, hvor der efter særlovgivningen  \r\n\r\n er mulighed for tvangsmæssigt at gribe ind. </P>  \r\n\r\n<P>Efter reglen i stk. 2 kan en patient på ethvert tidspunkt tilbagekalde sit  \r\n\r\n samtykke til behandling. Reglen understreger, at der er tale om et frit  \r\n\r\n (frivilligt) samtykke, hvor patienten på et hvilket som helst tidspunkt kan  \r\n\r\n trække sig tilbage og frabede sig videre behandling. Dette kan have betydning  \r\n\r\n i tilfælde, hvor en patient på grund af religiøs - eller anden -  \r\n\r\n overbevisning ikke ønsker at modtage visse behandlingstyper, som f.eks.  \r\n\r\n blodtransfusion. Afvisning af at modtage blod eller blodprodukter praktiseres  \r\n\r\n af medlemmer af trossamfundet Jehovas Vidner. </P>  \r\n\r\n<P>Hvis en patient afviser at modtage et undersøgelses- eller  \r\n\r\n behandlingstilbud, skal dette noteres i patientjournalen. Dette gælder også,  \r\n\r\n hvis afvisningen sker i form af en handling, f.eks. hvis en patient uden  \r\n\r\n videre forklaring forlader behandlingsstedet. Patienten bør i disse tilfælde,  \r\n\r\n hvor det er muligt, informeres om, hvilke konsekvenser en manglende  \r\n\r\n behandling kan få. </P>  \r\n\r\n<P>Selvbestemmelsesretten gælder i videst mulig udstrækning, dvs. i alle  \r\n\r\n tilfælde, hvor patienten er i stand til at forstå og vurdere sin konkrete  \r\n\r\n sygdomssituation. For patienter, der varigt mangler evnen til at forstå  \r\n\r\n information og give samtykke, må der fastsættes regler, hvis formål er at  \r\n\r\n kompensere for den manglende evne til at handle fornuftsmæssigt i relation  \r\n\r\n til valg af behandling m.v. Det drejer sig om visse mindreårige og visse  \r\n\r\n grupper af personer med nedsat psykisk funktionsevne, som f.eks. psykisk  \r\n\r\n udviklingshæmmede og demente. </P>  \r\n\r\n<P>Bestemmelsen i stk. 3 definerer begrebet &#187;informeret samtykke&#171;  \r\n\r\n (&#187;informed consent&#171;), der er fast indarbejdet inden for  \r\n\r\n sundhedsvæsenet i hele den udviklede verden og bl.a. anvendes i  \r\n\r\n internationale konventioner. Det er derfor fundet hensigtsmæssigt at anvende  \r\n\r\n dette begreb i loven. </P>  \r\n\r\n<P>Fordelen ved at anvende dette begreb er, at man i eet begreb sammenfatter  \r\n\r\n to elementer, der er helt centrale for patientretten, henholdsvis  \r\n\r\n informationen og samtykket, og derved tilkendegiver, at samtykket er  \r\n\r\n afhængigt af information om helbredstilstand, behandlingsmuligheder etc. Et  \r\n\r\n samtykke, der ikke hviler på en fyldestgørende information, er mangelfuldt,  \r\n\r\n når talen er om et så indgribende forhold som sygdomsbehandling. Har en  \r\n\r\n patient frabedt sig information efter § 7, stk. 2, vil man stadigvæk tale om  \r\n\r\n informeret samtykke, selvom mængden af og niveauet for informationen - efter  \r\n\r\n patientens eget ønske - kan være begrænset. </P>  \r\n\r\n<P>Den information, der skal udgøre basis for et frivilligt og reelt  \r\n\r\n samtykke, må indeholde en sådan mængde af oplysninger om sygdomstilstand,  \r\n\r\n behandlingsmuligheder, risici og bivirkninger m.v., at patientens kan tage  \r\n\r\n stilling til behandlingsspørgsmålet. Dette er i bestemmelsen udtrykt ved, at  \r\n\r\n informationen skal være fyldestgørende. Oplysningerne må desuden hvile på den  \r\n\r\n aktuelt gældende gode faglig norm på området. Formidlingen af oplysningerne  \r\n\r\n fra sundhedsperson til patient må være tilpasset individuelt, så den enkelte  \r\n\r\n patient så vidt muligt forstår situationen m.v. Det afgørende er at give  \r\n\r\n patienten et sådant grundlag, at vedkommende kan give et frivilligt samtykke,  \r\n\r\n dvs. et samtykke uden nogen form for pres. </P>  \r\n\r\n<P>Det er vigtigt, at sundhedspersonen drager omsorg for, at det informerede  \r\n\r\n samtykke indhentes på et tidspunkt i undersøgelses- og behandlingsforløbet,  \r\n\r\n hvor patienten har de bedste forudsætninger for at forholde sig til  \r\n\r\n behandlingssituationen, og at de fysiske rammer - omgivelserne - er egnede  \r\n\r\n til, at patienten kan overveje og tage stilling til behandlingsspørgsmålet. I  \r\n\r\n tilfælde, hvor patienten f.eks. er omtåget på grund af medicinindtagelse  \r\n\r\n eller af andre årsager, bør det overvejes at udsætte informationen og  \r\n\r\n behandlingen - hvor det er muligt - til patienten bedre er i stand til at  \r\n\r\n forholde sig til behandlingssituationen. Det informerede samtykke bør dog  \r\n\r\n altid indhentes i god tid forud for indgribende behandlinger. </P>  \r\n\r\n<P>Normalt vil et informeret samtykke til behandling blive givet straks,  \r\n\r\n eller i hvert fald uden nogen længere betænkningstid. I visse situationer vil  \r\n\r\n det være naturligt at give patienten en passende - længere - betænkningstid,  \r\n\r\n typisk hvor der er tale om komplicerede og alvorlige indgreb. Det er  \r\n\r\n imidlertid næppe hensigtsmæssigt at indføre formaliserede regler herom, da  \r\n\r\n samtykkesituationerne er meget forskelligartede. Sundhedspersonen må derfor i  \r\n\r\n den konkrete situation vurdere, om og i givet fald hvor lang en  \r\n\r\n betænkningstid, der bør gives. I videst muligt omfang bør patientens ønsker  \r\n\r\n om betænkningstid respekteres. </P>  \r\n\r\n<P>I de tilfælde, hvor der bliver tale om en vis betænkningstid inden det  \r\n\r\n informerede samtykke afgives, bør sundhedspersonen opfordre patienten til at  \r\n\r\n drøfte spørgsmålet med vedkommendes familie og venner. </P>  \r\n\r\n<P>Ved sundhedspersonens information af patienten er det vigtigt, at  \r\n\r\n sundhedspersonen giver sig tid til at lytte til patienten, så denne gives  \r\n\r\n mulighed for at beskrive sine helbredsforhold m.v., herunder patientens egen  \r\n\r\n opfattelse sygdomssymptomerne og de forestillinger, vedkommende har gjort sig  \r\n\r\n om eventuelle behandlingsønsker. </P>  \r\n\r\n<P>At afgive et informeret samtykke er et resultat af en to-vejs  \r\n\r\n kommunikation mellem patient og sundhedsperson. Mange patienter ønsker i den  \r\n\r\n situation at få støtte af en tredjemand eller en bisidder, hvilket i videst  \r\n\r\n muligt omfang bør imødekommes fra sundhedspersonens side. Der tænkes på  \r\n\r\n støtte fra tredjemænd som ægtefæller, familiemedlemmer, venner, formidlere  \r\n\r\n for svage grupper, patientrådgivere, bistandsværger, kontakt- og  \r\n\r\n støttepersoner m.v. </P>  \r\n\r\n<P>De relevante oplysninger vedrørende samtykket og de øvrige omstændigheder  \r\n\r\n i forbindelse med undersøgelses- og behandlingsplanerne skal indføres i  \r\n\r\n patientjournalen. Journalen bør således indeholde oplysninger om patientens  \r\n\r\n navn m.v., dato for og årsag til patientkontakten, undersøgelsesresultater,  \r\n\r\n diagnose, iværksat behandling, ordination af lægemidler, henvisning til andre  \r\n\r\n sundhedspersoner og oplysninger om hvilken information, der er givet til  \r\n\r\n patienten, herunder udleveret skriftligt informationsmateriale, og patientens  \r\n\r\n tilkendegivelser på baggrund af den givne information. </P>  \r\n\r\n<P>Bestemmelsen i stk. 4 omfatter samtykkets form, idet såvel skriftlighed,  \r\n\r\n mundtlighed som efter omstændighederne stiltiende samtykke kan komme på tale.  \r\n\r\n</P>  \r\n\r\n<P>Et spørgsmål, der kan rejses er, hvor klar en meningstilkendegivelse skal  \r\n\r\n være, for at man kan sige, at der foreligger et samtykke. </P>  \r\n\r\n<P>Et <I>udtrykkeligt samtykke</I> foreligger, hvor der eksplicit gives  \r\n\r\n udtryk for, at patienten er indforstået med den pågældende behandling. Det  \r\n\r\n kan foreligge skriftligt eller mundtligt. </P>  \r\n\r\n<P>Et <I>skriftligt samtykke</I> giver et klart grundlag. I det helt  \r\n\r\n overvejende antal tilfælde vil et skriftligt samtykke ikke være nødvendigt i  \r\n\r\n behandlingssituationen. Dette skal også ses i sammenhæng med, at  \r\n\r\n sundhedspersonen efter journalføringsreglerne er forpligtet til i journalen  \r\n\r\n at indføre hvilken information, der er givet til patienten, og patientens  \r\n\r\n tilkendegivelser på baggrund af den givne information. </P>  \r\n\r\n<P>Et <I>mundtligt samtykke</I> vil som hovedregel være nok inden for dette  \r\n\r\n lovforslags anvendelsesområde, jf. hvad der ovenfor er nævnt om  \r\n\r\n sundhedspersonens journalføringspligt. </P>  \r\n\r\n<P>Et <I>stiltiende samtykke</I> foreligger, hvor den enkeltes signaler og  \r\n\r\n opførsel må tolkes således, at der foreligger et samtykke på baggrund af den  \r\n\r\n givne information. Inden for dette lovforslags anvendelsesområde bør et  \r\n\r\n stiltiende samtykke kun accepteres, hvor behandlingssituationen klart  \r\n\r\n indicerer patientens ønsker, samt i særlige situationer, f.eks. i de akutte  \r\n\r\n situationer, der er beskrevet i § 10, og i andre tilfælde, hvor det vil være  \r\n\r\n &#187;kunstigt&#171; at afkræve patienten et udtrykkeligt samtykke. </P>  \r\n\r\n<P>Et stiltiende samtykke vil alene opfylde lovens krav, hvis det er  \r\n\r\n utvivlsomt, at patienten gennem sin adfærd har tilkendegivet enighed om  \r\n\r\n behandlingsforslaget eller dele heraf. Er sundhedspersonen det mindste i  \r\n\r\n tvivl, om der er tilslutning fra patienten, bør mundtligt samtykke indhentes.  \r\n\r\n</P>  \r\n\r\n<P>Et stiltiende samtykke vil oftest blive aktuelt i forbindelse med enkelte  \r\n\r\n delelementer i et undersøgelses- og behandlingsforløb. Hvis f.eks. en patient  \r\n\r\n møder op til konsultation hos sin praktiserende læge, må de  \r\n\r\n undersøgelsestiltag af almindelig karakter, som den typiske konsultation  \r\n\r\n rummer, som f.eks. undersøgelse af lunger, undersøgelse af arme og bens  \r\n\r\n funktionsevne, rensning af sår, påsætning af bind osv., umiddelbart kunne  \r\n\r\n foretages, idet lægen må gå ud fra - medmindre andet fremgår af situationen  \r\n\r\n eller bliver fremført af patienten - at der foreligger et stiltiende samtykke  \r\n\r\n til at foretage de pågældende tiltag. Tilsvarende gælder i undersøgelses- og  \r\n\r\n behandlingssituationer i speciallæge- og sygehusregi. </P>  \r\n\r\n<P>Hovedreglen inden for sundhedsretten er således, at et mundtligt samtykke  \r\n\r\n er tilstrækkeligt, for at sundhedspersonen kan indlede eller fortsætte en  \r\n\r\n behandling m.v. </P>  \r\n\r\n<P>Stk. 5 indeholder en bemyndigelse for sundhedsministeren til at fastsætte  \r\n\r\n nærmere regler om samtykkets form og indhold. Bemyndigelsen vil bl.a. blive  \r\n\r\n brugt til at beskrive kravene til et samtykke. For at der kan være tale om et  \r\n\r\n gyldigt samtykke, skal dette være afgivet til nogle konkrete medicinske  \r\n\r\n indgreb eller lignende. Samtykket skal være aktuelt, dvs. givet til  \r\n\r\n behandlig, der skal foretages i nærmeste fremtid, og ikke på et uvist  \r\n\r\n tidspunkt i fremtiden. </P>  \r\n\r\n<P>Bemyndigelsen vil endvidere blive benyttet til at præcisere, at  \r\n\r\n hovedreglen er det mundtlige samtykke. Anvendelsesområdet for det skriftlige  \r\n\r\n samtykke vil blive beskrevet, f.eks. at skriftligt samtykke forudsættes  \r\n\r\n anvendt i forbindelse med alvorlige indgreb med risiko for omfattende  \r\n\r\n komplikationer og bivirkninger etc. </P>  \r\n\r\n<P>Der henvises i øvrigt til bemærkningerne til § 7. </P>  \r\n\r\n<P> <I>Til § 7</I>  </P>  \r\n\r\n<P>Bestemmelsen regulerer patientens ret til at få information om  \r\n\r\n helbredstilstanden, behandlingsmulighederne m.v. og svarer til § 2, stk. 1, i  \r\n\r\n Sundhedsstyrelsens cirkulære nr. 163 af 22. september 1992 om information og  \r\n\r\n samtykke m.v. &#187;Lægers pligt og patienters ret&#171;. </P>  \r\n\r\n<P>Efter stk. 1 har enhver patient ret til fuld information om sin  \r\n\r\n helbredstilstand og om behandlingsmulighederne. Begreberne helbredstilstand  \r\n\r\n og behandlingsmuligheder skal forstås som omfattende alle for patienten  \r\n\r\n relevante oplysninger om helbred, sygdom, undersøgelsesmetoder,  \r\n\r\n forebyggelses- og behandlingsmuligheder, sygdomsprognoser, risici,  \r\n\r\n bivirkninger, komplikationer, mulighed for pleje, etc. Da risiko for  \r\n\r\n komplikationer og bivirkninger ofte er en meget vigtig faktor, når en patient  \r\n\r\n skal overveje et behandlingstilbud, er disse forhold særligt nævnt i  \r\n\r\n lovteksten. </P>  \r\n\r\n<P>I en række situationer vil en patient ønske ikke at have kendskab til sine  \r\n\r\n helbredsforhold m.v. Denne &#187;ret til ikke at vide&#171; er formuleret  \r\n\r\n særskilt i stk. 2. Herved understreges det særligt tydeligt, at patientens  \r\n\r\n selvbestemmelsesret også gælder i relation til, at patienten hellere vil  \r\n\r\n afstå fra information om helbredstilstand, sygdomsprognoser,  \r\n\r\n behandlingsmuligheder etc. Man betegner alligevel patientens samtykke som  \r\n\r\n informeret, da den begrænsede information skyldes et bevidst valg fra  \r\n\r\n patientens side. </P>  \r\n\r\n<P>Det bemærkes i den forbindelse, at den regulering af &#187;retten til ikke  \r\n\r\n at vide&#171;, som finder sted i denne lov, alene omhandler patienter i  \r\n\r\n behandlingssituationen, jf. bemærkningerne til § 2 om lovens  \r\n\r\n anvendelsesområde. Uden for lovens anvendelsesområde falder derfor  \r\n\r\n henvendelser til raske forsøgspersoner som led i et forskningsprojekt  \r\n\r\n el.lign. Disse tilfælde er reguleret i lov om et videnskabsetisk komitesystem  \r\n\r\n og behandling af biomedicinske forskningsprojekter samt i  \r\n\r\n registerlovgivningen. </P>  \r\n\r\n<P>Bestemmelsen i stk. 3 beskriver, hvorledes sundhedspersonen skal give  \r\n\r\n information efter stk. 1. Informationen skal gives løbende, når der er behov  \r\n\r\n herfor, og den skal meddeles i et for patienten klart og forståeligt sprog,  \r\n\r\n således at patienten er i stand til at forstå situationen, dvs. sin  \r\n\r\n helbredstilstand, de forskellige behandlingsmuligheder, de risici for  \r\n\r\n komplikationer og bivirkninger, der er forbundet med de forskellige indgreb  \r\n\r\n osv. Informationen skal gives på en hensynsfuld måde og være tilpasset  \r\n\r\n modtagerens individuelle forudsætninger med hensyn til alder, modenhed,  \r\n\r\n erfaring m.v. Heri ligger bl.a., at sundhedspersonen er særligt forpligtet  \r\n\r\n til at vise hensyn til og tage vare om patienter, der ikke er vant til at  \r\n\r\n kræve deres ret over for myndigheder og sundhedspersoner. </P>  \r\n\r\n<P>Der er i henhold til gældende regler m.v. i en række tilfælde adgang til  \r\n\r\n tolkebistand. Er det nødvendigt at anvende tolkning, må det i hvert enkelt  \r\n\r\n tilfælde vurderes, om det er forsvarligt at anvende et familiemedlem som  \r\n\r\n tolk. Børn må kun undtagelsesvis anvendes som tolke, og da kun i  \r\n\r\n uproblematiske og lette tilfælde. Mindre børn bør ikke anvendes. </P>  \r\n\r\n<P>I mange behandlingsmiljøer er der kutyme for at anvende trykte  \r\n\r\n vejledninger og informationsmateriale. Dette kan ofte være hensigtsmæssigt,  \r\n\r\n men en trykt information kan ikke stå alene, men skal altid suppleres med en  \r\n\r\n mundtlig information, afpasset efter den enkelte patient og  \r\n\r\n behandlingssituationen. </P>  \r\n\r\n<P>Efter stk. 4 skal informationen omfatte oplysninger om relevante  \r\n\r\n forebyggelses-, behandlings- og plejemuligheder, samt oplysninger om  \r\n\r\n alternative, lægefagligt forsvarlige behandlingsformer og oplysninger om  \r\n\r\n konsekvenserne af, at der eventuelt ingen behandling iværksættes. Der skal  \r\n\r\n således oplyses om alt, hvad der ud fra en lægefaglig vurdering er relevant i  \r\n\r\n den konkrete samtale- og behandlingssituation. </P>  \r\n\r\n<P>Informationen skal være mere omfattende, når behandlingen medfører  \r\n\r\n nærliggende risiko for alvorlige komplikationer og bivirkninger. Herved er  \r\n\r\n tilkendegivet, at informationspligten skærpes, jo mere nærliggende eller  \r\n\r\n alvorlige komplikationerne eller bivirkningerne kan være. En bestemt  \r\n\r\n procentuel risiko-grænse, f.eks. på 1 %, for at information skal gives om, at  \r\n\r\n en komplikation kan indtræde, kan således ikke fastsættes. </P>  \r\n\r\n<P>Skematisk set kan forholdet mellem risiko for komplikationer/bivirkninger  \r\n\r\n og en given behandling beskrives ved hjælp af to &#187;målestokke&#171;: a)  \r\n\r\n &#187;alvorlige komplikationer&#171; glidende i en skala til  \r\n\r\n &#187;bagatel-agtige komplikationer&#171;; b) &#187;ofte forekommende  \r\n\r\n komplikationer&#171; glidende i en skala til &#187;sjældent forekommende  \r\n\r\n komplikationer&#171;. Herefter vil foreligge følgende 4 kombinationer: 1)  \r\n\r\n alvorlige/ofte forekommende; 2) alvorlige/sjældent forekommende; 3)  \r\n\r\n bagatel-agtige/ofte forekommende; 4) bagatel-agtige/sjældent forekommende. I  \r\n\r\n tilfælde 1) og 2) skal der altid informeres grundigt. I tilfælde 3) skal der  \r\n\r\n ofte informeres, men ikke intenst. I tilfælde 4) er det som regel ikke  \r\n\r\n påkrævet at informere. Oversigten indeholder selvsagt en række mellemstadier,  \r\n\r\n hvor det vil være overladt til det lægefaglige skøn, i hvilken udstrækning og  \r\n\r\n hvor grundigt, der bør informeres om en given behandlings komplikationer og  \r\n\r\n bivirkninger. </P>  \r\n\r\n<P>Efter stk. 5 skal sundhedspersonen, hvis vedkommende skønner, at patienten  \r\n\r\n i øvrigt er uvidende om forhold, der har betydning for dennes stillingtagen  \r\n\r\n (dvs. meddelelse af samtykke), særligt oplyse patienten herom. Det kan være  \r\n\r\n forhold, der særligt vedrører den pågældende patient, f.eks. hvis patienten  \r\n\r\n er en ung sportsmand, kan en operation fremfor en anden mindre indgribende  \r\n\r\n behandling indebære en særlig risiko. </P>  \r\n\r\n<P>Efter stk. 6 bemyndiges sundhedsministeren til at fastsætte nærmere regler  \r\n\r\n om informationens form og indhold. </P>  \r\n\r\n<P> <I>Til § 8</I>  </P>  \r\n\r\n<P>Mindreåriges forhold reguleres af lov om forældremyndighed og samvær (lov  \r\n\r\n nr. 387 af 14. juni 1995) og Sundhedsstyrelsens cirkulære om information og  \r\n\r\n samtykke. </P>  \r\n\r\n<P>Efter § 1 i forældremyndighedsloven er børn og unge under 18 år under  \r\n\r\n forældremyndighed, medmindre de har indgået ægteskab. Efter § 2 skal  \r\n\r\n forældremyndighedens indehaver drage omsorg for barnet, og indehaveren kan  \r\n\r\n træffe afgørelser om barnets personlige forhold ud fra barnets interesser og  \r\n\r\n behov. Forældremyndigheden medfører pligt til at beskytte barnet mod fysisk  \r\n\r\n og psykisk vold og anden krænkende behandling. </P>  \r\n\r\n<P>Disse bestemmelser medfører som udgangspunkt, at det er  \r\n\r\n forældremyndighedens indehaver, der har kompetence til at give informeret  \r\n\r\n samtykke på barnets vegne - i barnets interesse - til undersøgelse og  \r\n\r\n behandling m.v. Bestemmelserne skal forstås således, at barnet skal  \r\n\r\n medinddrages i beslutningsprocessen, således at barnets synspunkter tillægges  \r\n\r\n en afgørende vægt. </P>  \r\n\r\n<P>§ 6 i Sundhedsstyrelsens cirkulære om information og samtykke omhandler  \r\n\r\n information og samtykke i relation til behandling af børn. Hvor der er tale  \r\n\r\n om mindre børn, og i mere alvorlige sygdomstilfælde hos børn, er det  \r\n\r\n forældremyndighedens indehaver, der skal informeres og meddele samtykke på  \r\n\r\n barnets vegne. Lægen vil i øvrigt kunne have en dobbelt informationspligt,  \r\n\r\n idet såvel forældremyndighedens indehaver som barnet selv bør informeres.  \r\n\r\n</P>  \r\n\r\n<P>Den gældende ret på området fremkommer ved at sammenholde disse to  \r\n\r\n regelsæt. Sundhedsstyrelsens regler modificerer forældremyndighedslovens  \r\n\r\n regler, men ved anvendelse af uklare begreber som &#187;mindre børn&#171; og  \r\n\r\n &#187;mere alvorlige sygdomstilfælde&#171; overlades der et meget vidt skøn  \r\n\r\n til sundhedspersonen (regelanvenderen) i den konkrete situation. En så uklar  \r\n\r\n retstilstand er utilfredsstillende både for sundhedspersonen,  \r\n\r\n forældremyndighedens indehaver og barnet (den unge) selv. </P>  \r\n\r\n<P>Det er denne uklare retstilstand, som bestemmelsen i § 8 råder bod på.  \r\n\r\n</P>  \r\n\r\n<P>Ved udformningen af bestemmelsen er der lagt vægt på at finde en passende  \r\n\r\n balance mellem den unges selvbestemmelsesret og forældrenes omsorgspligt. Det  \r\n\r\n har desuden været hensigten at udforme en klar og let administrerbar  \r\n\r\n bestemmelse. Udøvelse af et skøn vil således kun undtagelsesvis komme på  \r\n\r\n tale, nemlig i de tilfælde, hvor den unge, der er fyldt 15 år, klart  \r\n\r\n frembyder tegn på umodenhed ved ikke at være i stand til at forstå  \r\n\r\n konsekvenserne af sin stillingtagen. I disse tilfælde er det  \r\n\r\n forældremyndighedsindehaveren, der giver informeret samtykke. </P>  \r\n\r\n<P>I flere af de øvrige nordiske lande har børns medvirken og selvbestemmelse  \r\n\r\n i relation til sygdomsbehandling m.v. givet anledning til overvejelser i  \r\n\r\n forbindelse med lovgivning på området. </P>  \r\n\r\n<P>I den finske lov om patienters retsstilling og rettigheder fra 1992  \r\n\r\n (785/92) skal en mindreårig patients synspunkter vedrørende en behandling  \r\n\r\n eller et behandlingsforslag udredes, hvis det er muligt, når hensyn tages til  \r\n\r\n patientens alder eller udvikling. Behandlingen af en mindreårig skal ske i  \r\n\r\n enighed med patienten, hvis patienten med hensyn til alder eller udvikling  \r\n\r\n kan træffe beslutning om behandling. Hvis en mindreårig patient ikke kan  \r\n\r\n træffe beslutning om behandling, skal han behandles i samråd med  \r\n\r\n forældremyndighedens indehaver eller en anden lovmæssig stedfortræder. </P>  \r\n\r\n<P>En mindreårig patient, som under hensyn til alder og udvikling kan træffe  \r\n\r\n beslutning om behandling, har ret til at forbyde, at oplysninger om  \r\n\r\n helbredstilstand og behandling gives til forældremyndighedens indehaver eller  \r\n\r\n anden lovmæssig stedfortræder. </P>  \r\n\r\n<P>Den finske patientretsstillingslov bygger således også på, at mindreårige  \r\n\r\n med den fornødne alder og udvikling selv træffer afgørelse om behandling  \r\n\r\n m.v., men den er formuleret i mere brede begreber, hvilket åbner et vidt rum  \r\n\r\n for fortolkning og dermed for en noget uklar retstilstand. </P>  \r\n\r\n<P>I det norske udkast til lov om patientrettigheder (august 1997) foreslås  \r\n\r\n en regel svarende til dette lovforslag, idet samtykkekompetencen omfatter  \r\n\r\n myndige og mindreårige efter det fyldte 15. år, med visse undtagelser. </P>  \r\n\r\n<P>Den islandske lov om patientrettigheder (af 28. maj 1997) indeholder  \r\n\r\n særregler for børn, og der arbejdes med 2 aldersgrænser: 12 år og 16 år. </P>  \r\n\r\n<P>I international sammenhæng har børns forhold på området også påkaldt sig  \r\n\r\n opmærksomhed. </P>  \r\n\r\n<P>Af Europarådets konvention om menneskerettigheder og biomedicin fremgår  \r\n\r\n det af artikel 6, stk. 2, at medicinske indgreb kan foretages på mindreårige,  \r\n\r\n der ikke har juridisk myndighed til at give deres samtykke, såfremt en  \r\n\r\n repræsentant for denne person (typisk forældremyndighedens indehaver) har  \r\n\r\n givet bemyndigelse, samt at mindreåriges synspunkter skal betragtes som en  \r\n\r\n stadig mere afgørende faktor, jo ældre de er, og jo bedre deres dømmekraft  \r\n\r\n er. </P>  \r\n\r\n<P>FN's Konvention om barnets rettigheder indeholder i artikel 12 en  \r\n\r\n bestemmelse om, at et barn skal have mulighed for at udforme og udtrykke sine  \r\n\r\n synspunkter vedrørende alle forhold, der vedrører barnet, ligesom barnets  \r\n\r\n synspunkter skal tillægges vægt i overensstemmelse med dets alder og  \r\n\r\n modenhed. </P>  \r\n\r\n<P>Udformningen af § 8 svarer til den bestemmelse, der var indeholdt i det  \r\n\r\n tidligere udkast til lovforslag om patientrettigheder, der var sendt til  \r\n\r\n høring i begyndelsen af 1996. Det store flertal af de hørte gav deres  \r\n\r\n tilslutning til bestemmelsen. Enkelte patientorganisationer gav udtryk for  \r\n\r\n betænkelighed ved, at man tillagde den unge, der er fyldt 15 år,  \r\n\r\n enekompetence, især i tilfælde af alvorlige langvarige - eventuelt kroniske -  \r\n\r\n sygdomme. Nogle af de hørte gjorde opmærksom på, at forholdet mellem den  \r\n\r\n unges selvbestemmelsesret og forældremyndighedsindehaverens omsorgspligt ikke  \r\n\r\n var tilstrækkeligt afklaret. Høringssvarenes bemærkninger er der taget højde  \r\n\r\n for i lovforslagets udformning af § 8 og bemærkningerne hertil. </P>  \r\n\r\n<P>Bestemmelsen i lovforslagets § 8 omhandler, hvorledes mindreårige er  \r\n\r\n stillet med hensyn til at afgive informeret samtykke til behandling m.v. Ved  \r\n\r\n mindreårige forstås børn og unge under 18 år. </P>  \r\n\r\n<P>Unge under 18 år har i vidt omfang, afhængig af deres udvikling og  \r\n\r\n sygdommens karakter, fuld forståelse for behandlingssituationer. Dette bør  \r\n\r\n der i patientretten tages højde for. Man kunne vælge blot som hidtil at  \r\n\r\n fastslå, at unge under 18 år skal inddrages i beslutningsprocessen om  \r\n\r\n behandling i det omfang, deres udvikling og sygdommens karakter begrunder  \r\n\r\n dette. Det anses imidlertid for mere rimeligt at fastlægge de unges  \r\n\r\n rettigheder mere præcist i loven ved at indføre en 15-års-grænse. Denne  \r\n\r\n aldersgrænse kendes også fra anden lovgivning, f.eks. fra bistandslovens §§  \r\n\r\n 33-35 (med virkning fra 1. juli 1998 §§ 38-40 i lov om social service),  \r\n\r\n hvorefter en ung, der er fyldt 15 år, sammen med forældremyndighedens  \r\n\r\n indehaver skal give samtykke til iværksættelse af undersøgelse af samt  \r\n\r\n anbringelse af den unge uden for hjemmet. Efter § 20 i lov om  \r\n\r\n forældremyndighed og samvær kan en ung, der er fyldt 15 år, selv ophæve  \r\n\r\n arbejdsaftaler og påtage sig arbejde af lignende art, medmindre andet  \r\n\r\n bestemmes af forældremyndighedens indehaver. </P>  \r\n\r\n<P>Efter lovforslaget vil den unge, der er fyldt 15 år, som hovedregel selv  \r\n\r\n afgive informeret samtykke til behandling m.v. Da den pågældende stadig som  \r\n\r\n mindreårig er under forældremyndighed, skal indehaveren af  \r\n\r\n forældremyndigheden have den samme information som den unge. Endvidere skal  \r\n\r\n forældremyndighedsindehaveren inddrages i den mindreåriges stillingtagen. Det  \r\n\r\n betyder, at sundhedspersonen også skal forhøre sig om forældrenes opfattelse  \r\n\r\n af behandlingsbehov og ønsker. Reglen tager således sigte på, at  \r\n\r\n behandlingssituationen skal drøftes mellem alle tre parter, typisk med det  \r\n\r\n formål at få en fælles enighed om behandlingsønsker m.v. Det gælder i  \r\n\r\n enkeltstående behandlingssituationer, men også for sygdomme, hvor  \r\n\r\n behandlingsindsatsen strækker sig over længere perioder, f.eks. ved  \r\n\r\n sukkersyge eller kræft hos den unge. </P>  \r\n\r\n<P>I de formentlig få tilfælde, hvor der er uenighed mellem den unge og  \r\n\r\n forældrene, er kompetencen til at bestemme lagt endeligt hos den 15-17 årige  \r\n\r\n unge. </P>  \r\n\r\n<P>Det betyder, at den unge får et personligt ansvar for den behandling, den  \r\n\r\n unge samtykker i, ligesom den unge vil kunne afvise et eventuelt urimeligt  \r\n\r\n pres fra forældremyndighedsindehaveren i behandlingssituationen. Den unge vil  \r\n\r\n tilmed, eventuelt sammen med sundhedspersonen, kunne kræve, at  \r\n\r\n forældremyndighedsindehaveren ikke får adgang til den unges sygestue. </P>  \r\n\r\n<P>Reelt vil det også være illusorisk ikke at overlade selvbestemmelsesretten  \r\n\r\n i de nævnte tilfælde til den unge selv, da den unge i disse tilfælde typisk  \r\n\r\n også fysisk vil kunne modsætte sig en behandling, hvis vedkommende ikke  \r\n\r\n ønsker denne. </P>  \r\n\r\n<P>For børn og unge under 15 år følges de almindelige regler i lov om  \r\n\r\n forældremyndighed og samvær, jf. beskrivelsen ovenfor af §§ 1-2 i denne lov.  \r\n\r\n Herefter er det forældremyndighedens indehaver, der giver informeret samtykke  \r\n\r\n på barnets vegne. Børn og unge, der er tilstrækkeligt modne til at tage  \r\n\r\n stilling til behandlingen m.v., skal ligeledes indvilge i behandlingen. Børn  \r\n\r\n og unge skal i det hele taget inddrages mest muligt i beslutningsprocessen  \r\n\r\n vedrørende deres forhold, alt afpasset efter deres modenhed og situationen i  \r\n\r\n øvrigt, jf. den generelle bestemmelse herom i lovforslagets § 11. </P>  \r\n\r\n<P>Situationen for børn og unge under 15 år adskiller sig i praksis ikke  \r\n\r\n meget fra situationen, hvor de er 15 - 17 år. Kun i tilfælde af uenighed  \r\n\r\n mellem forældre og barn har aldersgrænsen betydning:  \r\n\r\n Forældremyndighedsindehaveren har den endelig kompetence, når barnet er under  \r\n\r\n 15 år, dog forudsat, at børn og unge-udvalget, jf. nedenfor, ikke inddrages.  \r\n\r\n</P>  \r\n\r\n<P>Det bemærkes, at § 19 i forældremyndighedsloven medfører, at den af  \r\n\r\n forældrene, som ikke har forældremyndigheden, har ret til efter anmodning at  \r\n\r\n få orientering om barnets forhold fra skolen, børneinstitutionen samt social-  \r\n\r\n og sundhedsvæsenet. Hvor der i dette lovforslag omtales, at  \r\n\r\n forældremyndighedens indehaver har ret til information om barnets  \r\n\r\n helbredsforhold m.v., skal det samtidig forstås således, at den af  \r\n\r\n forældrene, som ikke har forældremyndigheden, har ovennævnte ret til  \r\n\r\n orientering. </P>  \r\n\r\n<P>Bestemmelsen i stk. 2 åbner mulighed for at fravige regler i stk. 1, hvis  \r\n\r\n den mindreårige, der er fyldt 15 år, efter en individuel vurdering skønnes  \r\n\r\n ikke at være i stand til at forstå konsekvenserne af sin stillingtagen. I så  \r\n\r\n fald er det forældremyndighedens indehaver, der giver informeret samtykke på  \r\n\r\n den unges vegne. </P>  \r\n\r\n<P>Den sociale lovgivning indeholder regler, der finder anvendelse i de  \r\n\r\n tilfælde, hvor forældremyndighedens indehaver ikke varetager barnets tarv i  \r\n\r\n relation til lægelige undersøgelse og behandling. Efter bistandslovens § 35 b  \r\n\r\n (med virkning fra 1. juli 1998 § 44 i lov om social service) kan børn og  \r\n\r\n unge-udvalget træffe beslutning om at gennemføre undersøgelse og behandling,  \r\n\r\n hvis forældremyndighedsindehaveren undlader at lade et barn eller en ung  \r\n\r\n undersøge eller behandle for en livstruende sygdom eller en sygdom, der  \r\n\r\n udsætter barnet eller den unge for varig og betydelig invaliditet. Efter  \r\n\r\n bistandslovens § 124 a (med virkning fra 1. juli 1998 § 58 i lov om social  \r\n\r\n service) har barnet eller den unge ret til at blive hørt. </P>  \r\n\r\n<P>Inden for specifikke områder af sundhedsretten gælder særlige regler for  \r\n\r\n mindreåriges selv- og medbestemmelsesret. Sådanne lovregulerede undtagelser  \r\n\r\n fra de generelle regler, der er indeholdt i dette lovforslag, skal  \r\n\r\n respekteres, jf. lovforslagets § 2. Det drejer sig om reglerne for abort,  \r\n\r\n sterilisation, prævention og organtransplantation. </P>  \r\n\r\n<P> <I>Abort.</I> I henhold til §§ 1-3 i lov om svangerskabsafbrydelse har  \r\n\r\n kvinder en lovbestemt ret til gratis abort inden for de første 12 uger af  \r\n\r\n graviditeten, og senere i svangerskabet kan et samråd under særlige  \r\n\r\n betingelser give tilladelse til abort. Forstår kvinden betydningen af  \r\n\r\n indgrebet, kan det kun finde sted med hendes samtykke - også selv om hun er  \r\n\r\n mindreårig. Forældremyndighedens indehaver skal normalt også samtykke, men  \r\n\r\n kvinden kan få tilladelse af samrådet til enten at undlade indhentelse af  \r\n\r\n samtykke eller at få indgrebet foretaget mod forældrenes vilje. </P>  \r\n\r\n<P> <I>Sterilisation.</I> En person under 18 år kan kun steriliseres under  \r\n\r\n ganske særlige omstændigheder og med godkendelse fra abortsamrådet, jf. § 4,  \r\n\r\n stk. 3, og § 5 i lov om sterilisation og kastration. Anmodning skal  \r\n\r\n fremsættes af både den mindreårige selv og forældremyndighedens indehaver.  \r\n\r\n</P>  \r\n\r\n<P> <I>Prævention.</I> Læger er forpligtet til at yde gratis vejledning om  \r\n\r\n anvendelse af svangerskabsforebyggende metoder, jf. § 11, stk. 1, i lov om  \r\n\r\n svangerskabshygiejne og fødselshjælp. Af § 11, stk. 3 fremgår det, at  \r\n\r\n vejledning kan tilbydes og ydes til mindreårige uden samtykke fra  \r\n\r\n forældremyndighedens indehaver. </P>  \r\n\r\n<P> <I>Organtransplantationer.</I> Lov om ligsyn, obduktion og  \r\n\r\n transplantation m.v. tildeler den mindreårige en selvstændig rolle. Således  \r\n\r\n kan transplantation fra en levende person under 18 år kun finde sted med  \r\n\r\n samtykke fra såvel den mindreårige som dennes forældremyndighedsindehaver,  \r\n\r\n jf. § 13, stk. 2. Det forudsættes desuden, at der er en ganske særlig grund  \r\n\r\n til at foretage transplantationen, hvilket skal ses i sammenhæng med, at  \r\n\r\n formålet med indgrebet ikke umiddelbart er at gavne barnet eller den unge  \r\n\r\n selv. Særlig grund kan f.eks. tænkes at foreligge, når det drejer sig om en  \r\n\r\n søster eller en bror. </P>  \r\n\r\n<P>Den selvstændige kompetence, som unge på 15-17 år får tillagt til at  \r\n\r\n træffe beslutning om behandling, udstrækkes til også at omfatte beslutninger  \r\n\r\n om aktindsigt i patientjournaler m.v. og spørgsmålet om at give samtykke til  \r\n\r\n videregivelse af helbredsoplysninger . Efter § 8, stk. 3, er unge på 15-17  \r\n\r\n år, berettiget til aktindsigt efter de almindelige regler i kapitel 4, og  \r\n\r\n unge på 15-17 år kan give samtykke til videregivelse af helbredsoplysninger  \r\n\r\n efter bestemmelserne i kapitel 5. </P>  \r\n\r\n<P>I de tilfælde, hvor der optræder legale repræsentanter for patienten -  \r\n\r\n forældremyndighedsindehaver, nærmeste pårørende eller værger - følger det af  \r\n\r\n reglen i § 5, at disse repræsentanter indtræder i patientens ret - i  \r\n\r\n fornødent omfang - til at få aktindsigt og give samtykke efter  \r\n\r\n videregivelsesreglerne. Der henvises til bemærkninger til § 5. </P>  \r\n\r\n<P> <I>Til § 9</I>  </P>  \r\n\r\n<P>Informations- og samtykkereglerne for patienter, der varigt mangler evnen  \r\n\r\n til at give informeret samtykke, har gennem mange år været uklare.  \r\n\r\n Sundhedspersoner har efter de nugældende regler på området i mange tilfælde  \r\n\r\n handlet på egen hånd med en &#187;løsere&#171; inddragelse af de nærmeste  \r\n\r\n pårørende. </P>  \r\n\r\n<P>I forbindelse med indførelsen af den ny værgemålslov pr. 1. januar 1997  \r\n\r\n blev spørgsmålet om denne patientgruppes forhold drøftet. I værgemålslovens  \r\n\r\n bemærkninger blev det tilkendegivet, at en eventuel løsning af problemet  \r\n\r\n måtte ske i sundhedslovgivningen, jf. nedenfor. </P>  \r\n\r\n<P>Patienter, der varigt mangler evnen til at give informeret samtykke til  \r\n\r\n behandling, omfatter en stor og uensartet gruppe mennesker. Det drejer sig om  \r\n\r\n mennesker med nedsat psykisk funktionsevne, hvad enten denne tilstand har  \r\n\r\n eksisteret fra fødslen eller er opstået senere, som tilfældet er for demente.  \r\n\r\n</P>  \r\n\r\n<P>Endvidere må kroniske sindslidende - og sindslidende med langvarige  \r\n\r\n sygdomsforløb - ofte henregnes til denne gruppe af patienter. Afgørende er,  \r\n\r\n om de kan forholde sig fornuftsmæssigt til behandlingsforslag m.v. i en  \r\n\r\n behandlingssituation, altså om de kan give et (meningsfyldt) informeret  \r\n\r\n samtykke. Kan en kronisk sindslidende ikke det, må vedkommende betegnes som  \r\n\r\n &#187;en patient, der varigt mangler evnen til at give informeret  \r\n\r\n samtykke&#171;, og i givet fald følges reglerne i § 9, dvs. at de nærmeste  \r\n\r\n pårørende giver informeret samtykke. </P>  \r\n\r\n<P>Da begrebet &#187;en patient, der varigt mangler evnen til at give  \r\n\r\n informeret samtykke&#171; er afgørende for, om det er patienten selv eller en  \r\n\r\n stedfortræder, der giver informeret samtykke til behandling m.v., er  \r\n\r\n fastlæggelsen i den konkrete behandlingssituation af denne tilstand afgørende  \r\n\r\n for patienten og varetagelsen af patientens interesser. Sundhedsministeriet  \r\n\r\n vil derfor i samarbejde med Sundhedsstyrelsen udarbejde en vejledning, der  \r\n\r\n nærmere uddyber begrebet. </P>  \r\n\r\n<P>For så vidt angår sindslidende bemærkes, at patientretsstillingsloven  \r\n\r\n finder anvendelse generelt. Når betingelserne for at anvende loven om  \r\n\r\n frihedsberøvelse og anden tvang i psykiatrien er til stede, har sidstnævnte  \r\n\r\n lov dog forrang for lov om patienters retsstilling. </P>  \r\n\r\n<P>Det skal i øvrigt understreges, at patientrettighedsloven alene behandler  \r\n\r\n den pågældende gruppes forhold, når de optræder som patienter, dvs. er i  \r\n\r\n kontakt med sundhedsvæsenet, jf. lovens anvendelsesområde. De pågældendes  \r\n\r\n øvrige livsforhold reguleres først og fremmest af den sociale lovgivning.  \r\n\r\n</P>  \r\n\r\n<P>Midlertidig mangel på evne til at give informeret samtykke foreligger ved  \r\n\r\n bevidstløshed, forårsaget f.eks. af ulykke, forgiftning eller andre forhold.  \r\n\r\n Varig mangel på evne til at give informeret samtykke foreligger, når evnen  \r\n\r\n til at handle fornuftsmæssigt er varigt fraværende, f.eks. på grund af  \r\n\r\n manglende udvikling eller på grund af alderssvækkelse el. lign. Gruppen af  \r\n\r\n demente hører ofte til denne kategori. </P>  \r\n\r\n<P>En patient med midlertidig mangel på evnen til at give informeret samtykke  \r\n\r\n (f.eks. på grund af bevidstløshed) skønnes alene at have behov for at være  \r\n\r\n omfattet af reglen i § 10 om øjeblikkeligt behandlingsbehov. Den midlertidige  \r\n\r\n mangel på evnen til at give informeret samtykke kan senere resultere i  \r\n\r\n generhvervelse af evnen eller varigt tab af evnen. I førstnævnte tilfælde  \r\n\r\n følges herefter de almindelige regler om informeret samtykke i §§ 6 og 7 og i  \r\n\r\n sidstnævnte tilfælde følges særreglen i § 9. </P>  \r\n\r\n<P>Efter § 9, stk. 1, er det de nærmeste pårørende, der giver informeret  \r\n\r\n samtykke til undersøgelse, behandling m.v. for de omhandlede patienter.  \r\n\r\n Reglen lovfæster og skærper den praksis, der i vid udstrækning har være fulgt  \r\n\r\n på området. </P>  \r\n\r\n<P>Begrebet &#187;nærmeste pårørende&#171; anvendes i store dele af  \r\n\r\n privatretten. Ved en konkret vurdering i det enkelte tilfælde må det afgøres,  \r\n\r\n hvem der er nærmeste pårørende. Ved nærmeste pårørende forstås først og  \r\n\r\n fremmest patientens samlevende ægtefælle eller samlever, slægtninge i lige  \r\n\r\n linie og, alt efter de konkrete forhold, søskende. Adoptivbørn vil som regel  \r\n\r\n og plejebørn jævnligt også kunne betragtes som nærmeste pårørende. Efter  \r\n\r\n omstændighederne, navnlig hvor der ikke er en ægtefælle, samlever eller børn,  \r\n\r\n vil slægtninge, som patienten er nært knyttet til eller nært besvogret med,  \r\n\r\n også kunne betragtes som nærmeste pårørende. En partner i et registreret  \r\n\r\n parforhold falder også ind under begrebet. </P>  \r\n\r\n<P>Iøvrigt bør &#187;nærmeste pårørende&#171; afhængigt af den konkrete  \r\n\r\n situation fortolkes udvidende. Familiebåndet behøver således ikke altid at  \r\n\r\n være ene-afgørende. En nær ven, en patientrådgiver, en bistandsværge, en  \r\n\r\n støtte- og kontaktperson, en besøgsven eller en anden omsorgsgiver, der er  \r\n\r\n fortrolig med patienten, og som af patienten opfattes som &#187;den  \r\n\r\n nærmeste&#171;, falder ind under begrebet, hvis det er utvivlsomt, at  \r\n\r\n pågældende er den nærmeste. </P>  \r\n\r\n<P>Efter den nye værgemålslov kan et værgemål i større omfang end tidligere  \r\n\r\n tilpasses den enkelte persons behov vedrørende såvel økonomiske som  \r\n\r\n personlige forhold. Værgemålet skal omfatte mindst muligt, og det kan gives  \r\n\r\n midlertidigt, hvis der ikke er behov for en varig ordning. </P>  \r\n\r\n<P>Justitsministeriet har i bemærkningerne til lovforslaget om værgemål  \r\n\r\n (Lovforslag nr. L 191, 1994-95, s. 16 og 17) anført, at spørgsmålet om  \r\n\r\n værgens medvirken til at træffe beslutning om lægebehandling og anden  \r\n\r\n behandling ikke er fuldt afklaret. Det må således antages, at der i dag i  \r\n\r\n langt de fleste tilfælde i praksis ikke beskikkes værger i de formentlig  \r\n\r\n mange tilfælde, hvor læger står over for spørgsmålet om eventuel  \r\n\r\n iværksættelse af lægebehandling af varigt inhabile (patienter, der varigt  \r\n\r\n mangler evnen til at give informeret samtykke). </P>  \r\n\r\n<P>Det er ifølge bemærkningerne til lovforslaget om værgemål  \r\n\r\n Justitsministeriets opfattelse, &#187;at spørgsmålet om, hvorvidt der skal  \r\n\r\n stilles krav om en værges medvirken til at træffe beslutninger om behandling  \r\n\r\n ved læger, tandlæger og lignende, ikke kan afklares ved værgemålsloven.  \r\n\r\n Såfremt der findes behov for en nærmere regulering af dette spørgsmål, må det  \r\n\r\n ske i sundhedslovgivningen, hvor der allerede i dag findes bestemmelser om  \r\n\r\n samtykke til behandling.&#171; </P>  \r\n\r\n<P>Endvidere stilles spørgsmålet, om det vil være hensigtsmæssigt i praksis,  \r\n\r\n at en værges samtykke vil skulle indhentes i alle behandlingssituationer.  \r\n\r\n Justitsministeriet er med hensyn til dette spørgsmål enig med  \r\n\r\n værgemålsudvalget i, at et værgesamtykke til behandling oftest vil have  \r\n\r\n karakter af en illusion. Værgens rolle vil her være at godkende og dermed  \r\n\r\n legitimere en i forvejen truffet beslutning taget af fagfolk, og en  \r\n\r\n utilsigtet konsekvens kunne være, at det professionelle ansvar hos lægen vil  \r\n\r\n forflygtiges, og at ansvarsforholdene i relation til f.eks. lægeloven blev  \r\n\r\n udvisket. </P>  \r\n\r\n<P>Værgemålsudvalget afgav betænkning i februar 1993 (betænkning nr.  \r\n\r\n 1247/1993). </P>  \r\n\r\n<P>Det er på denne baggrund ikke fundet hensigtsmæssigt systematisk at  \r\n\r\n anvende værgemålsordninger til afgivelse af informeret samtykke til  \r\n\r\n behandling m.v. for patienter, der ikke selv kan varetage deres interesser. I  \r\n\r\n øvrigt vil størstedelen af værgemålene næppe omfatte helbredsforhold, og vil  \r\n\r\n således være uden interesse for patientretten. </P>  \r\n\r\n<P>Kun i de relativt få tilfælde, hvor der allerede foreligger et værgemål,  \r\n\r\n der omfatter personlige forhold, herunder helbredsforhold, jf.  \r\n\r\n værgemålslovens § 5, er det relevant at inddrage værgen i beslutninger om  \r\n\r\n lægebehandling m.v., da det ikke forekommer rimeligt, at to forskellige  \r\n\r\n repræsentanter for patienten kan træffe beslutning om principielt samme  \r\n\r\n forhold. </P>  \r\n\r\n<P>Har en patient, der varigt mangler evnen til at give informeret samtykke,  \r\n\r\n ingen nærmeste pårørende, bliver det spørgsmålet om, hvorledes man kan  \r\n\r\n udforme en praktisk og administrerbar regel, der samtidig tilsikrer  \r\n\r\n vedkommende en retssikkerhedsmæssig forsvarlig løsning. </P>  \r\n\r\n<P>Til sikring af en retssikkerhedsmæssigt forsvarlig løsning bør det kræves,  \r\n\r\n at en tredjemand - der er uafhængig af behandleren - kan varetage den  \r\n\r\n pågældendes interesser, idet der i de omhandlede tilfælde ikke er nogen  \r\n\r\n nærmeste pårørende, der kan udfylde denne funktion. En uvildig tredjemand må  \r\n\r\n altså hentes fra en kreds af &#187;fremmede&#171;. </P>  \r\n\r\n<P>I § 9, stk. 2, foreslås det, at den uvildige tredjemand bliver en anden  \r\n\r\n sundhedsperson, der har faglig indsigt på området og som ikke tidligere har  \r\n\r\n deltaget i eller fremover skal deltage i behandlingen af den pågældende  \r\n\r\n patient. Alt andet lige findes en sådan sundhedsperson mere velegnet end en  \r\n\r\n &#187;god mand&#171; (&#187;sundhedsværge&#171;), valgt af en kreds af  \r\n\r\n interesserede personer, bl.a. fordi en sådan &#187;god mand&#171; typisk vil  \r\n\r\n blive tilkaldt med kort varsel og i øvrigt ikke vil have kendskab til  \r\n\r\n patienten eller dennes behandlingsbehov og ønsker. </P>  \r\n\r\n<P>Det er vigtigt, at den &#187;anden sundhedsperson&#171; er uafhængig af  \r\n\r\n den behandlende sundhedsperson. Der må således ikke eksistere et  \r\n\r\n over/underordnelsesforhold mellem de to sundhedspersoner, og kravet om  \r\n\r\n uvildighed kan medføre, at der - i den konkrete situation - kan blive tale om  \r\n\r\n en udefra kommende sundhedsperson. </P>  \r\n\r\n<P>Den foreslåede regel tilfredsstiller således både behovet for smidighed og  \r\n\r\n behovet for retssikkerhed for patienten. </P>  \r\n\r\n<P>Lovforslaget dækker al undersøgelse, diagnosticering, behandling,  \r\n\r\n sundhedsfaglig pleje, etc., kort sagt alle former for medicinske indgreb -  \r\n\r\n fra de mindste og bagatelagtige til mere omfattende kirurgiske indgreb m.v.  \r\n\r\n</P>  \r\n\r\n<P>At inddrage en anden sundhedsperson ved de helt bagatelagtige indgreb, som  \r\n\r\n f.eks. temperaturtagning, skiftning af bind på sår og lignende forekommer  \r\n\r\n uhensigtsmæssigt og overflødigt. Reglen i stk. 3 opfanger disse tilfælde.  \r\n\r\n Formuleringen &#187;behandlingen er af mindre indgribende karakter med hensyn  \r\n\r\n til omfang og varighed&#171; skal forstås snævert, som beskrevet ovenfor. Er  \r\n\r\n den behandlende sundhedsperson i tvivl, bør han inddrage en anden  \r\n\r\n sundhedsperson efter reglen i stk. 2. </P>  \r\n\r\n<P>Da reglen i § 9 , stk. 1, giver de nærmeste pårørende eller værgen en  \r\n\r\n retlig kompetence til at give informeret samtykke til behandling m.v. på  \r\n\r\n patientens vegne, kan der i helt ekstraordinære situationer opstå tilfælde,  \r\n\r\n hvor de nærmeste pårørende eller værgen varetager samtykket på en måde, der  \r\n\r\n klart er i modstrid med patientens interesser. Det er derfor nødvendigt at  \r\n\r\n have en meget snæver undtagelsesbestemmelse, der opfanger disse utypiske og  \r\n\r\n meget sjældne tilfælde. Bestemmelsen i stk. 4 forudsættes således kun anvendt  \r\n\r\n i de yderst få tilfælde, hvor sundhedspersonen skønner, at de nærmeste  \r\n\r\n pårørendes eller værgens forvaltning af samtykket åbenbart vil skade  \r\n\r\n patienten eller behandlingsresultatet. I så fald kan sundhedspersonen  \r\n\r\n behandle m.v., såfremt vedkommende embedslægeinstitution har givet sin  \r\n\r\n tilslutning til, at den påtænkte undersøgelse eller behandling udføres. </P>  \r\n\r\n<P>I disse tilfælde, hvor der foreligger en mulig konflikt mellem  \r\n\r\n sundhedspersonen og de nærmeste pårørende eller værgen, findes det relevant  \r\n\r\n at inddrage en uafhængig opmand uden for behandlingssituationen, nemlig  \r\n\r\n embedslægen. </P>  \r\n\r\n<P>Det vil i patientens journal skulle noteres, med navn og titel, når en  \r\n\r\n anden sundhedsperson har givet tilslutning til en behandling efter reglen i §  \r\n\r\n 9, stk. 2, eller når embedslægen har givet tilslutning til en behandling  \r\n\r\n efter reglen i § 9, stk. 4. </P>  \r\n\r\n<P>Det bemærkes, at de tilfælde, hvor tilslutning skal foreligge fra en anden  \r\n\r\n sundhedsperson, jf. § 9, stk. 2, og de tilfælde, hvor tilslutning skal  \r\n\r\n foreligge fra embedslægen, jf. § 9, stk. 4, optræder nævnte sundhedspersoner  \r\n\r\n som kontrol- og omsorgspersoner for patienten. Tilslutningen vedrører et  \r\n\r\n konkret behandlingsforslag, og de uvildige sundhedspersoner skal varetage  \r\n\r\n patientens interesser og behov, men de har ikke status som legale  \r\n\r\n repræsentanter på linie med forældremyndighedsindehaver, nærmeste pårørende  \r\n\r\n eller værge. De uvildige sundhedspersoner er således ikke omfattet af  \r\n\r\n bestemmelsen i § 5 om ret for legale repræsentanter til - i fornødent omfang  \r\n\r\n - at indtræde i patientens rettigheder efter loven. </P>  \r\n\r\n<P> <I>Til § 10</I>  </P>  \r\n\r\n<P>Sundhedspersonen kan efter bestemmelsen give behandling uden samtykke, når  \r\n\r\n der er tale om en akut - og typisk livsnødvendig - behandling. </P>  \r\n\r\n<P>Hvis patienten befinder sig i en situation, hvor øjeblikkelig behandling  \r\n\r\n er påkrævet for patientens overlevelse eller for på længere sigt at forbedre  \r\n\r\n patientens chance for overlevelse eller for et væsentligt bedre resultat af  \r\n\r\n behandlingen, kan sundhedspersonen indlede eller fortsætte en behandling uden  \r\n\r\n samtykke fra patienten eller fra en legal repræsentant. </P>  \r\n\r\n<P>Bestemmelsen hviler på en nødretsbetragtning: Det mindre gode (patientens  \r\n\r\n selvbestemmelse) må vige for at opnå et større gode (patientens liv og  \r\n\r\n førlighed). </P>  \r\n\r\n<P>Bestemmelsens tyngdepunkt ligger i det øjeblikkelige behandlingbehov.  \r\n\r\n Dette foreligger, når &#187;øjeblikkelig behandling er påkrævet for  \r\n\r\n patientens overlevelse&#171;, dvs. øjeblikkelig livsnødvendig behandling,  \r\n\r\n eller hvor behandling er uopsættelig for på længere sigt at forbedre  \r\n\r\n patientens chance for at overleve eller for et væsentligt bedre resultat af  \r\n\r\n behandlingen. </P>  \r\n\r\n<P>Er der tale om en voksen person ved fuld bevidsthed, skal informeret  \r\n\r\n samtykke indhentes efter reglerne i §§ 6 og 7. Er der tale om en 15-17 årig  \r\n\r\n ved fuld bevidsthed, skal informeret samtykke indhentes efter reglen i § 8. I  \r\n\r\n begge tilfælde skal indhentelsen af samtykket selvsagt være tilpasset den  \r\n\r\n akutte situation. </P>  \r\n\r\n<P>Reglen i § 10 retter sig mod en &#187;patient, der midlertidigt eller  \r\n\r\n varigt mangler evnen til at give informeret samtykke eller er under 15  \r\n\r\n år&#171;, dvs. 3 kategorier af patienter: </P>  \r\n\r\n<P>A) en patient, der midlertidigt mangler evnen til at give informeret  \r\n\r\n samtykke (oftest på grund af bevidstløshed), </P>  \r\n\r\n<P>B) en patient, der varigt mangler evnen til at give informeret samtykke  \r\n\r\n (jf. § 9), og </P>  \r\n\r\n<P>C) en patient under 15 år. </P>  \r\n\r\n<P>§ 12, stk. 1, i Sundhedsstyrelsens cirkulære om information og samtykke  \r\n\r\n omhandler alene den patientgruppe, der er omtalt under kategori A. § 12,  \r\n\r\n stk.1's øvrige indhold svarer til den nu foreslåede regel. </P>  \r\n\r\n<P>Da der er tale om øjeblikkeligt behandlingsbehov, bør en tilsvarende regel  \r\n\r\n også gælde for patienter under kategorierne B og C. I princippet kunne der  \r\n\r\n indhentes samtykke fra disses legale repræsentanter (nærmeste pårørende,  \r\n\r\n værge, forældremyndighedsindehaver), men da situationen er akut, vil det  \r\n\r\n oftest være direkte livstruende at anvende tid hertil. Sundhedspersonen kan  \r\n\r\n således efter den foreslåede regel behandle umiddelbart uden indhentelse af  \r\n\r\n samtykke fra den legale repræsentant. </P>  \r\n\r\n<P>Det ligger netop i den akutte situation - i det øjeblikkelige  \r\n\r\n behandlingsbehov - at sagen er så hastende, at der ikke er tid til at  \r\n\r\n kontakte tredjeperson for at få et samtykke. Hvis der er tid til at indhente  \r\n\r\n et samtykke fra en legal repræsentant, er der ikke tale om øjeblikkeligt  \r\n\r\n behandlingsbehov i bestemmelsens forstand. I så fald skal de legale  \r\n\r\n repræsentanter samtykke efter reglerne i § 9 eller i forældremyndighedsloven.  \r\n\r\n I den forbindelse bemærkes, at de legale repræsentanter skal varetage  \r\n\r\n patientens interesser og behov. De kan således ikke give afkald på  \r\n\r\n livsnødvendig behandling m.v. Der henvises til bemærkningerne til § 5. </P>  \r\n\r\n<P>Bestemmelsen i lovforslagets § 10 skal ses i sammenhæng med lægelovens §  \r\n\r\n 7, stk. 1, om påtrængende nødvendig lægehjælp, og straffelovens §§ 250 og 253  \r\n\r\n om handlepligt. </P>  \r\n\r\n<P>Efter lægelovens § 7, stk. 1, er enhver læge forpligtet på begæring at yde  \r\n\r\n den første fornødne lægehjælp, når hurtig lægehjælp efter de foreliggende  \r\n\r\n oplysninger må anses for påtrængende nødvendig, såsom ved  \r\n\r\n forgiftningstilfælde, større blødninger, kvælningsanfald og fødsler, hvor  \r\n\r\n jordemoderhjælp ikke kan skaffes til veje, eller hvor jordemoderen tilkalder  \r\n\r\n lægen. Har lægen gyldigt forfald, eller kan rettidig lægehjælp blive ydet af  \r\n\r\n en anden, som efter forholdene er nærmere dertil, er han dog fritaget for den  \r\n\r\n omhandlede forpligtelse. </P>  \r\n\r\n<P>Der er et stort sammenfald mellem de situationer, som henholdsvis  \r\n\r\n lovforslagets § 10 og lægelovens § 7, stk. 1, dækker. Den bagved liggende  \r\n\r\n tankegang er den samme: Der er tale om akutte tilfælde, hvor øjeblikkelig  \r\n\r\n handling er påkrævet. Der er derfor ikke tid til at indhente et informeret  \r\n\r\n samtykke fra en legal repræsentant eller tid til at hente en anden læge. </P>  \r\n\r\n<P>Efter straffelovens § 250 straffes den, som hensætter en anden i hjælpeløs  \r\n\r\n tilstand eller forlader en under hans varetægt stående person i sådan  \r\n\r\n tilstand, med fængsel, der, når handlingen har medført døden eller grov  \r\n\r\n legemsbeskadigelse, under i øvrigt skærpende omstændigheder kan stige til 8  \r\n\r\n år. </P>  \r\n\r\n<P>Efter straffelovens § 253 straffes med bøde eller hæfte den, som uagtet  \r\n\r\n det var ham muligt uden særlig fare eller opofrelse for sig selv eller andre,  \r\n\r\n undlader </P>  \r\n\r\n<P>1) efter evne at hjælpe nogen, der er i øjensynlig livsfare, eller </P>  \r\n\r\n<P>2) at træffe de foranstaltninger, som af omstændighederne kræves til  \r\n\r\n redning af nogen tilsyneladende livløs, eller som er påbudt til omsorg for  \r\n\r\n personer, der er ramt af skibbrud eller anden tilsvarende ulykke. </P>  \r\n\r\n<P> <I>Til § 11</I>  </P>  \r\n\r\n<P>Bestemmelsen gælder i alle tilfælde, hvor patienten ikke selv har  \r\n\r\n kompetencen til at give informeret samtykke, dvs. i forhold til børn og unge  \r\n\r\n under 15 år, umodne børn og unge på 15-17 år (§ 8, stk. 2) og patienter, der  \r\n\r\n varigt mangler evnen til at give informeret samtykke (§ 9). </P>  \r\n\r\n<P>En patient, der ikke selv kan give informeret samtykke til behandling m.v.  \r\n\r\n på grund af mindreårighed eller nedsat psykisk funktionsevne, skal dog  \r\n\r\n inddrages mest muligt i beslutningsprocessen, også selv om der er legale  \r\n\r\n repræsentanter, der er bemyndiget til at varetage patientens interesser  \r\n\r\n gennem det informerede samtykke. Dette grundsynspunkt, der hviler på  \r\n\r\n respekten for individets værdighed, ukrænkelighed og selvbestemmelsesret, er  \r\n\r\n kommet til udtryk i denne bestemmelse. De tilkendegivelser, som patienten er  \r\n\r\n fremkommet med, skal i det omfang de er aktuelle og relevante, tillægges  \r\n\r\n betydning i beslutningsprocessen om et behandlingsforløb m.v. </P>  \r\n\r\n<P>Børn og unge under 15 år er ofte, alt afhængigt af deres udvikling og  \r\n\r\n modenhed, i stand til fuldt ud at forstå sygdomssituationen,  \r\n\r\n behandlingsmulighederne m.v., eller i hvert fald væsentlige elementer heraf.  \r\n\r\n I så fald skal disses indforståelse indgå som en væsentlig faktor i  \r\n\r\n forældremyndighedsindehaverens stillingtagen. Der henvises i øvrigt til  \r\n\r\n bemærkningerne til § 8. </P>  \r\n\r\n<P>Patienter, der varigt mangler evnen til at give informeret samtykke, udgør  \r\n\r\n en meget bred og uensartet gruppe, der dækker over store variationer af  \r\n\r\n manglende evne til at give samtykke. Ofte vil en patient, der er omfattet af  \r\n\r\n denne gruppe, kunne forstå dele af sygdomsproblematikken, og den pågældendes  \r\n\r\n tilkendegivelser skal i så fald medtages mest muligt i den legale  \r\n\r\n repræsentants beslutningsproces. Der henvises i øvrigt til bemærkningerne til  \r\n\r\n § 9. </P>  \r\n\r\n<P>Europarådets konvention om menneskerettigheder og biomedicin indeholder  \r\n\r\n følgende bestemmelse: </P>  \r\n\r\n<P>&#187;Artikel 9 - Tidligere udtrykte ønsker. </P>  \r\n\r\n<P>Der skal tages hensyn til tidligere ønsker vedrørende en lægelig  \r\n\r\n intervention udtrykt af en patient, som på interventionstidspunktet ikke er i  \r\n\r\n stand til at udtrykke sine ønsker.&#171; </P>  \r\n\r\n<P>Tilsvarende bestemmelse findes andre steder, f.eks. i WHO's &#187;A  \r\n\r\n Declaration on the Promotion of Patients&#171; Rights in Europe', marts 1994,  \r\n\r\n og i den finske retsstillingslov (lov nr. 785 af 17. august 1992). </P>  \r\n\r\n<P>Denne generelle bestemmelse gælder også i forholdet mellem patient og  \r\n\r\n sundhedsperson efter patientretsstillingsloven. Når disse tidligere udtrykte  \r\n\r\n ønsker må antages fortsat at være aktuelle og relevante, skal de tillægges  \r\n\r\n betydning, og indgå som et element i sundhedspersonens  \r\n\r\n behandlingsovervejelser. </P>  \r\n\r\n<P> <I>Til § 12</I>  </P>  \r\n\r\n<P>Bestemmelsen fastslår, hvem der er forpligtet til at drage omsorg for, at  \r\n\r\n informeret samtykke til undersøgelse og behandling m.v. indhentes efter  \r\n\r\n reglerne i §§ 6-8 og § 9, stk. 1, at der foreligger tilslutning fra en anden  \r\n\r\n sundhedsperson efter § 9, stk. 2, at der foreligger tilslutning fra  \r\n\r\n vedkommende embedslægeinstitution efter § 9, stk. 4, og at patienter  \r\n\r\n informeres og inddrages mest muligt i beslutningsprocessen efter § 11: Den  \r\n\r\n sundhedsperson, der er ansvarlig for behandlingen m.v. Det er udtrykkeligt  \r\n\r\n tilkendegivet, at den ansvarlige sundhedsperson skal drage omsorg for, at  \r\n\r\n informeret samtykke indhentes, at der gives de nødvendige tilslutninger og at  \r\n\r\n patienter, der er under 15 år, eller varigt mangler evnen til at give  \r\n\r\n informeret samtykke, medinddrages i beslutningsprocessen. </P>  \r\n\r\n<P>Heri ligger, at den ansvarlige sundhedsperson kan delegere selve den  \r\n\r\n konkrete informationsgivning og indhentelse af samtykke til sine medarbejdere  \r\n\r\n (&#187;medhjælp&#171; i lægelovens forstand), principielt uanset vedkommendes  \r\n\r\n uddannelsesmæssige baggrund, men dog forudsat at den for behandlingen  \r\n\r\n ansvarlige sundhedsperson i øvrigt har vurderet, at den pågældende også vil  \r\n\r\n være i stand til at give informationen og indhente samtykket på forsvarlig  \r\n\r\n vis. I f.eks. sygehusvæsenet vil der ofte være tale om delegation til en  \r\n\r\n anden læge, en sygeplejerske eller en lægesekretær. Tilsvarende gælder for  \r\n\r\n indhentelse af tilslutning fra en anden sundhedsperson eller  \r\n\r\n embedslægeinstitutionen, og inddragelse af patienter, der er under 15 år, og  \r\n\r\n patienter, der varigt mangler evnen til at give informeret samtykke, i  \r\n\r\n beslutningsprocessen. </P>  \r\n\r\n<P> <B>Kapitel 3</B>  </P>  \r\n\r\n<P> <I>Selvbestemmelse i særlige tilfælde</I>  </P>  \r\n\r\n<P>I dette kapitel er optaget regler, der regulerer en række konkrete  \r\n\r\n situationer vedrørende selvbestemmelsesretten, der har været aktuelle gennem  \r\n\r\n de senere år, og hvor en retlig regulering er fundet nødvendig. Det drejer  \r\n\r\n sig om sultestrejkende og personer, der nægter at modtage blodtransfusion.  \r\n\r\n</P>  \r\n\r\n<P>Endvidere er medtaget regler vedrørende behandling af uafvendeligt døende  \r\n\r\n samt de såkaldte livstestamenter, dvs. formaliserede forhåndstilkendegivelser  \r\n\r\n om, at patienten, såfremt denne skulle komme i en situation, hvor vedkommende  \r\n\r\n ikke kan udøve sin selvbestemmelsesret, ikke ønsker livsforlængende  \r\n\r\n behandling i visse sygdomssituationer. Reglerne om livstestamenter findes i  \r\n\r\n dag i lægeloven. Disse foreslås overført til nærværende lovgivning, da de  \r\n\r\n vedrører patienters retsstilling. Samtidig lovfæstes livstestamentets  \r\n\r\n indhold. Adgangen for uafvendeligt døende til at blive holdt fri for smerter  \r\n\r\n med smertestillende midler, selv om dette kan medføre fremskyndelse af døden,  \r\n\r\n som hidtil har været indeholdt i livstestamentet, fremgår direkte af  \r\n\r\n lovforslagets § 16. Da lægen typisk altid vil anvende smertestillende midler  \r\n\r\n i den pågældende situation som en almindelig lægefaglig norm, er dette ønske  \r\n\r\n udeladt af testamentsformularen. Endelig understreges, at en sundhedsperson  \r\n\r\n fremover kun forpligtes til at kontakte Livstestamenteregistret, hvor der kan  \r\n\r\n være tvivl om berettigelsen af at iværksætte eller fortsætte en behandling.  \r\n\r\n</P>  \r\n\r\n<P>Herudover er reglerne omformuleret, så de passer bedre ind i en lov, der  \r\n\r\n sætter patientens retsstilling i centrum. </P>  \r\n\r\n<P> <I>Til § 13</I>  </P>  \r\n\r\n<P>Bestemmelsen i § 13 medfører, at de grundlæggende regler om informeret  \r\n\r\n samtykke i §§ 6-7 også finder anvendelse på de specielle tilfælde, der er  \r\n\r\n omhandlet i kapitel 3. </P>  \r\n\r\n<P>Reglen om mindreåriges selvstændige beslutningskompetence i § 8 finder  \r\n\r\n ligeledes anvendelse i relation til spørgsmålet om sultestrejke, afvisning af  \r\n\r\n at modtage blod og behandling af uafvendeligt døende. Ved oprettelse af  \r\n\r\n livstestamente gælder dog en 18 års grænse, da der er tale om en  \r\n\r\n forhåndstilkendegivelse fra en person, der endnu ikke er patient. </P>  \r\n\r\n<P>En patient på f.eks. 16 år, der er medlem af trossamfundet Jehovas Vidner,  \r\n\r\n og som er moden og bevidst om sin situation, kan således afvise at modtage  \r\n\r\n blod, hvilket sundhedspersonen skal respektere, hvis de øvrige betingelser  \r\n\r\n efter § 15 er opfyldt. </P>  \r\n\r\n<P>Er den 16 årige ikke i stand til at forstå konsekvenserne af sin  \r\n\r\n stillingtagen, jf. § 8, stk. 2, overgår beslutningskompetencen til  \r\n\r\n forældrene. Er disse ligeledes medlem af Jehovas Vidner, og beslutter at  \r\n\r\n afvise, at den 16 årige må modtage blod, skal sundhedspersonen rette  \r\n\r\n henvendelse til patientens kommune med henblik på, at kommunens børn og  \r\n\r\n unge-udvalg kan beslutte, om behandling, der medfører transfusion af blod  \r\n\r\n eller blodprodukter, kan finde sted uden samtykke. </P>  \r\n\r\n<P>Der henvises til bemærkningerne til § 8. </P>  \r\n\r\n<P>Patienter, der varigt mangler evnen til at give informeret samtykke, er  \r\n\r\n ikke omfattet af kapitel 3, jf. at § 13 ikke henviser til § 9. </P>  \r\n\r\n<P>De nærmeste pårørende eller en værge, har således ingen kompetence til  \r\n\r\n (mulighed for) at træffe beslutning på denne patientgruppes vegne i relation  \r\n\r\n til sultestrejke, afvisning af at modtage blod, behandling af uafvendeligt  \r\n\r\n døende eller oprettelse af livstestamente. </P>  \r\n\r\n<P>Alle uafvendeligt døende kommer i slutfasen af deres liv i den situation,  \r\n\r\n at de mister bevidstheden, hvilken tilstand varer resten af den sidste korte  \r\n\r\n tid af deres liv. Ud fra en rent sproglig fortolkning vil de i denne fase  \r\n\r\n være &#187;patienter, der varigt mangler evnen til at give informeret  \r\n\r\n samtykke&#171;. Men da § 9 ikke gælder for de særlige tilfælde i kapitel 3,  \r\n\r\n er det herved tilkendegivet, at de nærmeste pårørende eller en værge ikke får  \r\n\r\n tildelt en beslutningskompetence i den afsluttende fase for almindelige  \r\n\r\n patienter. </P>  \r\n\r\n<P>Reglen om øjeblikkeligt behandlingsbehov, jf. § 10, er ligeledes holdt  \r\n\r\n uden for kapitel 3. De særlige tilfælde af selvbestemmelsesret, der er  \r\n\r\n indeholdt i kapitlet, skal respekteres, også hvis patienten i  \r\n\r\n behandlingsforløbet kommer i en situation, hvor § 10 i og for sig kunne  \r\n\r\n anvendes, dvs. hvis patienten er blevet bevidstløs og hans situation har  \r\n\r\n udviklet sig livstruende. Sundhedspersonen er således afskåret fra at  \r\n\r\n behandle i den situation. Selvbestemmelsesretten skal respekteres. </P>  \r\n\r\n<P>§ 11 om patientens inddragelse har i kapitel 3-situationer alene betydning  \r\n\r\n ved behandling af børn under 15 år. Børnenes synspunkter skal indgå som et  \r\n\r\n væsentligt element i beslutningsprocessen, hvilket i øvrigt også fremgår af  \r\n\r\n forældremyndighedsloven og af bistandsloven i forbindelse med børn og  \r\n\r\n unge-udvagets afgørelser. </P>  \r\n\r\n<P>§ 12, der fastlægger sundhedspersonens ansvar, gælder også for de særlige  \r\n\r\n tilfælde, der er omfattet af kapitel 3. </P>  \r\n\r\n<P> <I>Til § 14</I>  </P>  \r\n\r\n<P>Bestemmelsen om sultestrejkende er en videreførelse af § 13 i  \r\n\r\n Sundhedsstyrelsens cirkulære nr. 163 af 22. september 1992 om information og  \r\n\r\n samtykke m.v. (&#187;Lægers pligt og patienters ret&#171;). Bestemmelsen  \r\n\r\n udstrækker den respekt for individets integritet og selvbestemmelse, som  \r\n\r\n lovforslaget hviler på, til den specielle og sjældne situation, hvor en habil  \r\n\r\n patient har iværksat spisevægring. </P>  \r\n\r\n<P>Med bestemmelsen understreges, at selv om den sultestrejkende vil dø af  \r\n\r\n sit forehavende, så er sundhedspersonen (lægen) ikke berettiget til at  \r\n\r\n forhindre dette, heller ikke hvis den sultestrejkende bliver bevidstløs. </P>  \r\n\r\n<P>Ofte vil en sultestrejke blive indledt af personer, der opholder sig uden  \r\n\r\n for sygehusvæsenet, f.eks. i fængsler el. lign. Hvadenten sultestrejke  \r\n\r\n gennemføres på en institution udenfor sundhedsvæsenet eller patienten bliver  \r\n\r\n overført til et sygehus, vil der være tale om en behandlingssituation, der er  \r\n\r\n omfattet af lovens regler. </P>  \r\n\r\n<P>Hvor der i øvrigt er tale om spisevægring, vil den pågældende patient i  \r\n\r\n overensstemmelse med selvbestemmelsesretten, forudsat at vedkommende er fuldt  \r\n\r\n bevidst om situationen, ligeledes have ret til at gennemføre spisevægringen  \r\n\r\n med den konsekvens, at døden indtræder. </P>  \r\n\r\n<P>Det kræves efter bestemmelsen, at patienten utvivlsomt har iværksat en  \r\n\r\n sultestrejke. I ordet &#187;utvivlsomt&#171; ligger, at patienten med  \r\n\r\n sikkerhed vil tage den konsekvens af sultestrejken, at denne kan medføre  \r\n\r\n døden, og at patienten har forstået, at dette kan blive en følge heraf, da  \r\n\r\n bestemmelsen medfører, at sundhedspersoner er forpligtet til at undlade at  \r\n\r\n gribe ind, hvis der er tale om en velovervejet handling. </P>  \r\n\r\n<P> <I>Til § 15</I>  </P>  \r\n\r\n<P>Bestemmelsen er en uændret videreførelse af § 14 i Sundhedsstyrelsens  \r\n\r\n cirkulære om information og samtykke m.v. </P>  \r\n\r\n<P>Reglerne blev i sin tid indført for at imødekomme ønsker fra medlemmerne  \r\n\r\n af trossamfundet Jehovas Vidner, der af religiøse årsager ikke ønsker at  \r\n\r\n modtage blod eller blodprodukter under operation og lignende. Bestemmelsen er  \r\n\r\n også her udtryk for, at individets integritet og selvbestemmelsesret i disse  \r\n\r\n situationer vurderes højere end bevarelsen af livet. </P>  \r\n\r\n<P>Det bemærkes, at en beslutning om ikke at anvende blod eller blodprodukter  \r\n\r\n under en operation kan være fuldt ud lægelig forsvarlig. Der kan imidlertid  \r\n\r\n også være betydelige risici forbundet hermed. Det forudsættes, at patienten  \r\n\r\n informeres grundigt om disse risici. </P>  \r\n\r\n<P>Bestemmelsen i <I>stk. 1 og 2</I> medfører, at en sundhedsperson (læge)  \r\n\r\n ikke er berettiget til at anvende blod, hvor patienten har afvist dette,  \r\n\r\n heller ikke hvis det under operationsforløbet viser sig, at anvendelsen af  \r\n\r\n blod var mere nødvendig end først antaget. </P>  \r\n\r\n<P>I <I>stk. 3</I> er det præciseret, at en sundhedsperson (læge) kun er  \r\n\r\n forpligtet til at indlede en operation eller lignende uden anvendelse af blod  \r\n\r\n eller blodprodukter, hvor der er tale om påtrængende nødvendig lægehjælp, jf.  \r\n\r\n lægelovens § 7, stk. 1. I en sådan situation skal lægen yde den bedst mulige  \r\n\r\n behandling med respekt for, at patienten nægter at modtage blod. Lægen skal  \r\n\r\n her acceptere patientens selvbestemmelsesret og behandle patienten, selv om  \r\n\r\n dette indebærer, at patienten, efter lægens opfattelse, ikke får en optimal  \r\n\r\n behandling, men en behandling, der i sin yderste konsekvens kan medføre  \r\n\r\n patientens død. </P>  \r\n\r\n<P>Hvor en behandling kan udsættes, må lægen tage stilling til om vedkommende  \r\n\r\n vil behandle patienten, selv om denne nægter at modtage blod. Såfremt lægen  \r\n\r\n indvilliger i dette, må vedkommende ikke give patienten blod eller  \r\n\r\n blodprodukter, heller ikke hvis patienten risikerer at dø af et uerstattet  \r\n\r\n blodtab. Kan lægen ikke acceptere at behandle patienten på disse vilkår, kan  \r\n\r\n vedkommende ikke forpligtes hertil, og patienten skal henvises til en anden  \r\n\r\n læge. </P>  \r\n\r\n<P>Det bemærkes endvidere, at der i ovenstående alene er omtalt de tilfælde,  \r\n\r\n hvor patienten ikke selv ønsker behandling med blod. I de tilfælde, hvor der  \r\n\r\n er tale om, at forældrene til et barn under 15 år ønsker, at behandlingen  \r\n\r\n skal ske uden blod, vil lægen, hvor der er tale om en livstruende sygdom, om  \r\n\r\n nødvendigt have pligt til at underrette kommunalbestyrelsen med henblik på,  \r\n\r\n at børn og unge-udvalget kan træffe beslutning om, at den nødvendige lægelige  \r\n\r\n undersøgelse eller behandling af barnet gennemføres med anvendelse af blod.  \r\n\r\n Hjemlen for børn og unge-udvalgets indgriben er bistandslovens § 35 b (med  \r\n\r\n virkning fra 1. juli 1998 § 44 i lov om social service). </P>  \r\n\r\n<P> <I>Til § 16</I>  </P>  \r\n\r\n<P>Reglen er en videreførelse af bestemmelserne i lægelovens § 6, stk. 5 samt  \r\n\r\n bestemmelserne i Sundhedsministeriets bekendtgørelse nr. 782 af 18. december  \r\n\r\n 1992 om livstestamenter og Sundhedsstyrelsens cirkulære af 22. september 1992  \r\n\r\n om lægers forpligtelser i forbindelse med livstestamenter m.v., for så vidt  \r\n\r\n angår behandling af uafvendeligt døende med smertestillende medicin. </P>  \r\n\r\n<P>Hovedbegrundelsen for reglen er respekten for patientens ret til en  \r\n\r\n naturlig og værdig død, når patienten er uafvendeligt døende, dvs. når døden  \r\n\r\n med stor sandsynlighed forventes at indtræde indenfor dage til uger trods  \r\n\r\n anvendelsen af de - ud fra den tilgængelige viden om grundsygdommen og dens  \r\n\r\n eventuelle følgetilstande - foreliggende behandlingsmuligheder. </P>  \r\n\r\n<P>I § 16, stk. 1, fastslås, at en habil uafvendeligt døende patient, som  \r\n\r\n andre patienter, har fuld selvbestemmelsesret. </P>  \r\n\r\n<P>Hvor en patient ikke er i stand til at udøve sin selvbestemmelseret,  \r\n\r\n f.eks. på grund af bevidstløshed, giver § 16, stk. 2, sundhedspersonen  \r\n\r\n mulighed for, hvor det ud fra en almindelig medicinsk vurdering findes, at  \r\n\r\n patienten er uafvendeligt døende, at standse en behandling, selv om  \r\n\r\n dødstidspunktet herved fremskyndes. </P>  \r\n\r\n<P>På tilsvarende måde fastslås i bestemmelsens stk. 3 den habile patients  \r\n\r\n ret til at modtage smertestillende medicin, selv om en konsekvens af dette  \r\n\r\n er, at dødstidspunktet herved fremskyndes. Som en naturlig følge heraf giver  \r\n\r\n bestemmelsen også lægen ret til at indgive smertestillende medicin til  \r\n\r\n patienter, hvor der foreligger samtykke, idet lægen almindeligvis vil være  \r\n\r\n forpligtet til at begrænse patientens smerter mest muligt set ud fra en  \r\n\r\n samlet lægefaglig vurdering. </P>  \r\n\r\n<P> <I>Til §§ 17-18</I>  </P>  \r\n\r\n<P>I disse to bestemmelser sker der en præcisering af reglerne om  \r\n\r\n livstestamenter som følge af de erfaringer, der er gjort hermed siden  \r\n\r\n bestemmelsernes indførelse i 1992. </P>  \r\n\r\n<P>Reglerne er en videreførelse af bestemmelserne i lægelovens § 6, stk. 3-4,  \r\n\r\n og § 6 a, samt bestemmelserne i Sundhedsministeriets bekendtgørelse nr. 782  \r\n\r\n af 18. december 1992 om livstestamenter og Sundhedsstyrelsens cirkulære af  \r\n\r\n 22. september 1992 om lægers forpligtelser i forbindelse med livstestamenter  \r\n\r\n m.v. </P>  \r\n\r\n<P>I dag indeholder livstestamenteformularen følgende 3 ønsker: </P>  \r\n\r\n<P>1) at testator ikke ønsker livsforlængende behandling i en situation, hvor  \r\n\r\n vedkommende er uafvendeligt døende, </P>  \r\n\r\n<P>2) at testator ikke ønsker livsforlængende behandling i en situation, hvor  \r\n\r\n vedkommende er så svært invalideret, at vedkommende varigt er ude af stand  \r\n\r\n til at tage vare på sig selv, og </P>  \r\n\r\n<P>3) at testator, hvor vedkommende er uafvendeligt døende, ønsker  \r\n\r\n friholdelse for smerter selv om dette indebærer risko for at dødstidspunktet  \r\n\r\n fremskyndes. </P>  \r\n\r\n<P>Vedrørende ønske nr. 3 bemærkes, at det direkte i lovforslagets § 16, stk.  \r\n\r\n 3, er fastsat, at en uafvendeligt døende patient kan modtage de  \r\n\r\n smertestillende, beroligende eller lignende midler, som er nødvendige for at  \r\n\r\n lindre patientens tilstand, selv om dette kan medføre fremskyndelse af  \r\n\r\n dødstidspunktet. Da det følger af en almindelig lægefaglig norm, at patienter  \r\n\r\n skal holdes smertefrie, og da lægen efter § 16, stk. 3 har lov til at gøre  \r\n\r\n dette, selv om dette kan medføre en fremskyndelse af dødstidspunktet, er det  \r\n\r\n unødvendigt at opretholde dette ønske i livstestamenteformularen. Punktet  \r\n\r\n udgår derfor af formularen. </P>  \r\n\r\n<P>Samtidig foreslås det at ønske nr. 1 og 2 i formularen optages direkte i  \r\n\r\n loven. Dette er sket i lovforslagets § 17, stk. 2. </P>  \r\n\r\n<P>I dag er lægen forpligtet til at kontakte Livstestamenteregistret, hver  \r\n\r\n gang en patient er uafvendeligt døende eller så svært invalideret, at  \r\n\r\n vedkommende varigt er ude af stand til at tage vare på sig selv, uanset om  \r\n\r\n lægen påtænker at iværksætte livsforlængende behandlig af den uafvendeligt  \r\n\r\n døende patient eller at fortsætte den livsforlængende behandling af en svært  \r\n\r\n invalideret patient. Denne formulering har imidlertid givet anledning til  \r\n\r\n nogen tvivl om, hvornår lægen skal kontakte registret. Derfor er det nu i  \r\n\r\n lovforslagets § 17, stk. 4, nærmere præciseret, under hvilke omstændigheder  \r\n\r\n lægen skal kontakte registret. </P>  \r\n\r\n<P>Vedrørende ønske nr. 1 bemærkes: </P>  \r\n\r\n<P>Ofte vil almindelige lægefaglige normer indicere, at behandling af en  \r\n\r\n uafvendeligt døende patient ikke skal fortsætte. I så fald er patientens  \r\n\r\n eventuelle forhåndstilkendegivelse i et livstestamente allerede tilgodeset,  \r\n\r\n og der er derfor ikke yderligere behov for at konstatere, om der foreligger  \r\n\r\n et livstestamente. Hvor en læge måtte overveje yderligere behandling af en  \r\n\r\n uafvendeligt døende patient, er der derimod grund til at kontakte  \r\n\r\n Livstestamenteregistret for at konstatere, om patienten i et livstestamente  \r\n\r\n har forhåndstilkendegivet, at behandling i en sådan situation ikke ønskes.  \r\n\r\n</P>  \r\n\r\n<P>Vedrørende ønske nr. 2 bemærkes: </P>  \r\n\r\n<P>Med hensyn til behandling af svært invaliderede vil den lægefaglige norm  \r\n\r\n tilsige at behandling fortsættes, da døden for disse patienters vedkommende  \r\n\r\n ikke er umiddelbart forestående. Lægen skal derfor altid i disse situationer  \r\n\r\n kontakte Livstestamenteregistret for at konstatere, om patienten har  \r\n\r\n forhåndstilkendegivet, at behandling ikke ønskes. I givet fald er dette ønske  \r\n\r\n vejledende, men ikke bindende, for sundhedspersonen (lægen). </P>  \r\n\r\n<P>Lovforslaget præciserer med andre ord, at lægens forpligtelse til at  \r\n\r\n kontakte registret begrænses til situationer, hvor behandlingen ikke allerede  \r\n\r\n tilgodeser patientens eventuelle forhåndstilkendegivelser. </P>  \r\n\r\n<P>Reglerne foreslås derfor ændret således, at lægens forpligtelse til at  \r\n\r\n kontakte registret begrænses til situationer, hvor lægen for en patient, der  \r\n\r\n ikke selv kan udøve selvbestemmelsesretten, påtænker at iværksætte  \r\n\r\n livsforlængende behandling af en uafvendeligt døende eller påtænker at  \r\n\r\n fortsætte en livsforlængende behandling af en patient, der er så svært  \r\n\r\n invalideret, at vedkommende varigt ikke kan tage vare på sig selv. Denne  \r\n\r\n ordning tilgodeser patientens ønske efter et livstestamente. </P>  \r\n\r\n<P>De foreslåede ændringer nødvendiggør i øvrigt ikke, at de hidtidigt  \r\n\r\n oprettede livstestamenter skal ændres. For fremtidige livstestamenter skal  \r\n\r\n der udarbejdes en ny formular i overensstemmelse med ovenstående, dvs. med  \r\n\r\n kun to ønsker. Det gebyr, som sundhedsministeren kan fastsætte efter § 18,  \r\n\r\n stk. 2, for testamentets oprettelse, vil blive fastsat til de 50 kr., der  \r\n\r\n hidtil har været gældende. </P>  \r\n\r\n<P> <B>Kapitel 4</B>  </P>  \r\n\r\n<P> <I>Til §§ 19-22</I>  </P>  \r\n\r\n<P>Reglerne i kapitel 4, §§ 19-22, er en uændret videreførelse af  \r\n\r\n bestemmelserne i lov nr. 504 af 30. juni 1993 om aktindsigt i  \r\n\r\n helbredsoplysninger. </P>  \r\n\r\n<P>Da der er tale om en uændret videreførelse af gældende regler, skal her  \r\n\r\n blot henvises til det oprindelige lovforslag og bemærkningerne hertil samt  \r\n\r\n til folketingsbehandlingen. </P>  \r\n\r\n<P>Forslag L 228 til lov om aktindsigt i helbredsoplysninger blev fremsat af  \r\n\r\n sundhedsministeren den 17. marts 1993 (Folketingets Forhandlinger 1992-93,  \r\n\r\n 6569). Forslaget blev 1. behandlet den 23. marts 1993 (FF 1992-93, 6979), 2.  \r\n\r\n behandlet den 11. juni 1993 (FF 1992-93, 10877) og vedtaget ved 3. behandling  \r\n\r\n den 17. juni 1993 (FF 1992-93, 11034). </P>  \r\n\r\n<P>Reglerne i dette kapitel er omfattet af Europaparlamentet og Rådets  \r\n\r\n direktiv 95/46/EF om beskyttelse af fysiske personer i forbindelse med  \r\n\r\n behandling af personoplysninger og om fri udveksling af sådanne oplysninger,  \r\n\r\n (i det følgende benævnt direktiv 95/46/EF), som skal være implementeret i  \r\n\r\n dansk lovgivning senest 24. oktober 1998, jf. de almindelige bemærkninger  \r\n\r\n pkt. 6. Justitsministeriet har i den forbindelse nedsat et udvalg om revision  \r\n\r\n af registerlovgivningen, der i følge sit kommissorium bl.a. har til formål et  \r\n\r\n overveje og vurdere, hvorledes en fremtidig lovgivning om behandling af  \r\n\r\n personoplysninger m.v. skal udformes. Udvalget har ikke ved dette lovforslags  \r\n\r\n fremsættelse endnu afgivet sin betænkning. Betænkningen vil bl.a. indeholde  \r\n\r\n et udkast til forslag til ny lovgivning på området, som skal træde i kraft i  \r\n\r\n oktober 1998. </P>  \r\n\r\n<P>Justitsministeriets udvalg vurderer også de gældende aktindsigtsregler i  \r\n\r\n bl.a. forvaltningsloven i forhold til direktivet. Det vil derfor, når  \r\n\r\n justitsministeren i foråret 1998 fremsætter forslag til ny  \r\n\r\n registerlovgivning, være nødvendigt at fremsætte ændringsforslag til  \r\n\r\n kapitlet, bl.a. vil det være nødvendigt at fremsætte ændringsforslag til  \r\n\r\n lovforslagets § 19, stk. 2, hvor der henvises til lov om offentlige  \r\n\r\n myndigheders registre. Der vil i forbindelse hermed også skulle tages  \r\n\r\n stilling til hvilke patientjournaler, der i relation til reglerne om  \r\n\r\n egenacces skal være omfattet af henholdsvis lov om patienters retsstilling og  \r\n\r\n den kommende registerlovgivning, jf. at art. 3, stk. 1, i direktiv 95/46/EF  \r\n\r\n som udgangspunkt omfatter behandling af personoplysninger, der helt eller  \r\n\r\n delvis foretages ved hjælp af edb samt ikke-elektronisk behandling af  \r\n\r\n personoplysninger, der er eller vil blive indeholdt i et register.  \r\n\r\n Direktivets dækningsområde er således bredere end den gældende  \r\n\r\n registerlovgivning. Det er på nuværende tidspunkt ikke afklaret, hvorledes  \r\n\r\n registerbegrebet i henhold til direktivet vil blive tolket i den kommende  \r\n\r\n registerlovgivning. </P>  \r\n\r\n<P>Det skal præciseres, at reglerne i kapitel 4 alene vedrører spørgsmålet om  \r\n\r\n aktindsigt (egenacces). Alle øvrige spørgsmål vil skulle behandles efter  \r\n\r\n registerlovgivningen og de regler, der fastsættes i medfør heraf. </P>  \r\n\r\n<P>Det bemærkes, at bestemmelsen i § 20, stk. 2, hvorefter retten til  \r\n\r\n aktindsigt kan begrænses i det omfang, patientens interesse i at blive gjort  \r\n\r\n bekendt med oplysningerne findes at burde vige fra afgørende hensyn til den  \r\n\r\n pågældende selv (eller til andre private interesser), er bibeholdt uændret.  \r\n\r\n</P>  \r\n\r\n<P>Undtagelsesbestemmelsen har kun været brugt yderst lidt, men findes af  \r\n\r\n behandlingsmæssige grunde nødvendig at opretholde. Hensyn til patienten selv  \r\n\r\n vil typisk være tilbageholdelse af oplysninger vedrørende psykiatriske  \r\n\r\n patienter. De nævnte andre private interesser vil ofte være oplysninger, som  \r\n\r\n tredjemand, f.eks. pårørende, måtte have givet til journalen og hvor en  \r\n\r\n oplysning herom til patienten vil være til alvorlig skade for patient- eller  \r\n\r\n familieforholdet. </P>  \r\n\r\n<P>Det er vigtigt, at der i lovforslaget er indeholdt en formel ret til at  \r\n\r\n begrænse aktindsigten i journaler, bl.a. fordi journaler kan indeholde andre  \r\n\r\n oplysninger, end dem der omfattes af pligten til information efter det  \r\n\r\n informerede samtykke, ligesom skriftligt materiale i øvrigt kan indebære en  \r\n\r\n større belastning af patienten, hvis der heri er indeholdt oplysninger, der  \r\n\r\n alvorligt belaster behandlingssituationen. Også efter direktiv 95/46/EF vil  \r\n\r\n der være mulighed for at begrænse patientens ret til aktindsigt, hvis dette  \r\n\r\n er nødvendigt til beskyttelse af den pågældendes interesser eller andres  \r\n\r\n rettigheder, jf. direktivets art. 13, litra g. </P>  \r\n\r\n<P> <B>Kapitel 5</B>  </P>  \r\n\r\n<P>Idet der i øvrigt henvises til afsnit 4 i de almindelige bemærkninger om  \r\n\r\n baggrunden for at samle og forenkle reglerne om tavshedspligt og  \r\n\r\n videregivelse af helbredsoplysninger, skal bemærkes, at reglerne i kapitel 5  \r\n\r\n om videregivelse af helbredsoplysninger ligesom reglerne om aktindsigt er  \r\n\r\n omfattet af direktiv 95/46/EF, jf. de almindelige bemærkninger pkt. 6.  \r\n\r\n Direktivets anvendelsesområde er i art. 3, stk. 1, fastsat til at være  \r\n\r\n behandling af personoplysninger, der helt eller delvist foretages ved hjælp  \r\n\r\n af edb, samt ikke-elektronisk behandling af personoplysninger, der er eller  \r\n\r\n vil blive indeholdt i et register. Lovforslaget om patienters retsstilling  \r\n\r\n indeholder således regler, der er omfattet af direktivet. Justitsministeriets  \r\n\r\n udvalg om registerlovgivningen, der skal implementere direktivet i dansk  \r\n\r\n lovgivning, har som nævnt i bemærkningerne til kapitel 4 endnu ikke har  \r\n\r\n afgivet sin betænkning. Det kan derfor, når justitsministeren i foråret 1998  \r\n\r\n fremsætter forslag til ny registerlovgivning, være nødvendigt at fremsætte  \r\n\r\n ændringsforslag til kapitlet. Reglerne i kapitel 5 vedrører alene spørgsmålet  \r\n\r\n om videregivelse af oplysninger. Alle øvrige spørgsmål vil skulle behandles  \r\n\r\n efter registerlovgivningen og de regler, der fastsættes i medfør heraf. </P>  \r\n\r\n<P>Der henvises i øvrigt til de almindelige bemærkninger pkt. 6. </P>  \r\n\r\n<P>Til de enkelte bestemmelser skal i øvrigt bemærkes følgende: </P>  \r\n\r\n<P> <I>Til § 23</I>  </P>  \r\n\r\n<P>Bestemmelsen fastslår, at patienten har krav på, at sundhedspersoner m.fl.  \r\n\r\n iagttager tavshed om, hvad de under udøvelsen af deres erhverv erfarer eller  \r\n\r\n får formodning om angående helbredsforhold, øvrige rent private forhold samt  \r\n\r\n andre fortrolige oplysninger. Det er således en fundamental regel, at de  \r\n\r\n oplysninger, man betror en sundhedsperson, bliver mellem patienten og den  \r\n\r\n pågældende sundhedsperson og ikke videregives til uvedkommende. Patienten har  \r\n\r\n et krav på beskyttelse af sit privatliv. Retten er også en afgørende  \r\n\r\n forudsætning for, at der kan etableres et tillidsforhold til  \r\n\r\n sundhedspersonen. Tillidsforholdet er nødvendigt både af hensyn til  \r\n\r\n patientens behandling og for at sikre en tilstrækkelig tiltro og respekt for  \r\n\r\n sundhedspersonerne, og dermed også for at skabe en tillid i befolkningen til  \r\n\r\n sundhedsvæsenet. </P>  \r\n\r\n<P>Den betænkning, der i 1931 blev afgivet af Kommissionen angaaende Lægers  \r\n\r\n Retsstilling, anførte vedrørende spørgsmålet om lægers tavshedspligt:  \r\n\r\n &#187;Hvis læger var berettiget til at udtale sig om alt, hvad de måtte  \r\n\r\n erfare om deres patienters sygdomme og andre forhold, kunne det befrygtes, at  \r\n\r\n folk af denne grund ville holde sig tilbage fra at søge læge eller undlade at  \r\n\r\n give disse fuldstændige oplysninger, hvilket i høj grad ville stride imod  \r\n\r\n såvel den enkeltes som mod den offentlige sundhedsplejes interesse.&#171;  \r\n\r\n Bestemmelsen i § 23 er baseret på samme grundsynspunkt. </P>  \r\n\r\n<P>Efter <I>stk. 2</I> påhviler ansvaret for at oplysninger videregives i  \r\n\r\n overensstemmelse med bestemmelserne i kapitel den driftsansvarlige myndighed,  \r\n\r\n uagtet at den enkelte sundhedsperson i kapitlet er tillagt en række  \r\n\r\n beføjelser, jf. f.eks. § 24, stk. 4 og § 26, stk. 3. </P>  \r\n\r\n<P>Efter direktiv 95/46/EF påhviler der den registeransvarlige en række  \r\n\r\n forpligtelser, f.eks. at sikre, at oplysninger behandles rimeligt og lovligt,  \r\n\r\n hvilket bl.a. indebærer, at den registeransvarlige skal sikre, at der ikke  \r\n\r\n sker ulovlig videregivelse af personoplysninger, jf. direktivets art. 6, stk.  \r\n\r\n 1, litra a, jf. stk. 2. Med henblik på at sikre at loven på dette område er i  \r\n\r\n overensstemmelse med direktivet fastslås det derfor, at det er den  \r\n\r\n driftsansvarlige myndighed, der har det overordnede ansvar for at  \r\n\r\n oplysningerne behandles i overensstemmelse med lovens regler. </P>  \r\n\r\n<P>I de konkrete situationer vil det imidlertid være den pågældende  \r\n\r\n sundhedsperson, der træffer afgørelse om, hvorvidt oplysninger kan  \r\n\r\n videregives efter lovens regler. Den driftsansvarlige myndighed kan  \r\n\r\n imidlertid som en tjenstlig pligt - som en konsekvens at myndigheden har det  \r\n\r\n overordnede ansvar for at oplysninger behandles i overensstemmelse med loven  \r\n\r\n - pålægge sundhedspersonen at videregive helbredsoplysninger i særlige  \r\n\r\n tilfælde, jf. bemærkningerne til § 24, stk. 4, og § 26, stk. 3. For  \r\n\r\n privatpraktiserende læger vil det altid være den konkrete sundhedsperson, der  \r\n\r\n har kompetence til og ansvar for, at oplysninger videregives i  \r\n\r\n overensstemmelse med reglerne i kapitel 5. </P>  \r\n\r\n<P> <I>Til § 24</I>  </P>  \r\n\r\n<P>I stk. 1, fastslås som en grundlæggende hovedregel, at sundhedspersoner  \r\n\r\n kun må videregive oplysninger om patienters helbredsforhold, øvrige rent  \r\n\r\n private forhold og andre fortrolige oplysninger, til andre sundhedspersoner,  \r\n\r\n såfremt patienten har givet sit samtykke hertil. </P>  \r\n\r\n<P>Bestemmelsen omfatter oplysninger om helbredsforhold, øvrige rent private  \r\n\r\n forhold og andre fortrolige oplysninger. Helbredsforhold skal forstås som  \r\n\r\n sygdomsoplysninger eller oplysninger om en persons helbredstilstand, herunder  \r\n\r\n oplysninger om en persons kontakt med sundhedsvæsenet. Sundhedspersonerne vil  \r\n\r\n imidlertid ofte også kunne være i besiddelse af andre oplysninger vedr. rent  \r\n\r\n private forhold, som ikke kan karakteriseres som helbredsforhold. F.eks.  \r\n\r\n oplysninger vedr. patientens ægteskab, patientens pårørende m.v. Endvidere  \r\n\r\n kan patienten også have givet oplysning om andre fortrolige forhold, f.eks.  \r\n\r\n vedr. indkomstforhold m.v. Efter forslaget kan disse oplysninger ikke  \r\n\r\n videregives uden patientens særskilte samtykke, da de ikke er nødvendige for  \r\n\r\n behandlingen. </P>  \r\n\r\n<P>Efter stk. 2, nr. 1, kan sundhedspersonen dog uden samtykke videregive og  \r\n\r\n indhente helbredsoplysninger i forbindelse med et aktuelt behandlingsforløb  \r\n\r\n for patienten. Det er en forudsætning, at der er tale om videregivelse af  \r\n\r\n helbredsoplysninger, der er nødvendige for den aktuelle undersøgelse,  \r\n\r\n behandling m.v., og at videregivelsen sker under hensyntagen til patientens  \r\n\r\n interesse og behov. I denne situation vil der typisk kun kunne være tale om  \r\n\r\n at videregive helbredsoplysninger og ikke andre fortrolige oplysninger, idet  \r\n\r\n sidstnævnte ikke vil have betydning for et aktuelt behandlingsforløb. </P>  \r\n\r\n<P>Under et aktuelt behandlingsforløb betragter patienten det som naturligt,  \r\n\r\n at sundhedspersonen videregiver de helbredsoplysninger, som er nødvendige for  \r\n\r\n den påtænkte behandling. Et samtykke er derfor unødvendigt, dels fordi der  \r\n\r\n typisk allerede som led i det informerede samtykke til selve behandlingen er  \r\n\r\n gjort overvejelser om den videre behandling og de herfor nødvendige  \r\n\r\n oplysninger, dels fordi patienten kan frabede sig, at oplysningerne  \r\n\r\n videregives. </P>  \r\n\r\n<P>Af lovforslagets § 7, stk. 3-4, fremgår også, at informationen skal gives  \r\n\r\n løbende og omfatte oplysninger om relevante forebyggelses-, behandlings- og  \r\n\r\n plejemuligheder m.v. </P>  \r\n\r\n<P>Ifølge de gældende regler i bl.a. forvaltningslovens § 28, kan  \r\n\r\n helbredsoplysninger ikke videregives til en anden forvaltningsmyndighed,  \r\n\r\n f.eks. fra et sygehus i et amt til et sygehus i et andet amt, uden patientens  \r\n\r\n skriftlige samtykke. Ydermere skal det skriftlige samtykke angive, hvilke  \r\n\r\n oplysninger der nærmere kan indhentes og til hvilket formål, ligesom  \r\n\r\n samtykket kun gælder 1 år. Endvidere vil helbredsoplysninger ikke kunne  \r\n\r\n videregives fra en alment praktiserende læge til f.eks. en praktiserende  \r\n\r\n speciallæge eller til et sygehus i amtet, uden at patienten som udgangspunkt  \r\n\r\n skal give samtykke hertil, jf. straffelovens § 152 om tavshedspligt. </P>  \r\n\r\n<P>Reglerne har givet anledning til betydelige administrative procedurer som  \r\n\r\n af patienten og sundhedspersoner opleves som unødvendige formaliteter. F.eks.  \r\n\r\n er der nogle steder udleveret et fleresiders fortryk til afkrydsning af  \r\n\r\n samtykke til indhentelse af helbredsoplysninger fra amtets egne og eventuelle  \r\n\r\n fremmede sygehuse, f.eks. lands- og landsdelssygehuse, hvorfra det kan være  \r\n\r\n nødvendigt at indhente lægefaglige råd før den videre behandling. </P>  \r\n\r\n<P>Efter den foreslåede regel i § 24, stk. 2, nr. 1, vil helbredsoplysninger  \r\n\r\n uden patientens samtykke kunne videregives fra den praktiserende læge til et  \r\n\r\n sygehus, hvor den videre behandling skal ske. Tilsvarende vil oplysninger  \r\n\r\n kunne videresendes til andre sygehuse som led i et aktuelt behandlingsforløb.  \r\n\r\n Også resultater af sygehuslaboratoriers og røntgenafdelingers undersøgelse,  \r\n\r\n der foretages for patientens praktiserende læge, vil uden patientens samtykke  \r\n\r\n kunne tilbagesendes til den henvisende læge. Der er også her tale om et  \r\n\r\n aktuelt behandlingsforløb. Man kan også sige, at kontakten anses for et led i  \r\n\r\n den praktiserende læges behandling af patienten, hvortil patienten har givet  \r\n\r\n samtykke. </P>  \r\n\r\n<P>Reglen baserer sig på, at der som en konsekvens af det informerede  \r\n\r\n samtykke også er givet et samtykke til, at sundhedspersonen kan  \r\n\r\n videregive/udveksle de for det aktuelle behandlingsforløb nødvendige  \r\n\r\n helbredsoplysninger uden patientens samtykke hertil. </P>  \r\n\r\n<P>For kronisk syge patienter vil den typisk tætte kontakt mellem behandler  \r\n\r\n og patient resultere i, at den løbende information om sygdommen og dens  \r\n\r\n behandling, samt de herfor nødvendige oplysninger går ind i den fælles  \r\n\r\n dialog, hvor patienten gives mulighed for at sige fra. </P>  \r\n\r\n<P>Efter reglen vil det kun være de oplysninger, der er nødvendige for den  \r\n\r\n aktuelle behandling, der må videregives. Oplysninger om patientens  \r\n\r\n helhedsforhold, der ikke er relevante for behandlingen og som fremgår af  \r\n\r\n patientjournalen, må således ikke videregives og skal sorteres fra.  \r\n\r\n Oplysninger om andre fortrolige forhold vil normalt ikke kunne videregives  \r\n\r\n efter denne bestemmelse, idet disse oplysninger ikke vil være nødvendige for  \r\n\r\n det aktuelle behandlingsforløb. </P>  \r\n\r\n<P>Endvidere må oplysninger kun videregives, når der er tale om et aktuelt  \r\n\r\n behandlingsforløb. Der vil således ikke kunne ske en automatisk  \r\n\r\n videresendelse af udskrivningsbreve fra sygehuse til patientens praktiserende  \r\n\r\n læge. Det må i hvert enkelt tilfælde være en konkret vurdering af, hvorvidt  \r\n\r\n patienten skal fortsætte den aktuelle behandling hos den praktiserende læge.  \r\n\r\n</P>  \r\n\r\n<P>Det understreges, at som følge af den i øvrigt gældende tavshedspligt, vil  \r\n\r\n oplysninger om patienten ikke kunne videregives til medarbejdere, der ikke er  \r\n\r\n involveret i undersøgelse, behandling og pleje af patienten. Patientens  \r\n\r\n samtykke til behandling vil selvsagt ikke kunne fortolkes således, at alle,  \r\n\r\n der kender patienten el. lign frit kan få udleveret oplysninger om den  \r\n\r\n pågældende. Ønsker sundhedspersoner, der ikke direkte er involveret i den  \r\n\r\n undersøgelse og behandling, som patienten har givet samtykke til, at få  \r\n\r\n oplysninger om den pågældende, må patientens samtykke særligt indhentes med  \r\n\r\n henblik på denne situation. Der vil heller ikke kunne udleveres oplysninger  \r\n\r\n til f.eks. sygehusadministrationen vedr. patienten uden patientens  \r\n\r\n udtrykkelige samtykke. Sygehusadministrationen kan imidlertid efter § 26,  \r\n\r\n stk. 2, nr. 3, være berettiget til at kræve visse oplysninger udleveret, jf.  \r\n\r\n bemærkningerne til denne bestemmelse. </P>  \r\n\r\n<P>Det bemærkes, at retten til vurdering af om videregivelse af  \r\n\r\n helbredsoplysninger kan ske efter denne bestemmelse og efter § 26 er tillagt  \r\n\r\n den pågældende sundhedsperson, jf. nedenfor. </P>  \r\n\r\n<P>I § 24, stk. 2, nr. 2 er fastsat en anden undtagelse fra hovedreglen i  \r\n\r\n stk. 1, om at patienten skal give samtykke til videregivelse af  \r\n\r\n helbredsoplysninger. </P>  \r\n\r\n<P>Efter bestemmelsen kan der ske videregivelse af oplysninger, såfremt  \r\n\r\n videregivelsen er nødvendig til berettiget varetagelse af en åbenbar almen  \r\n\r\n interesse eller af patientens eget eller andres tarv. Bestemmelsen erstatter  \r\n\r\n forvaltningslovens § 28, stk. 2, nr. 3 (&#187;værdispringsreglen&#171;) for  \r\n\r\n så vidt angår videregivelse af oplysninger mellem offentligt ansatte læger  \r\n\r\n inden for forskellige myndigheder og svarer til straffelovens § 152 e, nr. 2.  \r\n\r\n For så vidt angår videregivelse til varetagelse af en åbenbar almen  \r\n\r\n interesse, vil en sådan videregivelse kun undtagelsesvis kunne finde sted.  \r\n\r\n Videregivelse til varetagelse af patientens tarv tager sigte på de tilfælde,  \r\n\r\n hvor en patient på grund af sin tilstand er ude af stand til at give  \r\n\r\n samtykke, og det derfor af hensyn til patienten selv er afgørende nødvendigt  \r\n\r\n at videregive oplysninger til andre sundhedspersoner. Der bør i denne  \r\n\r\n situation også tages hensyn til patientens formodede ønsker, som patienten  \r\n\r\n eventuelt på et tidligere tidspunkt måtte have fremsat. Tilstanden kan f.eks.  \r\n\r\n bestå i bevidstløshed, ung alder kombineret med manglende mulighed for at  \r\n\r\n indhente samtykke fra forældremyndighedens indehaver, alderdomssvækkelse og  \r\n\r\n lignende. </P>  \r\n\r\n<P>Efter § 24, stk. 2, nr. 3, kan der ske videregivelse af oplysninger uden  \r\n\r\n patientens samtykke til patientens praktiserende læge fra en læge, der virker  \r\n\r\n som stedfortræder for denne. Det forudsættes, at der kun sker videregivelse  \r\n\r\n af nødvendige oplysninger, jf. art. 8, stk. 3 i direktiv 95/46/EF. </P>  \r\n\r\n<P>Der kan være tale om stedfortræder for egen læge i følgende tre  \r\n\r\n situationer: Læger, der virker som vagtlæger, en anden alment praktiserende  \r\n\r\n læge ved egen læges forfald samt en anden alment praktiserende læge, der  \r\n\r\n behandler patienten. Patienten vil i disse situationer ofte finde det  \r\n\r\n naturligt, at egen læge modtager nødvendige oplysninger om den behandling,  \r\n\r\n som patienten har modtaget hos den stedfortrædende læge. Endvidere må det  \r\n\r\n tillægges afgørende vægt, at der sker videregivelse af oplysninger, herunder  \r\n\r\n oplysninger om ordination af lægemidler, til patientens egen læge med henblik  \r\n\r\n på at forebygge risiko for dobbeltordinationer, vildledning fra  \r\n\r\n medicinmisbrugere m.v. </P>  \r\n\r\n<P>Lægevagtsordningerne er opbygget som selvstændige organisationer, som  \r\n\r\n styres af de praktiserende læger på kollektiv basis i fortsættelse af  \r\n\r\n ansvaret for patienterne i dagtiden og efter aftaler med amterne. Lægevagten  \r\n\r\n har til opgave at tilgodese patienternes behov for akut lægehjælp uden for  \r\n\r\n dagarbejdstiden. I visse tilfælde vil en sådan behandling skulle følges op af  \r\n\r\n yderligere behandling hos patientens egen læge i dagtimerne. I disse  \r\n\r\n situationer vil bestemmelsen i § 24, stk. 2, nr. 1 finde anvendelse, idet  \r\n\r\n videregivelsen her er nødvendig af hensyn til et aktuelt behandlingsforløb.  \r\n\r\n</P>  \r\n\r\n<P>I andre tilfælde vil lægevagten på baggrund af patientens egne oplysninger  \r\n\r\n skønne, at undersøgelse og behandling kan vente til dagtiden og blive  \r\n\r\n varetaget af patientens egen læge. Der vil endvidere være situationer, hvor  \r\n\r\n patienten bliver undersøgt og behandlet af vagtlægen, uden at denne  \r\n\r\n behandling skal følges op af yderligere behandling hos egen læge. Patienterne  \r\n\r\n vil forvente, at der sker videregivelse af nødvendige oplysninger fra  \r\n\r\n vagtlægen til egen læge. </P>  \r\n\r\n<P>Videregivelse af nødvendige oplysninger til patientens alment  \r\n\r\n praktiserende læge vil endvidere kunne ske fra en anden alment praktiserende  \r\n\r\n læge, der har behandlet patienten ved egen læges forfald, dvs. ved sygdom,  \r\n\r\n kurser, ferie eller lignende. Det kan ske ved, at egen læge ansætter en  \r\n\r\n vikar, der behandler patienten i egen læges konsultationslokaler eller ved  \r\n\r\n henvisning til en navngiven anden alment praktiserende læge, som efter aftale  \r\n\r\n med egen læge behandler patienten. </P>  \r\n\r\n<P>Endelig kan der ske videregivelse af oplysninger efter § 24, stk. 2, nr.  \r\n\r\n 3, til patientens egen læge fra en anden alment praktiserende læge, som  \r\n\r\n patienten opsøger et andet sted i landet under ophold der, f.eks. under  \r\n\r\n patientens ferieophold eller lignende. </P>  \r\n\r\n<P>Efter § 24, stk. 3, kan patienten på ethvert tidspunkt frabede sig, at  \r\n\r\n helbredsoplysninger videregives efter reglen i stk. 2, nr. 1, om aktuelt  \r\n\r\n behandlingsforløb. </P>  \r\n\r\n<P>Dette er en understregning af, at patienten grundlæggende kan bestemme, om  \r\n\r\n helbredsoplysninger må videregives. Det spørgsmål kan dog stilles, om det vil  \r\n\r\n være rimeligt med en retstilstand, hvorefter en patient kan nægte, at  \r\n\r\n helbredsoplysninger om foretagne undersøgelser, røntgenbilleder mv. sendes  \r\n\r\n videre til et nyt behandlingssted, hvor patienten ønsker sig behandlet, med  \r\n\r\n det resultat, at man her skal tilvejebringe alle disse helbredsoplysninger på  \r\n\r\n ny. </P>  \r\n\r\n<P>Imidlertid forekommer sådanne tilfælde næppe i stort omfang, ligesom  \r\n\r\n patienterne må sikres en egentlig ret til at nægte videregivelsen af  \r\n\r\n helbredsoplysninger. Det forudsættes, at patienterne informeres om deres ret  \r\n\r\n til at nægte videregivelse. Denne information kan gives direkte af de  \r\n\r\n pågældende sundhedspersoner eller i mere generel form, f.eks. ved  \r\n\r\n patientinformationsmateriale i form af brochurer eller anden skriftlig  \r\n\r\n vejledning. Patienten må så også i visse situationer acceptere, at  \r\n\r\n behandlingen kan blive givet på et lavere niveau, såfremt det ikke står i  \r\n\r\n rimeligt forhold til lidelsen af fremskaffe helbredsoplysninger på ny. </P>  \r\n\r\n<P>I <I>stk. 4</I> præciseres det, at det er den sundhedsperson, der er i  \r\n\r\n besiddelse af en fortrolig oplysning, der afgør, hvorvidt videregivelse efter  \r\n\r\n stk. 2 er berettiget. På et sygehus vil afgørelsen af, hvorvidt en  \r\n\r\n videregivelse efter stk. 2 fra en patientjournal er berettiget, som  \r\n\r\n hovedregel skulle træffes af den overlæge, der er ansvarlig for den  \r\n\r\n sygehusafdeling, hvor den pågældende patient er indlagt, eller af en anden  \r\n\r\n sundhedsperson, som overlægen har bemyndiget hertil. For så vidt angår  \r\n\r\n videregivelse af oplysninger fra en alment praktiserende læge, speciallæge,  \r\n\r\n tandlæge m.fl., vil afgørelsen skulle træffes af den pågældende læge m.fl.  \r\n\r\n</P>  \r\n\r\n<P>Bestemmelsen angiver i hvilke situationer, sundhedspersonen er berettiget  \r\n\r\n til at videregive oplysninger uden samtykke. Sundhedspersonen vil imidlertid  \r\n\r\n ikke efter loven være forpligtet til at videregive oplysningerne. Dette er en  \r\n\r\n skærpelse af patientens rettigheder i forhold til forvaltningslovens  \r\n\r\n bestemmelser, hvorefter myndighederne er forpligtet til at videregive  \r\n\r\n oplysninger, såfremt betingelserne for en berettiget videregivelse er  \r\n\r\n opfyldt. De nævnte regler, hvorefter retten er tillagt sundhedspersonen, vil  \r\n\r\n dog ikke være til hinder for, at en eventuel ansættelsesmyndighed som en  \r\n\r\n tjenstlig pligt kan pålægge sundhedspersonen at videregive  \r\n\r\n helbredsoplysninger i de tilfælde, hvor sundhedspersonen også er berettiget  \r\n\r\n til dette efter §§ 25 og 27, jf. også de indledende bemærkninger til kapitel  \r\n\r\n 5. </P>  \r\n\r\n<P>Det bemærkes, at de omtalte regler ikke er til hinder for, at  \r\n\r\n sundhedspersonen indhenter samtykke fra patienten til videregivelse i videre  \r\n\r\n omfang, end loven foreskriver, ligesom samtykke i øvrigt bør indhentes, hvor  \r\n\r\n sundhedspersonen er i tvivl om, hvorvidt et samtykke er nødvendigt efter  \r\n\r\n reglerne. </P>  \r\n\r\n<P> <I>Til § 25</I>  </P>  \r\n\r\n<P>Efter <I>stk. 1</I> skal samtykke efter § 24, stk. 1, være mundtligt eller  \r\n\r\n skriftligt og indføres i den pågældendes patientjournal. Ved en  \r\n\r\n patientjournal, der kan føres både manuelt og elektronisk, forstås de  \r\n\r\n optegnelser, som oplyser om patientens tilstand, de planlagte og udførte  \r\n\r\n undersøgelses- og behandlingsopgaver og observationer m.v. af patienten.  \r\n\r\n Bestemmelsen er for så vidt angår visse videregivelsessituationer en lempelse  \r\n\r\n i forhold til gældende lovgivning, hvorefter der kræves skriftligt samtykke,  \r\n\r\n og vil medvirke til en mere smidig udveksling af oplysninger inden for  \r\n\r\n sundhedsvæsenet. Det vil således være op til de enkelte sundhedspersoner,  \r\n\r\n hvorvidt der indhentes et mundtligt eller skriftligt samtykke. </P>  \r\n\r\n<P>Samtykket forudsættes at være konkret og basere sig på den fornødne  \r\n\r\n information, jf. bemærkningerne nedenfor til stk. 2. </P>  \r\n\r\n<P>Endvidere er bestemmelsen en lempelse i forhold til gældende lovgivning  \r\n\r\n for så vidt angår kravet til, hvem der skal indhente samtykke. Med henblik på  \r\n\r\n at sikre en mere smidig udveksling af de oplysninger, som patienten har givet  \r\n\r\n samtykke til kan videregives til andre sundhedspersoner, foreslås det i  \r\n\r\n bestemmelsen, at patienten enten kan give sit samtykke til den  \r\n\r\n sundhedsperson, der videregiver oplysninger eller til den sundhedsperson, der  \r\n\r\n modtager oplysninger. Ønsker patienten f.eks. efter hjemsendelse fra  \r\n\r\n sygehuset, at den alment praktiserende læge bliver orienteret om  \r\n\r\n behandlingsforløbet på sygehuset, kan patienten give sit samtykke til den  \r\n\r\n praktiserende læge. I denne situation er den praktiserende læge ikke længere  \r\n\r\n et led i det aktuelle behandlingsforløb og vil derfor ikke kunne få  \r\n\r\n oplysningerne uden patientens samtykke. Den praktiserende læge er efter  \r\n\r\n patientens anmodning herefter berettiget til at anmode sygehuset om  \r\n\r\n oplysningerne, og sygehuset er forpligtet til at videresende oplysningerne  \r\n\r\n til lægen, idet det i denne situation er den praktiserende læge, der ved sin  \r\n\r\n kontakt til sygehuset står inde for, at et samtykke foreligger. Er patienten  \r\n\r\n i tvivl om, hvilke oplysninger han ønsker, den praktiserende læge skal få  \r\n\r\n kendskab til, vil det være naturligt, at patienten kontakter sygehuset og  \r\n\r\n efter en drøftelse heraf giver sit samtykke til sygehuset. </P>  \r\n\r\n<P>Nægter patienten at give samtykke til videregivelse, skal dette  \r\n\r\n respekteres, medmindre undtagelsesbestemmelserne i § 24, stk. 2, finder  \r\n\r\n anvendelse. </P>  \r\n\r\n<P>Efter <I>stk. 2</I> fastsætter sundhedsministeren nærmere regler om  \r\n\r\n kravene til et samtykke. Der vil i medfør af bestemmelsen blive fastsat  \r\n\r\n regler om, at samtykket skal være konkret og basere sig på den fornødne  \r\n\r\n information. Det forudsættes, at patienten orienteres om formålet med og  \r\n\r\n omfanget af videregivelsen. Informationen skal i den her nævnte forbindelse  \r\n\r\n gives på et tidspunkt, hvor det af hensyn til behandlingen skønnes nødvendigt  \r\n\r\n at indhente eller videregive helbredsoplysninger om den pågældende patient.  \r\n\r\n Samtykket skal gives i forbindelse med den konkrete situation, dvs. i  \r\n\r\n tilknytning til, at der opstår behov for videregivelse. </P>  \r\n\r\n<P> <I>Til § 26</I>  </P>  \r\n\r\n<P>Bestemmelsen omhandler videregivelse af helbredsoplysninger m.v. til andre  \r\n\r\n formål end behandling m.v., dvs. alle andre personer, myndigheder m.fl. end  \r\n\r\n de sundhedspersoner, der er direkte involveret i undersøgelse, behandling og  \r\n\r\n pleje af patienten. Også i denne situation kræves der som udgangspunkt  \r\n\r\n samtykke fra patienten til videregivelse, jf. <I>stk. 1.</I> Samtykket skal  \r\n\r\n her være skriftligt, jf. § 27, da der her foreligger situationer, hvor der  \r\n\r\n indhentes oplysninger, der typisk er tilvejebragt til andre formål end  \r\n\r\n helbredsforanstaltninger. </P>  \r\n\r\n<P>Såfremt en legal repræsentant for en patient, jf. lovens § 5, giver  \r\n\r\n samtykke til videregivelse, og patienten modsætter sig dette, vil spørgsmålet  \r\n\r\n om videregivelse skulle behandles efter reglerne i stk. 2, hvor der kan ske  \r\n\r\n videregivelse uden samtykke. </P>  \r\n\r\n<P>I <I>stk. 2</I> er angivet de situationer, hvor der kan ske en fravigelse  \r\n\r\n fra hovedreglens princip om, at der altid skal foreligge et samtykke til  \r\n\r\n videregivelse. Det forudsættes dog, at sundhedspersonen i almindelighed,  \r\n\r\n medmindre der foreligger særlige grunde, forinden en videregivelse finder  \r\n\r\n sted, forsøger at indhente patientens samtykke. Endvidere forudsættes det, at  \r\n\r\n der aldrig efter stk. 2 må ske videregivelse af oplysninger i et videre  \r\n\r\n omfang, end det er påkrævet efter formålet. </P>  \r\n\r\n<P>Efter <I>nr. 1</I> kan videregivelse ske uden samtykke, når det følger af  \r\n\r\n lov eller bestemmelser fastsat i henhold til lov, at oplysningen skal  \r\n\r\n videregives. Der findes i gældende lovgivning en række bestemmelser,  \r\n\r\n hvorefter bl.a. læger er forpligtet til at videregive fortrolige  \r\n\r\n patientoplysninger, f.eks. bistandslovens § 17 (der pr. 1. juli 1998 afløses  \r\n\r\n af lov om retssikkerhed og administration på det sociale område, § 12),  \r\n\r\n centralstyrelseslovens § 19, patientforsikringslovens § 17 m.fl. Med henblik  \r\n\r\n på en øget beskyttelse af patientoplysninger lovfæstes det krav, som hidtil  \r\n\r\n har været gældende i praksis nemlig, at der kun er pligt til at videregive  \r\n\r\n sådanne oplysninger, der må antages at have væsentlig betydning for den  \r\n\r\n modtagende myndigheds sagsbehandling. Reglen vil navnlig have betydning i de  \r\n\r\n situationer, hvor den rekvirerende myndighed fremsætter en meget bred  \r\n\r\n formuleret begæring om at modtage oplysninger om en konkret patient. Det  \r\n\r\n indebærer, at såfremt en patientjournal indeholder oplysninger, der ikke kan  \r\n\r\n antages at have væsentlig betydning for den modtagende myndigheds  \r\n\r\n sagsbehandling, må disse oplysninger ikke videregives. Det kan f.eks. være  \r\n\r\n oplysninger om ægteskabelige forhold og forholdet til ens pårørende, der må  \r\n\r\n antages at være uden betydning for den myndighed, der anmoder om  \r\n\r\n oplysningerne. Den pågældende sundhedsperson skal inden videregivelse  \r\n\r\n frasortere de irrelevante oplysninger, enten ved overdækning i forbindelse  \r\n\r\n med kopiering eller ved at tilbageholde dele af journalen. I nogle tilfælde  \r\n\r\n vil det være mest hensigtsmæssigt at udfærdige en erklæring, redegørelse el.  \r\n\r\n lign. til den pågældende myndighed. </P>  \r\n\r\n<P>Bestemmelsen i <I>nr. 2</I> er ligesom § 24, stk. 2, nr. 2, en  \r\n\r\n &#187;værdispringsregel&#171;, der som udgangspunkt forudsætter en konkret  \r\n\r\n vurdering i hvert enkelt tilfælde. Bestemmelsen er kun relevant, hvor der  \r\n\r\n ikke er fastsat udtrykkelige pligtudleveringsbestemmelser som nævnt i nr.1.  \r\n\r\n</P>  \r\n\r\n<P>Den foreslåede bestemmelse er formuleret på en anden måde end den gældende  \r\n\r\n værdispringsregel i forvaltningslovens § 28, stk. 2, nr. 3, jf. § 31.  \r\n\r\n Formålet hermed er navnlig at foretage en nærmere regulering af spørgsmålet  \r\n\r\n om sundhedspersoners videregivelse af oplysninger til politi og  \r\n\r\n anklagemyndighed i forbindelse med efterforskning af mindre grov  \r\n\r\n kriminalitet. </P>  \r\n\r\n<P>I forhold til politi og anklagemyndighed vil en videregivelse af  \r\n\r\n oplysninger bl.a. være berettiget, såfremt der er tale om efterforskning af  \r\n\r\n alvorlig kriminalitet som manddrab, seksualforbrydelser, grovere vold m.v.,  \r\n\r\n herunder vold mod børn. Det er i den forbindelse uden betydning, om politiet  \r\n\r\n fremsætter begæring om udlevering af oplysninger, eller der opstår spørgsmål  \r\n\r\n om videregivelse på sundhedspersonens eget initiativ, f.eks. i forbindelse  \r\n\r\n med overvejelse om indgivelse af anmeldelse om strafbart forhold. Inden for  \r\n\r\n f.eks. fængselsvæsenet vil der kunne videregives oplysninger fra  \r\n\r\n fængselslæger til fængslets ledelse m.v. om de indsatte, såfremt det er et  \r\n\r\n nødvendigt led i fængslets virksomhed. Der kan f.eks. være tale om  \r\n\r\n videregivelse af oplysninger til brug for vurdering af, om der skal tages  \r\n\r\n særlige forholdsregler over for den indsatte, iværksættes særlige  \r\n\r\n sikringsmidler eller gøres begrænsninger i den indsattes friheder, herunder i  \r\n\r\n udgangsordninger m.v. </P>  \r\n\r\n<P>I nogle tilfælde vil betingelserne for videregivelse uden videre være  \r\n\r\n opfyldt. Det gælder bl.a., hvor den øvrige lovgivning forudsætter et samvirke  \r\n\r\n mellem flere myndigheder. Der vil f.eks. som hidtil kunne udveksles  \r\n\r\n oplysninger i forbindelse med mentalundersøgelser efter retsplejelovens §  \r\n\r\n 809, ligesom resultatet m.v. af en blodprøve i sager om spritkørsel,  \r\n\r\n faderskabssager m.v. vil kunne videregives uden samtykke fra den pågældende.  \r\n\r\n Der vil også som hidtil kunne videregives helbredsoplysninger m.v. fra  \r\n\r\n sundhedspersoner til Justitsministeriet i forbindelse med anmodning om  \r\n\r\n udfærdigelse af farlighedsdekret efter psykiatrilovens § 40. </P>  \r\n\r\n<P>Det anførte gælder endvidere f.eks., hvor en patient eller andre under  \r\n\r\n ophold på et sygehus har begået et strafbart forhold, eller der opstår  \r\n\r\n mistanke herom. I sådanne tilfælde er bestemmelsen ikke til hinder for, at  \r\n\r\n sundhedspersonen indgiver anmeldelse til politiet, uanset kriminalitetens  \r\n\r\n art. Der vil således ikke kun kunne indgives anmeldelse i anledning af  \r\n\r\n kriminalitet af den karakter, der er nævnt ovenfor, men også i anledning af  \r\n\r\n f.eks. tyveri, hærværk, besiddelse af euforiserende stoffer m.v. </P>  \r\n\r\n<P>Bestemmelsen indebærer i princippet, at der - i modsætning til, hvad der i  \r\n\r\n dag efter forvaltningslovens § 31 gælder for offentligt ansatte  \r\n\r\n sundhedspersoner - ikke i nogen tilfælde er <I>pligt</I> til at videregive  \r\n\r\n oplysninger til f.eks. politi og anklagemyndighed, uanset hvor grov  \r\n\r\n kriminalitet m.v. der er tale om. Det forudsættes som modstykke hertil, at  \r\n\r\n der i alle tilfælde, hvor videregivelse må anses for berettiget, foretages en  \r\n\r\n konkret vurdering af, om videregivelse også bør finde sted. I denne vurdering  \r\n\r\n må navnlig indgå karakteren af den begåede kriminalitet. Der vil således ikke  \r\n\r\n på sygehuse m.v. kunne etableres en praksis, hvorefter der aldrig eller kun  \r\n\r\n undtagelsesvis videregives oplysninger til politi og anklagemyndighed. </P>  \r\n\r\n<P>Det må antages, at politiet og anklagemyndigheden i videre omfang end i  \r\n\r\n dag vil have behov for at gå frem efter retsplejelovens bestemmelser for at  \r\n\r\n få de nødvendige oplysninger. Der kan f.eks. være tale om anvendelse af  \r\n\r\n bestemmelsen om editionspålæg i retsplejelovens § 827. Der kan også være tale  \r\n\r\n om ransagning efter § 759 i tilfælde, hvor den pågældende må antages at  \r\n\r\n opholde sig på hospitalet m.v. </P>  \r\n\r\n<P>Den foreslåede bestemmelse har ingen betydning for muligheden for at  \r\n\r\n anvende disse eller andre bestemmelser i retsplejeloven og indebærer således  \r\n\r\n ingen begrænsninger i denne henseende. </P>  \r\n\r\n<P>Bestemmelsen vil også have betydning for, hvornår en sundhedsperson er  \r\n\r\n berettiget til, uden patientens samtykke, at videregive oplysninger til andre  \r\n\r\n sundhedspersoner, myndigheder, pårørende m.fl., der ikke er involveret i  \r\n\r\n behandling af patienten. F.eks. kan det efter bestemmelsen være berettiget at  \r\n\r\n underrette en patients pårørende om patientens tilstand eller i øvrigt  \r\n\r\n underrette pårørende, hvor patienten har nedsat psykisk funktionsevne. </P>  \r\n\r\n<P>Efter <I>nr. 3</I> er der mulighed for at videregive oplysninger til en  \r\n\r\n myndighed med henblik på, at myndigheden kan udføre sine tilsyns- og  \r\n\r\n kontrolopgaver. Det er dog kun de oplysninger, som er nødvendige til det  \r\n\r\n konkrete formål, der må videregives efter denne bestemmelse. Følsomme  \r\n\r\n oplysninger, der er irrelevante for behandlingen af den administrative sag,  \r\n\r\n må ikke videregives. Der vil normalt være hjemmel i anden lovgivning til, at  \r\n\r\n en offentlig myndighed kan indhente oplysninger til brug for tilsyns- eller  \r\n\r\n kontrolfunktioner. Bestemmelsen tager imidlertid også sigte på, at  \r\n\r\n eksempelvis sygehusadministrationen eller amtets sygehusforvaltning kan  \r\n\r\n indhente oplysninger vedr. patienter til brug ved tilsyns- og kontrolopgaver.  \r\n\r\n Det forudsættes, at udlevering af oplysninger efter denne bestemmelse kun vil  \r\n\r\n finde sted i begrænset omfang, og således at der ved en eventuel  \r\n\r\n videregivelse af oplysninger om patienten udfærdiges en redegørelse eller  \r\n\r\n lignende til brug ved det konkrete formål. Der vil også i medfør af  \r\n\r\n bestemmelsen kunne videregives oplysninger til en administrativ instans som  \r\n\r\n led i klagesagsbehandling. </P>  \r\n\r\n<P>Der vil endvidere i medfør af bestemmelsen kunne videregives oplysninger  \r\n\r\n fra sundhedspersoner til amtskommuner til brug ved tilsyn og kontrol i  \r\n\r\n forbindelse med sygesikringsordningen. Også i denne situation forudsættes  \r\n\r\n det, at der foretages en nøje vurdering af detaljeringsgraden af de  \r\n\r\n oplysninger, der videregives med henblik på at sikre, at der alene  \r\n\r\n videregives helbredsoplysninger m.v., der er nødvendige for den modtagende  \r\n\r\n myndighed af hensyn til kontrol m.v. </P>  \r\n\r\n<P>Efter <I>stk. 3</I> er det den sundhedsperson, der i besiddelse af de  \r\n\r\n fortrolige oplysninger, der afgør, hvorvidt videregivelsen er berettiget, jf.  \r\n\r\n den tilsvarende bestemmelse i § 24, stk. 4. Bestemmelsen vil navnlig have  \r\n\r\n betydning for videregivelse efter stk. 2, nr. 2 og 3. Reglen vil ikke, jf.  \r\n\r\n bemærkningerne til § 24, stk. 4, være til hinder for, at en  \r\n\r\n ansættelsesmyndighed som en tjenstlig pligt kan pålægge sundhedspersoner at  \r\n\r\n videregive helbredsoplysninger i de tilfælde, hvor sundhedspersoner er  \r\n\r\n berettiget til det efter bestemmelsen. For så vidt angår videregivelse af  \r\n\r\n oplysninger efter stk. 2, nr. 1, vil den pågældende altid vil være forpligtet  \r\n\r\n til at udlevere de oplysninger, som en myndighed m.fl. i følge bestemmelser i  \r\n\r\n særlovgivning har krav på at få udleveret, og som må antages at have  \r\n\r\n væsentlig betydning for myndighedens sagsbehandling. </P>  \r\n\r\n<P>I de særlige tilfælde, hvor der er sket videregivelse af  \r\n\r\n helbredsoplysninger m.m. efter stk. 2, nr. 2, skal vedkommende efter <I>stk.  \r\n\r\n 4</I> så hurtigt som muligt orienteres om, at videregivelse har fundet sted  \r\n\r\n ledsaget af en begrundelse herfor. Reglen svarer til § 24, stk. 5. </P>  \r\n\r\n<P> <I>Til § 27</I>  </P>  \r\n\r\n<P>Bestemmelsen svarer i princippet til forvaltningslovens § 28, stk. 4 - 5,  \r\n\r\n og fastslår således, at samtykke i de i § 26, stk. 1, nævnte situationer,  \r\n\r\n dvs. i alle de tilfælde, hvor der ikke er tale om videregivelse til  \r\n\r\n sundhedspersoner i forbindelse med undersøgelse, behandling og pleje af  \r\n\r\n patienten, skal være skriftligt og senest bortfalder 1 år efter det er givet  \r\n\r\n jf. <I>stk. 2</I> . Kravet om skriftlighed kan dog fraviges, når sagens  \r\n\r\n karakter eller omstændighederne i øvrigt taler herfor. </P>  \r\n\r\n<P>Bestemmelsen er en skærpelse af den nævnte bestemmelse i  \r\n\r\n forvaltningsloven, idet kravet om skriftligt samtykke også gælder, når der er  \r\n\r\n tale om videregivelse inden for samme forvaltningsmyndighed, jf.  \r\n\r\n forvaltningslovens definition heraf. </P>  \r\n\r\n<P>Efter <I>stk. 3</I> fastsætter sundhedsministeren nærmere regler om kravet  \r\n\r\n til et samtykke efter stk. 1. </P>  \r\n\r\n<P> <I>Til § 28</I>  </P>  \r\n\r\n<P>Efter <I>stk. 1</I> kan der fra en sundhedsperson videregives oplysninger  \r\n\r\n om afdødes sygdomsforløb, dødsårsag og dødsmåde til afdødes nærmeste  \r\n\r\n pårørende, såfremt det ikke må antages at stride mod en afdød patients ønske  \r\n\r\n og hensynet til afdøde. Bestemmelsen tager sigte på den situation, hvor  \r\n\r\n afdødes nærmeste pårørende ønsker oplysninger om årsagen til dødens indtræden  \r\n\r\n m.v. Dette vil typisk ske ved, at de nærmeste pårørende henvender sig til det  \r\n\r\n sygehus, hvor vedkommende var indlagt og efterfølgende afgik ved døden.  \r\n\r\n Bestemmelsen omfatter også de tilfælde, hvor vedkommende f.eks. afgik ved  \r\n\r\n døden på et plejehjem. Her vil de pårørende efter bestemmelsen på begæring  \r\n\r\n kunne få de nævnte oplysninger af en sundhedsperson. </P>  \r\n\r\n<P>I Sundhedsministeriets vejledning nr. 193 af 7. december 1993 om  \r\n\r\n aktindsigt i helbredsoplysninger anføres det, at det normalt vil være  \r\n\r\n naturligt at informere de nærmeste efterladte pårørende om en afdød patients  \r\n\r\n sygdomstilfælde og i den forbindelse lade dem se eller få en kopi af afdødes  \r\n\r\n journal, medmindre en konkret interesseafvejning falder således ud, at de  \r\n\r\n pårørendes interesse skønnes at måtte vige. De pårørende har imidlertid ikke  \r\n\r\n efter lov om aktindsigt i helbredsoplysninger en egentlig ret til få  \r\n\r\n oplysninger om afdødes sygdomsforløb m.v., således som det nu foreslås i  \r\n\r\n bestemmelsens stk. 1. </P>  \r\n\r\n<P>Bestemmelsen angiver ikke præcist personkredsen for de efterladte, der  \r\n\r\n efter bestemmelsen kan modtage oplysninger om afdøde, udover at de skal være  \r\n\r\n nærmeste pårørende. Det vil således bero på et skøn ud fra den konkrete  \r\n\r\n situation, hvilke personer der i hvert enkelt tilfælde må anses for nærmeste  \r\n\r\n pårørende. Der henvises til bemærkningerne til § 9, hvor begrebet  \r\n\r\n &#187;nærmeste pårørende&#171; er uddybet. </P>  \r\n\r\n<P>Efter <I>stk. 1, 2. pkt.,</I> kan der endvidere videregives oplysninger  \r\n\r\n til afdødes nærmeste pårørende efter reglen i § 26, stk. 2, nr. 2.  \r\n\r\n Bestemmelsen tager bl.a. sigte på den situation, hvor afdøde udtrykkeligt har  \r\n\r\n modsat sig, at de pårørende underrettes om sygdomsforløb m.v., men hvor  \r\n\r\n hensynet til andres tarv alligevel berettiger en videregivelse af  \r\n\r\n oplysninger. </P>  \r\n\r\n<P>I henhold til gældende regler om tavshedspligt kan der som hovedregel ikke  \r\n\r\n videregives oplysninger om en persons dødsmåde og -årsag, herunder  \r\n\r\n oplysninger fra en eventuel obduktionserklæring, fra sygehuset til egen læge  \r\n\r\n eller fra den lokale embedslægeinstitution til egen læge. De pårørende til en  \r\n\r\n afdød har derfor været henvist til at rette henvendelse til sygehuset for at  \r\n\r\n få oplysninger om dødsårsag m.v. </P>  \r\n\r\n<P>I visse tilfælde vil det imidlertid være den praktiserende læge, der  \r\n\r\n gennem flere år har et nærmere kendskab til patienten, der bedst kan drøfte  \r\n\r\n sygdomsforløbet med de efterladte pårørende. <I>Stk. 2</I>  indebærer derfor  \r\n\r\n en smidiggørelse af gældende lovgivning og giver mulighed for, at oplysninger  \r\n\r\n om sygdomsforløb, dødsårsag og dødsmåde kan videregives fra et sygehus eller  \r\n\r\n en autoriseret sundhedsperson - f.eks. en stedfortrædende læge - til afdødes  \r\n\r\n praktiserende læge med henblik på, at lægen kan orientere de nærmeste  \r\n\r\n pårørende. Den pågældende læge er således berettiget til at kræve  \r\n\r\n oplysningerne udleveret fra sygehuset m.fl., såfremt der foreligger en  \r\n\r\n anmodning herom fra afdødes nærmeste pårørende. Sygehuset vil i denne  \r\n\r\n situation være forpligtet til at udlevere oplysningerne, idet den pågældende  \r\n\r\n læge står inde for, at der foreligger en begæring som nævnt i bestemmelsen.  \r\n\r\n De oplysninger, der kan videregives, vil typisk være epikriser.  \r\n\r\n Videregivelsen må ikke stride mod afdødes ønske - f.eks. fordi afdøde  \r\n\r\n udtrykkeligt inden dødsfaldet har frabedt sig en sådan videregivelse - og  \r\n\r\n hensynet til afdøde eller andre private interesser. </P>  \r\n\r\n<P>Det forudsættes, at der lokalt søges etableres sådanne procedurer, der kan  \r\n\r\n sikre, at de nævnte oplysninger relativt hurtigt kan fremsendes til den  \r\n\r\n praktiserende læge m.fl., når der er fremsat begæring om at modtage  \r\n\r\n oplysningerne med henblik på, at de efterladte så snart som muligt kan blive  \r\n\r\n orienteret om afdødes sygdomsforløb, dødsårsag m.v. </P>  \r\n\r\n<P>Bestemmelsen er i øvrigt ikke til hinder for videregivelse, der har  \r\n\r\n hjemmel i anden lovgivning, jf. f.eks. lægelovens § 11 vedr. lægers  \r\n\r\n oplysnings- og indberetningspligt. </P>  \r\n\r\n<P> <I>Til §§ 29-31</I>  </P>  \r\n\r\n<P>§§ 29-31 skal afløse § 16 a, stk. 2-4, i lov om offentlige myndigheders  \r\n\r\n registre. De særlige formål, hvortil der kan videregives helbredsoplysninger  \r\n\r\n m.v. uden samtykke, er dels konkrete forskningsprojekter (§ 29), dels  \r\n\r\n statistiske og planlægningsmæssige formål (§ 30). </P>  \r\n\r\n<P>For at der kan videregives helbredsoplysninger m.v. uden samtykke til brug  \r\n\r\n for et biomedicinsk forskningsprojekt, <I>jf. § 29, stk. 1,</I>  stilles for  \r\n\r\n det første krav om, at det videnskabelige formål skal være konkretiseret. For  \r\n\r\n det andet skal projektet være anmeldt til det videnskabsetiske komitesystem,  \r\n\r\n jf. lov om et videnskabsetisk komitesystem og behandling af biomedicinske  \r\n\r\n forskningsprojekter. De forskere, der er ansvarlige for de i bestemmelsen  \r\n\r\n omtalte konkrete forskningsprojekter, vil ofte være læger. Bestemmelsen  \r\n\r\n omfatter imidlertid også forskere med en anden uddannelsesmæssig baggrund end  \r\n\r\n en lægelig, idet der i alle tilfælde skal foretage en videnskabsetisk  \r\n\r\n bedømmelse af forskningsprojekter, hvori der gøres brug af  \r\n\r\n helbredsoplysninger om personer. Denne bedømmelse finder sted efter loven om  \r\n\r\n det videnskabsetiske komitesystem m.v. Efter denne lovs § 8 påses det bl.a.,  \r\n\r\n at projektet efter sit formål og med hensyn til metodik repræsenterer god  \r\n\r\n videnskabelig standard, og at der er tilstrækkelig grund til at gennemføre  \r\n\r\n projektet. Den bedømmelse, der foretages i komitesystemet, har således  \r\n\r\n lighedspunkter med den bedømmelse, der foretages efter § 16, stk. 2, nr. 5,  \r\n\r\n og § 21, stk. 2, nr. 5, i lov om offentlige myndigheders registre, hvorefter  \r\n\r\n forskningen skal være af væsentlig samfundsmæssig betydning, for at der kan  \r\n\r\n ske videregivelse af oplysninger uden samtykke. </P>  \r\n\r\n<P>Efter <I>§ 29, stk. 2,</I> kan der endvidere videregives oplysninger om  \r\n\r\n enkeltpersoners helbredsforhold m.v. fra patientjournaler til forskere til  \r\n\r\n projekter, der ikke er omfattet lov om et videnskabsetisk komitesystem m.v. I  \r\n\r\n disse tilfælde skal Sundhedsstyrelsen godkende videregivelsen, ligesom  \r\n\r\n styrelsen fastsætter vilkår for videregivelsen. Det forudsættes i  \r\n\r\n bestemmelsen, at forskningen skal være af væsentlig samfundsmæssig interesse  \r\n\r\n for, at Sundhedsstyrelsen kan meddele sin godkendelse til  \r\n\r\n forskningsprojektet. Endvidere må der kun efterfølgende ske henvendelse til  \r\n\r\n de pågældende enkeltpersoner i det omfang, de læger, der har behandlet  \r\n\r\n vedkommende, giver tilladelse hertil. Det forudsættes, at Sundhedsstyrelsen  \r\n\r\n fortsætter den praksis med hensyn til videregivelse og betingelser herfor,  \r\n\r\n som Registertilsynet i dag følger. </P>  \r\n\r\n<P>Efter <I>§ 30</I> kræves der godkendelse fra Sundhedsstyrelsen til  \r\n\r\n videregivelse af helbredsoplysninger m.v. til brug for statistiske og  \r\n\r\n planlægningsmæssige formål. Sundhedsstyrelsen kan i forbindelse med sin  \r\n\r\n godkendelse fastsætte vilkår for anvendelsen af oplysningerne, f.eks. om  \r\n\r\n sletning, anonymisering eller kryptografering på et nærmere angivet tidspunkt  \r\n\r\n under forløbet. Efter <I>§ 30, stk. 2,</I> kan der dog ske videregivelse af  \r\n\r\n helbredsoplysninger til brug for statistiske og planlægningsmæssige formål  \r\n\r\n uden Sundhedsstyrelsens godkendelse, når det følger af lov, at oplysningerne  \r\n\r\n skal videregives. Bestemmelsen tager navnlig sigte på lov om Danmarks  \r\n\r\n Statistik, hvorefter offentlige myndigheder og institutioner inden for  \r\n\r\n rammerne af den af Danmarks Statistiks styrelse fastlagte arbejdsplan efter  \r\n\r\n anmodning fra Danmarks Statistik skal meddele de oplysninger, de er i  \r\n\r\n besiddelse af, jf. lovens § 6. Denne bestemmelse i lov om Danmarks Statistik  \r\n\r\n skal sikre Danmarks Statistik adgang til at benytte oplysninger fra andre  \r\n\r\n offentlige myndigheder til at fremstille en uafhængig og dækkende statistisk  \r\n\r\n beskrivelse af de danske samfundsforhold, hvoraf sundhedsforhold udgør en  \r\n\r\n vigtig del. </P>  \r\n\r\n<P>Af <I>§ 31</I> følger, at de oplysninger, som er indhentet til de i § 29  \r\n\r\n og § 30 nævnte særlige formål ikke må videregives yderligere. En eventuel  \r\n\r\n videregivelse skal således altid vedrøre samme formål. Det vil være i  \r\n\r\n overensstemmelse med reglerne, hvis forskeren videregiver oplysninger til en  \r\n\r\n opponent i forbindelse med godkendelse af disputats. Videregivelse herudover,  \r\n\r\n f.eks. offentliggørelse, må kun ske i ikke-identificerbar form, jf. stk. 2.  \r\n\r\n Forskningsresultater må altså kun viderebringes på en sådan måde, at det er  \r\n\r\n umuligt at henføre oplysningerne til bestemte personer.  \r\n\r\n Bemyndigelsesbestemmelsen i § 31, stk. 3, giver ministeren mulighed for at  \r\n\r\n fastsætte nærmere regler om principperne for Sundhedsstyrelsens godkendelse  \r\n\r\n af videregivelse af oplysninger i de tilfælde, der ikke er omfattet af lov om  \r\n\r\n et videnskabsetisk komitesystem m.v. </P>  \r\n\r\n<P> <B>Kapitel 6</B>  </P>  \r\n\r\n<P> <I>Til § 32</I>  </P>  \r\n\r\n<P>Klager over forhold omfattet af patientretsstillingsloven kan indbringes  \r\n\r\n for Sundhedsvæsenets Patientklagenævn, medmindre særlig klageadgang er  \r\n\r\n foreskrevet i lovgivningen. Patientklagenævnets afgørelser kan ikke  \r\n\r\n indbringes for anden administrativ myndighed. </P>  \r\n\r\n<P>Sundhedsvæsenets Patientklagenævn er hjemlet i kapitel 3, §§ 12-23, i lov  \r\n\r\n nr. 397 af 10. juni 1987 om sundhedsvæsenets centralstyrelse m.v., med senere  \r\n\r\n ændringer. </P>  \r\n\r\n<P>Patientklagenævnet er en selvstændig og uvildig forvaltningsmyndighed.  \r\n\r\n Nævnet er uafhængigt af de myndigheder, der har ansvaret for sundhedsvæsenets  \r\n\r\n drift og er uafhængig af fagpolitiske interesser. </P>  \r\n\r\n<P>Når nævnet træffer afgørelser, deltager to lægmænd, der repræsenterer  \r\n\r\n sundhedsvæsenets brugere, og to fagligt uddannede sundhedspersoner. Nævnet  \r\n\r\n har som formand en jurist, der opfylder betingelserne for at kunne udpeges  \r\n\r\n som landsdommer. </P>  \r\n\r\n<P>Patientklagenævnet behandler klager over sundhedspersoners faglige  \r\n\r\n virksomhed. Ved faglig virksomhed forstås det arbejde, som udføres af  \r\n\r\n sundhedspersoner. Det kan f.eks. være undersøgelse, behandling,  \r\n\r\n sundhedsfaglig pleje, information, samtykke og udfærdigelse af  \r\n\r\n lægeerklæringer. Patientklagenævnet behandler også klager over brud på  \r\n\r\n tavshedspligten - bortset fra tilfælde, hvor en domstol i en straffesag måtte  \r\n\r\n have taget stilling til spørgsmålet - klager over afgørelser om aktindsigt i  \r\n\r\n helbredsoplysninger og klager over afgørelser, som er truffet af de lokale  \r\n\r\n psykiatriske patientklagenævn, og klager over sagsbehandlingen i de lokale  \r\n\r\n psykiatriske patientklagenævn. </P>  \r\n\r\n<P>De forhold, der er omfattet af patientretsstillingsloven, og som kan  \r\n\r\n indbringes for Patienklagenævnet er spørgmål om information og informeret  \r\n\r\n samtykke efter kapitel 2, selvbestemmelse i særlige tilfælde efter kapitel 3,  \r\n\r\n aktindsigt efter kapitel 4 og brud på tavshedpligten m.v. efter kapitel 5.  \r\n\r\n</P>  \r\n\r\n<P>Sætningen: &#187;medmindre særlig klageadgang er foreskrevet i  \r\n\r\n lovgivningen&#171; dækker de tilfælde, hvor en speciallov omhandler en særlig  \r\n\r\n klageadgang inden for speciallovens område. Som eksempler kan nævnes lov om  \r\n\r\n frihedsberøvelse og anden tvang i psykiatrien og lov om patientforsikring. I  \r\n\r\n førstnævnte lov gælder der et særligt klagesystem, der er tilpasset det  \r\n\r\n forhold, at der er tale om tiltag, der griber ind i borgernes personlige  \r\n\r\n frihed. I sidstnævnte tilfælde er der tale om et reaktionssystem, hvor  \r\n\r\n borgerne kan tilkendes erstatning, hvis de er blevet påført en fysisk skade  \r\n\r\n indenfor det offentlige sygehusvæsen. </P>  \r\n\r\n<P>Et andet tilfælde, hvor en kommende speciallov ville kunne fortrænge  \r\n\r\n retsstillingslovens bestemmelser, vedrører klageadgang over aktindsigt i og  \r\n\r\n videregivelse af helbredsoplysninger, der er indeholdt i registre, der måtte  \r\n\r\n være omfattet af en kommende registerlovgivning. I en sådan lovgivning vil  \r\n\r\n Registertilsynet (eller en tilsvarende myndighed) formentlig blive tilsyns-  \r\n\r\n og klagemyndighed. Det vil derfor kunne komme på tale senere at ændre  \r\n\r\n patientretsstillingsloven, således at spørgsmål om aktindsigt i og  \r\n\r\n videregivelse af oplysninger, der er indeholdt i de omhandlede registre, skal  \r\n\r\n påklages til Registertilsynet (eller en tilsvarende myndighed), og ikke til  \r\n\r\n Sundhedsvæsenets Patientklagenævn. </P>  \r\n\r\n<P> <I>Til § 33</I>  </P>  \r\n\r\n<P>Efter lovforslagets § 33 straffes umiddelbart alene overtrædelser af  \r\n\r\n reglerne i lovens kapitel 5 om tavshedspligt og videregivelse af  \r\n\r\n helbredsoplysninger m.v., idet der henvises til straffelovens §§ 152-152 f  \r\n\r\n (bøde, hæfte eller fængsel indtil 6 måneder). </P>  \r\n\r\n<P>Straf ved domstolene for overtrædelse af lovforslagets øvrige bestemmelser  \r\n\r\n sker gennem en procedure over Sundhedsvæsenets Patientklagenævn eller - i  \r\n\r\n undtagelsestilfælde - direkte ved politiets foranstaltning. </P>  \r\n\r\n<P>Der vil kunne meddeles autoriserede sundhedspersoner m.fl. irettesættelser  \r\n\r\n af Patientklagenævnet, jf. lægelovens § 6, stk. 1. I grovere tilfælde, jf.  \r\n\r\n lægelovens § 18, kan der ved domstolene straffes med bøde eller hæfte for  \r\n\r\n vedkommende sundhedspersons overtrædelse af gældende normer for varetagelse  \r\n\r\n af vedkommendes hverv, og således også for overtrædelse af pligter efter  \r\n\r\n patientretsstillingsloven. Alle sundhedspersoner vil i øvrigt kunne straffes  \r\n\r\n for de overtrædelser af patientretsstillingslovens bestemmelser, som samtidig  \r\n\r\n indebærer en overtrædelse af straffelovens almindelige straffebestemmelser.  \r\n\r\n F.eks. vil en overtrædelse af lovens bestemmelser om informeret samtykke i  \r\n\r\n grove tilfælde kunne straffes efter straffelovens regler om vold, jf.  \r\n\r\n straffelovens § 244. </P>  \r\n\r\n<P>Endelig vil en autoriseret sundhedsperson efter centralstyrelsesloven, §§  \r\n\r\n 5-11, kunne fratages sin autorisation, såfremt vedkommende må antages at være  \r\n\r\n til fare for andre på grund af bl.a. udvist grov forsømmelighed ved udøvelse  \r\n\r\n af hvervet. Dette kan også omfatte overtrædelse af patientretsstillingslovens  \r\n\r\n bestemmelser. </P>  \r\n\r\n<P>For offentligt ansatte sundhedspersoner indebærer en tilsidesættelse af  \r\n\r\n videregivelsesreglerne, jf. lovens kapitel 5, efter omstændighederne en  \r\n\r\n tjenstforseelse, der kan medføre et disciplinært ansvar. I tilfælde, hvor  \r\n\r\n helbredsoplysninger uberettiget videregives mellem sundhedspersoner, der  \r\n\r\n begge har tavshedspligt, bør det normalt kun få disciplinære konsekvenser for  \r\n\r\n de pågældende. Et behov for (også) at anvende strafferetlige sanktioner  \r\n\r\n foreligger formentlig kun i meget grove tilfælde. </P>  \r\n\r\n<P> <B>Kapitel 7</B>  </P>  \r\n\r\n<P> <I>Til § 34</I>  </P>  \r\n\r\n<P>Loven foreslås at træde i kraft den 1. oktober 1998. Samme  \r\n\r\n ikrafttrædelsestidspunkt forventes fastsat i forslaget til ny  \r\n\r\n registerlovgivning, som justitsministeren har bebudet fremsat i  \r\n\r\n folketingssamlingen 1997/98. </P>  \r\n\r\n<P>Samtidig ophæves den lovgivning, som patientretsstillingsloven samler og  \r\n\r\n præciserer: § 6, stk. 2-5, og § 6 a i lov om udøvelse af lægegerning, lov om  \r\n\r\n aktindsigt i helbredsoplysninger, samt § 16 a i lov om offentlige  \r\n\r\n myndigheders registre. </P>  \r\n\r\n<P>De bekendtgørelser, der er udstedt i medfør af den lovgivning, der  \r\n\r\n ophæves, opretholdes indtil de afløses af regler, udstedt efter  \r\n\r\n patientretsstillingsloven. </P>  \r\n\r\n<P> <I>Til § 35</I>  </P>  \r\n\r\n<P>Den foreslåede ændring vedrører ophævelse af nogle særordninger for de  \r\n\r\n sønderjyske landsdele. Disse særordninger har mistet deres betydning. </P>  \r\n\r\n<P> <I>Til § 36</I>  </P>  \r\n\r\n<P>Bestemmelsen er en videreførelse af overgangsbestemmelsen, § 5, stk. 2, i  \r\n\r\n lov nr. 504 af 30. juni 1993 om aktindsigt i helbredsoplysninger. Det er som  \r\n\r\n hidtil nødvendigt at undtage patientjournaler m.v., der er udfærdiget før  \r\n\r\n henholdsvis 1. januar 1987 og 1. januar 1994, fra retten til aktindsigt. </P>  \r\n\r\n<P> <I>Til § 37</I>  </P>  \r\n\r\n<P>Loven gælder ikke for Færøerne, men kan ved kongelig anordning sættes helt  \r\n\r\n eller delvis i kraft for Færøerne med de afgivelser, som de særlige færøske  \r\n\r\n forhold tilsiger. </P>  \r\n\r\n<P>Loven gælder ikke for Grønland. </P>  \r\n\r\n<P>I medfør af § 1 i lov nr. 369 af 6. juni 1991 om sundhedsvæsenet i  \r\n\r\n Grønland kan Grønlands Hjemmestyre ved landstingsforordning fastsætte regler  \r\n\r\n om sundhedsvæsenet og sundhedsforholdene i Grønland. Af lovbemærkningerne til  \r\n\r\n denne bestemmelse fremgår bl.a., at bemyndigelsen ikke alene omfatter regler  \r\n\r\n om omfanget af sundhedsvæsenets opgaver og ydelser, men også regler, der  \r\n\r\n regulerer sundhedsforholdene. Bemyndigelsen omfatter hele det område, der ved  \r\n\r\n lovens ikrafttræden henhørte under sundhedsministerens ressort. </P>  \r\n\r\n<P>Lovgivningsinitiativet ligger således efter nævnte lovs ikrafttræden den  \r\n\r\n 1. januar 1992 - både for ny lovgivning og for ændringslove - hos Grønlands  \r\n\r\n Hjemmestyre. Lov om patienters retsstilling bør derfor ikke gælde for  \r\n\r\n Grønland. Ønsker hjemmestyret, at lignende regler skal gælde i Grønland, må  \r\n\r\n dette ske ved vedtagelse af en landstingsforordning med tilsvarende indhold.  \r\n\r\n</P>  \r\n\r\n<P>Skriftlig fremsættelse (10. december 1997) </P>  \r\n\r\n<P> <B>Sundhedsministeren</B> (Birte Weiss): </P>  \r\n\r\n<P>Jeg tillader mig herved for Folketinget at fremsætte: </P>  \r\n\r\n<P> <I>Forslag til lov om patienters retsstilling.</I>  </P>  \r\n\r\n<P>(Lovforslag nr. L 128). </P>  \r\n\r\n<P>Lovforslaget indeholder de grundlæggende regler, der regulerer forholdet  \r\n\r\n mellem patient og behandler (sundhedsperson). Det drejer sig om regler om  \r\n\r\n informeret samtykke, regler om selvbestemmelse i særlige tilfælde, regler om  \r\n\r\n aktindsigt og regler om tavshedspligt og videregivelse af  \r\n\r\n helbredsoplysninger. </P>  \r\n\r\n<P>Den grundlæggende regel om, at ingen sygebehandling kan indledes eller  \r\n\r\n fortsættes uden patientens informerede samtykke er uddybet og styrket i  \r\n\r\n forhold til den gældende retstilstand, især for så vidt angår kravene til og  \r\n\r\n karakteren af informationen. </P>  \r\n\r\n<P>Patienter, der er fyldt 15 år, får selvstændig kompetence til at give  \r\n\r\n informeret samtykke til behandling. Forældremyndighedsindehaveren skal  \r\n\r\n modtage samme information som den unge og inddrages i den unges  \r\n\r\n stillingtagen. </P>  \r\n\r\n<P>For patienter, der varigt mangler evnen til at give informeret samtykke,  \r\n\r\n får de nærmeste pårørende kompetence til at give informeret samtykke i  \r\n\r\n patientens interesse og på patientens vegne. Findes der ingen nærmeste  \r\n\r\n pårørende, skal en anden, neutral sundhedsperson give tilslutning til  \r\n\r\n behandlingsforslaget, før sundhedspersonen kan iværksætte en behandling. </P>  \r\n\r\n<P>Sundhedspersonen skal respektere en sultestrejkende, der er bevidst om  \r\n\r\n sultestrejkens helbredsmæssige konsekvenser, herunder at døden kan blive  \r\n\r\n resultatet. Sundhedspersonen må ikke afbryde et sådant forløb, heller ikke  \r\n\r\n når personen er døende. </P>  \r\n\r\n<P>Ønsker en patient ikke at modtage blod eller blodprodukter i forbindelse  \r\n\r\n med en operation, skal dette som udgangspunkt respekteres af  \r\n\r\n sundhedspersonen. </P>  \r\n\r\n<P>Patienter, der er uafvendeligt døende, kan modtage de smertestillende,  \r\n\r\n beroligende eller lignende midler, som er nødvendige for at lindre patientens  \r\n\r\n tilstand, selv om dette kan medføre fremskyndelse af dødstidspunktet. </P>  \r\n\r\n<P>Reglerne om livstestamenter præciseres. Testator vil herefter kunne  \r\n\r\n udtrykke sit ønske om ikke at modtage livsforlængende behandling i en  \r\n\r\n situation, hvor testator er uafvendeligt døende, samt i tilfælde af, at  \r\n\r\n sygdom, fremskreden alderdomssvækkelse, ulykke, hjertestop eller lignende har  \r\n\r\n medført så svær invaliditet, at testator varigt vil være ude af stand til at  \r\n\r\n tage vare på sig selv fysisk og mentalt. Samtidig præciseres, hvornår lægen  \r\n\r\n skal kontakte Livstestamenteregistret. </P>  \r\n\r\n<P>De gældende regler om aktindsigt i helbredsoplysninger videreføres  \r\n\r\n uændret. </P>  \r\n\r\n<P>Patienter sikres, at sundhedspersoner iagttager tavshed om de forhold, de  \r\n\r\n erfarer i forbindelse med patientkontakten. Patienterne vil som udgangspunkt  \r\n\r\n selv kunne bestemme, om helbredsoplysninger må videregives. Under et aktuelt  \r\n\r\n behandlingsforløb betragter patienterne det som naturligt, at de involverede  \r\n\r\n sundhedspersoner har de helbredsoplysninger, som er nødvendige for den  \r\n\r\n påtænkte behandling. I denne situation vil et samtykke derfor være  \r\n\r\n unødvendigt. Patienterne sikres endvidere, at der til videregivelse af  \r\n\r\n oplysninger til myndigheder uden for sundhedsvæsenet altid kræves samtykke,  \r\n\r\n bortset fra særlige tilfælde som følger af lovgivningen. </P>  \r\n\r\n<P>Såvel reglerne om aktindsigt som reglerne om videregivelse er omfattet af  \r\n\r\n Europaparlamentet og Rådets direktiv 95/46/EF om beskyttelse af fysiske  \r\n\r\n personer i forbindelse med behandling af personoplysninger og om fri  \r\n\r\n udveksling af sådanne oplysninger. Det indebærer, at det kan være nødvendigt  \r\n\r\n senere at tilpasse disse regler den kommende registerlovgivning, som skal  \r\n\r\n implementere direktivet i dansk lovgivning. </P>  \r\n\r\n<P>Idet jeg i øvrigt henviser til lovforslaget og dets bemærkninger, tillader  \r\n\r\n jeg mig hermed at anbefale lovforslaget til Folketingets velvillige  \r\n\r\n behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "16/01/1998"
        },
        {
            "displayName": "Accession",
            "displayValue": "199712K00128"
        },
        {
            "displayName": "Entydig dokumentidentifikation",
            "displayValue": "CL008187"
        },
        {
            "displayName": "Dato for førstegangsindlæggelse",
            "displayValue": "16/01/1998"
        },
        {
            "displayName": "Dato for indlæggelse",
            "displayValue": "16/01/1998"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "128"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}