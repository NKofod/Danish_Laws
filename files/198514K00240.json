{
    "id": 108230,
    "title": "1985 BTL 240   BETÆNKNING OVER FORSLAG TIL LOV OM ÆNDRING AF LOV OM STYRELSEN AF   KOMMUNERNES SKOLEVÆSEN OG AF VIRKSOMHED EFTER LOV OM FRITIDSUNDERVISNING M.V.   (ÆNDRING AF ANSÆTTELSESPROCEDUREN FOR VISSE LEDENDE STILLINGER)    NR L 240 1985-86, 1. SAMLING BLAD NR 943 ",
    "documentTypeId": "420",
    "isSagsforlobPeriodValid": false,
    "shortName": "1985/1 BTL 240",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 240 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om styrelsen af  \r\n\r\n kommunernes skolevæsen og af virksomhed efter lov om fritidsundervisning m.v.  \r\n\r\n (Ændring af ansættelsesproceduren for visse ledende stillinger) <BR>  \r\n\r\n Nr L 240 1985-86, 1. samling Blad nr 943 </P>  \r\n\r\n<P></P>  \r\n\r\n<P>Afgivet af uddannelsesudvalget </P>  \r\n\r\n<P></P>  \r\n\r\n<P>Afgivet: 19860516 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til undervisningsministeren, som denne har </P>  \r\n\r\n<P>besvaret skriftligt. </P>  \r\n\r\n<P>Udvalget har endvidere modtaget mundtlige og/ eller skriftlige </P>  \r\n\r\n<P>henvendelser fra: </P>  \r\n\r\n<P>Danmarks Lærerforening, </P>  \r\n\r\n<P>Landsforeningen Skole og Samfund og </P>  \r\n\r\n<P>Landsforeningen af Vanføre. </P>  \r\n\r\n<P>To af henvendelserne til udvalget er optrykt som bilag til </P>  \r\n\r\n<P>betænkningen. Endvidere er optrykt en udtalelse, som </P>  \r\n\r\n<P>undervisningsministeren foranlediget af et spørgsmål fra udvalget </P>  \r\n\r\n<P>indhentede fra Danmarks Lærerforening over forslag til lov om </P>  \r\n\r\n<P>ændring af lov om styrelsen af kommunernes skolevæsen og af </P>  \r\n\r\n<P>virksomhed efter lov om fritidsundervisning m.v. (Bortfald af </P>  \r\n\r\n<P>undervisningsministeriets og amtsrådenes godkendelsesbeføjelser, </P>  \r\n\r\n<P>forenkling af klageregler, styrkelse af skolenævn m.v.) (L 47). </P>  \r\n\r\n<P>Der er af undervisningsministeren stillet ændringsforslag, hvorom </P>  \r\n\r\n<P>henvises til de ledsagende bemærkninger. </P>  \r\n\r\n<P>Herefter indstiller et flertal (det konservative folkepartis, </P>  \r\n\r\n<P>venstres, det radikale venstres, centrum-demokraternes og </P>  \r\n\r\n<P>kristeligt folkepartis medlemmer af udvalget) lovforslaget til </P>  \r\n\r\n<P>vedtagelse med det af undervisningsministeren stillede </P>  \r\n\r\n<P>ændringsforslag. </P>  \r\n\r\n<P>Et mindretal (socialdemokratiets og socialistisk folkepartis </P>  \r\n\r\n<P>medlemmer af udvalget) beklager meget, at undervisningsministeren </P>  \r\n\r\n<P>agter at gennemføre de foreslåede ændringer i skolestyrelsesloven </P>  \r\n\r\n<P>trods de skarpe protester fra Danmarks Lærerforening og fra Skole </P>  \r\n\r\n<P>og Samfund. Mindretallet står aldeles uforstående over for </P>  \r\n\r\n<P>ministerens handling over for de to organisationer og over for, </P>  \r\n\r\n<P>hvorfor han ikke vil følge Danmarks Lærerforenings råd om at klare </P>  \r\n\r\n<P>denne situation gennem en forhandling mellem Danmarks </P>  \r\n\r\n<P>Lærerforening og Kommunernes Landsforening. Mindretallet er </P>  \r\n\r\n<P>fortsat af den opfattelse, at den foreslåede ændring strider imod </P>  \r\n\r\n<P>de bestræbelser, der er for at give forældrevalgte repræsentanter </P>  \r\n\r\n<P>større indflydelse i folkeskolen, og at det er en grov </P>  \r\n\r\n<P>tilsidesættelse af disse forældrevalgte repræsentanters </P>  \r\n\r\n<P>indflydelse i såvel nævn som skolekommission. </P>  \r\n\r\n<P>Mindretallet kan ikke medvirke ved forslagets gennemførelse og vil </P>  \r\n\r\n<P>stemme imod lovforslaget ved 3. behandling. </P>  \r\n\r\n<P>Ændringsforslag </P>  \r\n\r\n<P>Af </P>  \r\n\r\n<P>undervisningsministeren, tiltrådt af et flertal (KF, V, RV, CD og </P>  \r\n\r\n<P>KrF): </P>  \r\n\r\n<P>Til § 1 </P>  \r\n\r\n<P>I det under nr. 3 foreslåede § 23, stk. 2, indsættes efter 1. pkt. </P>  \r\n\r\n<P>som nyt punktum: </P>  \r\n\r\n<P>&#187;Skolekommissionen afgiver i sager om ansættelse i disse stillinger  \r\n\r\n</P>  \r\n\r\n<P>en udtalelse.&#171; </P>  \r\n\r\n<P>Bemærkninger </P>  \r\n\r\n<P>Ændringsforslaget giver skolekommissionen en udtaleret i forbindelse </P>  \r\n\r\n<P>med ansættelse i stillinger som skoledirektør, ledende </P>  \r\n\r\n<P>skoleinspektør, viceskoledirektør og ledende skolepsykolog. Efter </P>  \r\n\r\n<P>ændringsforslaget er kommunalbestyrelsen fortsat stillet frit ved </P>  \r\n\r\n<P>besættelsen af disse stillinger. </P>  \r\n\r\n<P>Eva Møller (KF) fmd. Karen Højte Jensen (KF) Kirkegaard (KF) </P>  \r\n\r\n<P>Per Stig Møller (KF) Povl Brøndsted (V) Helge Sander (V) </P>  \r\n\r\n<P>Bente Juncker (CD) nfmd. Steffensen (KrF) Jytte Andersen (S) </P>  \r\n\r\n<P>J. K. Hansen (S) Lykketoft (S) Nørgaard-Sørensen (S) Erling </P>  \r\n\r\n<P>Olsen (S) Søgaard (S) Stillinger (SF) Hanne Thanning Jacobsen </P>  \r\n\r\n<P>(SF) Ole Vig Jensen (RV) </P>  \r\n\r\n<P>Partierne VS, FP og FD havde ikke medlemmer i udvalget. </P>  \r\n\r\n<P>Bilag 1 </P>  \r\n\r\n<P>SKOLE OG SAMFUND </P>  \r\n\r\n<P>Landsforeningen af skolekommissioner, skolenævn og forældreforeninger </P>  \r\n\r\n<P>28. april 1986 </P>  \r\n\r\n<P>Lovforslag nr. L 240 (ændring af ansættelsesproceduren for </P>  \r\n\r\n<P>visse ledende stillinger) </P>  \r\n\r\n<P>Landsforeningen Skole og Samfund skal herved over for folketingets </P>  \r\n\r\n<P>uddannelsesudvalg gøre opmærksom på, at vi ud fra den foreliggende </P>  \r\n\r\n<P>lovtekst finder, at forældrenes indflydelse via skolenævnenes </P>  \r\n\r\n<P>udtaleret og skolekommissionens indstillingsret helt bortfalder. </P>  \r\n\r\n<P>Foreningen finder det særdeles uheldigt, da det netop strider imod </P>  \r\n\r\n<P>bestræbelserne for at give forældrene større indflydelse i </P>  \r\n\r\n<P>folkeskolen. </P>  \r\n\r\n<P>Skole og Samfund kan derfor ikke anbefale gennemførelsen af </P>  \r\n\r\n<P>ovennævnte forslag. </P>  \r\n\r\n<P>Med venlig hilsen </P>  \r\n\r\n<P>A. Tangsig Christensen, </P>  \r\n\r\n<P>landsformand </P>  \r\n\r\n<P>Peter Bach, </P>  \r\n\r\n<P>sekretariatsleder </P>  \r\n\r\n<P>Folketingets uddannelsesudvalg </P>  \r\n\r\n<P>Bilag 2 </P>  \r\n\r\n<P>Udtalelse indhentet af undervisningsministeren foranlediget af et </P>  \r\n\r\n<P>spørgsmål fra uddannelsesudvalget fra Danmarks Lærerforening over </P>  \r\n\r\n<P>forslag til lov om ændring af lov om styrelsen af kommunernes </P>  \r\n\r\n<P>skolevæsen og af virksomhed efter lov om fritidsundervisning m.v. </P>  \r\n\r\n<P>(Bortfald af undervisningsministeriets og amtsrådenes </P>  \r\n\r\n<P>godkendelsesbeføjelser, forenkling af klagesager, styrkelse af </P>  \r\n\r\n<P>skolenævn m.v.) (L 47) </P>  \r\n\r\n<P>DANMARKS LÆRERFORENING </P>  \r\n\r\n<P>Den 19. marts 1986 </P>  \r\n\r\n<P>Vedrørende lovforslaget om ændring af skolestyrelsesloven. </P>  \r\n\r\n<P>(Lovforslag nr. 47, 1985-86) </P>  \r\n\r\n<P>Danmarks Lærerforening er telefonisk blevet orienteret om, at </P>  \r\n\r\n<P>undervisningsministeren har fremsat et nyt ændringsforslag til </P>  \r\n\r\n<P>skolestyrelseslovens § 23, således at der indsættes et stk. 2, som </P>  \r\n\r\n<P>fratager skolekommissionen indstillingsret til stillinger som </P>  \r\n\r\n<P>skoledirektør, viceskoledirektør, ledende skoleinspektør og </P>  \r\n\r\n<P>ledende skolepsykolog. </P>  \r\n\r\n<P>Danmarks Lærerforening må kraftigt advare mod gennemførelsen af dette </P>  \r\n\r\n<P>forslag. </P>  \r\n\r\n<P>Efter foreningens opfattelse vil gennemførelse af forslaget være et </P>  \r\n\r\n<P>fundamentalt brud på de intentioner, der i </P>  \r\n\r\n<P>tjenestemandskommissionen af 1965 blev lagt til grund for </P>  \r\n\r\n<P>ændringerne i tjenestemandslovgivningen, hvorefter </P>  \r\n\r\n<P>tjenestemandsstillinger i folkeskolen fra at være omfattet af en </P>  \r\n\r\n<P>særlig tjenestemandslov (lærerlønningsloven) blev undergivet den </P>  \r\n\r\n<P>samlede lov om tjenestemænd i staten, folkeskolen og i </P>  \r\n\r\n<P>folkekirken. </P>  \r\n\r\n<P>Ved at undtage de anførte stillingskategorier fra indstilling fra </P>  \r\n\r\n<P>skolekommissionen, bliver de en særlig slags stillinger i </P>  \r\n\r\n<P>folkeskolen, som adskiller sig fra de øvrige </P>  \r\n\r\n<P>tjenestemandsstillinger i folkeskolen derved, at </P>  \r\n\r\n<P>forældreinteresser er sat uden for indflydelse. Foreningen anser </P>  \r\n\r\n<P>dette som en klar begyndelse til at overføre disse stillinger fra </P>  \r\n\r\n<P>at være tjenestemænd i folkeskolen til at være kommunale </P>  \r\n\r\n<P>tjenestemænd uden forbindelse med eller rod i den danske </P>  \r\n\r\n<P>folkeskole. </P>  \r\n\r\n<P>Foreningen er enig i, at skoledirektører og ledende skoleinspektører </P>  \r\n\r\n<P>er forvaltningsgrenchefer i kommunerne, men de har samtidig et </P>  \r\n\r\n<P>embedsmandsmæssigt ansvar for, at den grundlovssikrede </P>  \r\n\r\n<P>undervisning, som folketinget nærmere har lovgivet om i </P>  \r\n\r\n<P>folkeskoleloven, bliver gennemført i kommunerne. Det er derfor </P>  \r\n\r\n<P>foreningen magtpåliggende, at der ikke sker en yderligere </P>  \r\n\r\n<P>kommunalisering af tjenestemandsstillinger i folkeskolen. </P>  \r\n\r\n<P>Ved ændringerne i skolestyrelsesloven fra 1970 op gennem 70'erne har </P>  \r\n\r\n<P>foreningen givet tilslutning til, at de ledende stillinger i </P>  \r\n\r\n<P>folkeskolen ikke skulle besættes med kongelig udnævnelse, og </P>  \r\n\r\n<P>endvidere gik foreningen ved ændringen af loven i 1978 (efter </P>  \r\n\r\n<P>indstilling fra kapitel II-udvalget) med til, at skolekommissionen </P>  \r\n\r\n<P>ikke kunne foretage bindende indstilling, når det drejede sig om </P>  \r\n\r\n<P>stillinger som skoledirektør, viceskoledirektør og ledende </P>  \r\n\r\n<P>skoleinspektør. Foreningen har dermed bøjet sig så langt mod de </P>  \r\n\r\n<P>kommunale ønsker, som det er muligt uden at fjerne disse </P>  \r\n\r\n<P>stillinger reelt fra at være tjenestemandsstillinger i </P>  \r\n\r\n<P>folkeskolen. </P>  \r\n\r\n<P>Afslutningsvis skal foreningen henlede opmærksomheden på, at det </P>  \r\n\r\n<P>gennemgribende udvalgsarbejde, som blev gennemført i det af </P>  \r\n\r\n<P>undervisningsministeren den 7. januar 1975 nedsatte udvalg </P>  \r\n\r\n<P>(kapitel II-udvalget) foregik over mere end 2 år, hvor alle parter </P>  \r\n\r\n<P>var med til at finde sammen til et fælles forslag, der kunne </P>  \r\n\r\n<P>tilgodese alle de interesserede parter. </P>  \r\n\r\n<P>Foreningen står derfor helt uforstående over for, at ministeren i huj </P>  \r\n\r\n<P>og hast fremsætter et forslag, som kun varetager en af de i </P>  \r\n\r\n<P>kapitel II-udvalget repræsenterede interessegruppers interesse. </P>  \r\n\r\n<P>Venlig hilsen </P>  \r\n\r\n<P>Martin Rømer </P>  \r\n\r\n<P>/ Sigfred Sørensen </P>  \r\n\r\n<P>Undervisningsministeriet, </P>  \r\n\r\n<P>Departementet </P>  \r\n\r\n<P>Bilag 3 </P>  \r\n\r\n<P>DANMARKS LÆRERFORENING </P>  \r\n\r\n<P>Vandkunsten 12 </P>  \r\n\r\n<P>1467 København K </P>  \r\n\r\n<P>14. maj 1986 </P>  \r\n\r\n<P>Foretræde for folketingets uddannelsesudvalg vedrørende </P>  \r\n\r\n<P>lovforslag L 240 onsdag den 14. maj 1986 </P>  \r\n\r\n<P>Danmarks Lærerforening har allerede den 19. marts 1986 sendt </P>  \r\n\r\n<P>undervisningsministeriet en udtalelse om det samme forslag, da det </P>  \r\n\r\n<P>blev fremsat den 18. marts 1986 som et ændringsforslag til L 47. </P>  \r\n\r\n<P>Der kan ikke herske tvivl om, at foreningen anser lovforslaget som en </P>  \r\n\r\n<P>væsentlig forringelse af brugerindflydelsen i folkeskolen. </P>  \r\n\r\n<P>Vi mener, at den konstruktion, man nåede frem til ved ændringen af </P>  \r\n\r\n<P>skolestyrelsesloven i slutningen af 1977 på baggrund af kapitel </P>  \r\n\r\n<P>II-udvalgets betænkning, var en så finjusteret balancemodel, at </P>  \r\n\r\n<P>det vil være en stor uretfærdighed over for forældre og lærere, </P>  \r\n\r\n<P>hvis man nu gennemfører L 240. </P>  \r\n\r\n<P>Vi er enige i, at skolevæsenets leder er og skal være kommunens </P>  \r\n\r\n<P>forvaltningsgrenchef. Men lederen har også et særligt ansvar for, </P>  \r\n\r\n<P>at skolevæsenet administreres i overensstemmelse med den af </P>  \r\n\r\n<P>folketinget vedtagne lovgivning. </P>  \r\n\r\n<P>Der er således ikke tale om, at disse stillinger er kommunale </P>  \r\n\r\n<P>tjenestemandsstillinger. Der er tale om stillinger i folkeskolen. </P>  \r\n\r\n<P>Vi er klar over, at visse kommunalbestyrelser i de senere år er </P>  \r\n\r\n<P>begyndt at betjene sig af ekspertbistand, når der skal ansættes </P>  \r\n\r\n<P>ledere i den kommunale forvaltning. Derfor finder nogle af </P>  \r\n\r\n<P>kommunerne de gældende regler i skolestyrelseslovens paragraffer 7 </P>  \r\n\r\n<P>og 23 som en hindring for den kommunale selvbestemmelsesret med </P>  \r\n\r\n<P>hensyn til procedure og lederudvælgelse. </P>  \r\n\r\n<P>Foreningen mener ikke, at det er nødvendigt med den foreslåede </P>  \r\n\r\n<P>lovændring for at kunne imødekomme kommunalbestyrelsernes ønske om </P>  \r\n\r\n<P>stærkere indflydelse på lederudvælgelsen. </P>  \r\n\r\n<P>Foreningen er parat til - inden for det eksisterende lovgrundlag - at </P>  \r\n\r\n<P>indgå i en drøftelse med undervisningsministeriet, Kommunernes </P>  \r\n\r\n<P>Landsforening og Skole og Samfund om en hensigtsmæssig løsning. </P>  \r\n\r\n<P>Der må dog ikke være tale om en løsning, der afskærer </P>  \r\n\r\n<P>skolekommissionen fra at foretage indstilling efter de gældende </P>  \r\n\r\n<P>regler. </P>  \r\n\r\n<P>Vi er forundrede over, at ministeriet ikke har taget initiativ til en </P>  \r\n\r\n<P>sådan drøftelse i stedet for at fremsætte lovforslag. </P>  \r\n\r\n<P>Vi havde inden lovforslagets første fremsættelse den 18. marts 1986 </P>  \r\n\r\n<P>haft indledende drøftelser med Kommunernes Landsforening om en </P>  \r\n\r\n<P>hensigtsmæssig procedureændring uden en samtidig ændring af </P>  \r\n\r\n<P>kompetenceforholdene. Da lovforslaget blev fremsat, gik disse </P>  \r\n\r\n<P>drøftelser i stå. </P>  \r\n\r\n<P>Vi er som sagt parate til at genoptage disse drøftelser, men vi ser </P>  \r\n\r\n<P>gerne, at undervisningsministeriet og Skole og Samfund inddrages. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198514K00240"
        },
        {
            "displayName": "Entydig dokumentidentifikation",
            "displayValue": "CL005965"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "240"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}