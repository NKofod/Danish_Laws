{
    "id": 80914,
    "title": "Bekendtgørelse vedrørende slutligning for 1987 ",
    "documentTypeId": "60",
    "isSagsforlobPeriodValid": false,
    "shortName": "BEK nr 693 af 03/11/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse vedrørende slutligning for 1987  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>I henhold til § 32 D, stk. 2 og 3, og § 34 i ligningsloven, jf.  \r\n\r\n lovbekendtgørelse nr. 659 af 22. september 1986, som senest ændret ved lov  \r\n\r\n nr. 361 af 10. juni 1987, bestemmes følgende: </P>  \r\n\r\n<P>Mandtal og slutligningskommune </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Det centrale skatteyderregister (CSR) udgør  \r\n\r\n grundlaget for udskrivning af materiale vedrørende ligningen af  \r\n\r\n skattepligtige personer (slutligningen) for 1987. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Til brug ved slutligningen for 1987 udarbejdes  \r\n\r\n pr. 17. november 1987 for hver kommune en hovedmandtalsliste over personer,  \r\n\r\n der er optaget i CSR, og som må påregnes at skulle slutlignes i den  \r\n\r\n pågældende kommune. Personer, der ifølge CSR's udvisende pr. 17. november  \r\n\r\n 1987 var afgået ved døden inden den 1. januar 1987, medtages ikke på  \r\n\r\n hovedmandtalslisterne. Det samme gælder børn, der den 1. januar 1987 ikke var  \r\n\r\n fyldt 15 år, medmindre de er forskudsregistreret for 1987. </P>  \r\n\r\n<P CLASS=STK> <I>Stk. 2. </I> Endvidere udarbejdes pr. 15. februar 1988  \r\n\r\n supplerende mandtalslister over personer, der er optaget i CSR i tiden 17.  \r\n\r\n november-31. december 1987. </P>  \r\n\r\n<P CLASS=STK> <I>Stk. 3. </I> Statsskattedirektoratet foretager udarbejdelsen  \r\n\r\n af mandtalslisterne og udsender dem til kommunerne. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> For skattepligtige, der er opført i  \r\n\r\n hovedmandtalslisterne, foretages slutligningen i den kommune, der er bestemt  \r\n\r\n i §§ 4 og 5. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Hvis ikke andet følger af § 5, foretages  \r\n\r\n slutligningen i den kommune, som den skattepligtige har bopæl i ifølge den  \r\n\r\n pr. 17. november 1987 foreliggende registrering i CSR. Har den skattepligtige  \r\n\r\n ikke bopæl her i landet, foretages slutligningen i den kommune, hvori den  \r\n\r\n pågældende ifølge CSR's udvisende pr. 17. november 1987 senest har haft  \r\n\r\n bopæl. Har den skattepligtige ikke tidligere haft bopæl her i landet,  \r\n\r\n foretages slutligningen i den kommune, som har foranlediget den pågældende  \r\n\r\n optaget i CSR. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> For gifte kvinder, som ifølge CSR's udvisende  \r\n\r\n pr. 17. november 1987 i skattemæssig henseende anses at være samlevende med  \r\n\r\n deres ægtefælle, foretages slutligningen i samme kommune som for ægtefællen.  \r\n\r\n Det samme gælder for gifte kvinder, der ved udgangen af indkomståret 1987 i  \r\n\r\n skattemæssig henseende anses at være samlevende med deres ægtefælle. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Børn, som den 1. januar 1987 ikke var fyldt 15  \r\n\r\n år, og som ikke er medtaget på hovedmandtalslisterne, medtages kun ved  \r\n\r\n slutligningen, hvis de i indkomståret 1987 har haft skattepligtig indkomst  \r\n\r\n eller ved indkomstårets udløb ejer skattepligtig formue. Slutligningen  \r\n\r\n foretages i så fald i den kommune, som barnet har bopæl i den 1. november  \r\n\r\n 1987. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> For andre skattepligtige, som ikke er medtaget  \r\n\r\n på hovedmandtalslisterne, foretages slutligningen i den kommune, som har  \r\n\r\n foranlediget den pågældende optaget i CSR. § 5, 2. pkt., finder tilsvarende  \r\n\r\n anvendelse. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Fremgår det ikke af foranstående bestemmelser,  \r\n\r\n hvor en person skal slutlignes, eller er det tvivlsomt, i hvilken kommune  \r\n\r\n slutligningen skal foretages, træffer Statsskattedirektoratet bestemmelse  \r\n\r\n herom. Statsskattedirektoratet kan endvidere, når praktiske hensyn i særlige  \r\n\r\n tilfælde taler derfor, bestemme, at slutligning skal foretages i en anden  \r\n\r\n kommune end den, der følger af foranstående bestemmelser. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> De kommunale ligningsmyndigheder skal foretage  \r\n\r\n indberetning til Statsskattedirektoratet om skatteansættelserne af indkomst  \r\n\r\n og formue for 1987 og om en eventuel senere ændring af ansættelserne.  \r\n\r\n Statsskattedirektoratet fastsætter de nærmere regler for indberetningerne.  \r\n\r\n</P>  \r\n\r\n<P>Skatteberegning og årsopgørelse </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Beregning af slutskat, restskat og overskydende  \r\n\r\n skat med foreskrevne tillæg og godtgørelse m.v. foretages for 1987 af  \r\n\r\n Statsskattedirektoratet med bistand af de kommunale ligningsmyndigheder. De  \r\n\r\n skattepligtige kan klage over beregningen af skatterne til vedkommende  \r\n\r\n ligningskommission senest 4 uger efter, at den skattepligtige har modtaget  \r\n\r\n underretning om beregningen. I tilfælde, hvor den skattepligtige ikke  \r\n\r\n tidligere har modtaget særskilt underretning om skatteansættelsen, kan  \r\n\r\n tillige ansættelsen påklages efter fristerne i skattestyrelsesloven.  \r\n\r\n Ligningskommissionens afgørelse kan påklages til skatterådet inden for samme  \r\n\r\n frist som påklage til ligningskommissionen. </P>  \r\n\r\n<P CLASS=STK> <I>Stk.2. </I> For særlige grupper af skatteydere kan  \r\n\r\n Statsskattedirektoratet lade skatteberegningen foretage af de kommunale  \r\n\r\n ligningsmyndigheder. For disse skatteydere skal de kommunale  \r\n\r\n ligningsmyndigheder foretage indberetningen om de beregnede skatter i  \r\n\r\n forbindelse med indberetningen om ansættelserne, jf. § 9.  \r\n\r\n Statsskattedirektoratet fastsætter de nærmere regler for disse  \r\n\r\n indberetninger. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skatteministeriet, den 3. november 1987  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>ANDERS FOGH RASMUSSEN </P>  \r\n\r\n<P ALIGN=CENTER>Lars H. Nielsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/11/1987"
        },
        {
            "displayName": "Accession",
            "displayValue": "B19870069305"
        },
        {
            "displayName": "Entydig dokumentidentifikation",
            "displayValue": "CM040157"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "693"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "03/11/1987"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Skatteministeriet, Skd. 580-1006-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}