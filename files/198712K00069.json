{
    "id": 113207,
    "title": "1987 LSF 69   FORSLAG TIL LOV OM ÆNDRING AF LOV OM AFGIFT AF RENTER AF FORBRUGSLÅN ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 69",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 69 </P>  \r\n\r\n<P></P>  \r\n\r\n<P>Forslag til Lov om ændring af lov om afgift af renter af forbrugslån </P>  \r\n\r\n<P></P>  \r\n\r\n<P>Fremsat af Jens Thoft (SF) Bjørn Poulsen (SF) Ebba Strange (SF) Bente  \r\n\r\n Søltoft (SF) </P>  \r\n\r\n<P></P>  \r\n\r\n<P>den 10. november 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov nr. 698 af 17. oktober 1986 om afgift af renter af forbrugslån </P>  \r\n\r\n<P>foretages følgende ændring: </P>  \r\n\r\n<P>§ 3, stk. 7, affattes således: </P>  \r\n\r\n<P>&#187;Stk. 7. Afgiftsbeløb på under 500 kr. opkræves ikke.&#171; </P>  \r\n\r\n<P>§ 2 </P>  \r\n\r\n<P>Loven træder i kraft dagen efter bekendtgørelsen i Lovtidende og har </P>  \r\n\r\n<P>virkning fra og med afgiftsåret 1987. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>Som følge af Det Radikale Venstres krav blev lovforslaget om afgift </P>  \r\n\r\n<P>af renter af forbrugslån (se Folketingstidende 1986-87 (1. </P>  \r\n\r\n<P>samling), forhandlingerne sp. 72, 418, 472, 677 og 1042, tillæg A </P>  \r\n\r\n<P>sp. 39, tillæg B sp. 7 og 173 samt tillæg C sp. 7) ændret under </P>  \r\n\r\n<P>udvalgsarbejdet sidste efterår, således at det blev muligt for </P>  \r\n\r\n<P>afgiftsåret 1987 og kun dette år at indbetale renteafgiften til </P>  \r\n\r\n<P>en pensionsordning. Denne besynderlige konstruktion blev med </P>  \r\n\r\n<P>rette betegnet som en &#187;påklistret radikal Storm P.-model&#171;.  \r\n\r\n Ifølge </P>  \r\n\r\n<P>svar på et spørgsmål stillet af Skatte- og Afgiftsudvalget vil </P>  \r\n\r\n<P>dette betyde, at der for året 1987 vil blive oprettet et par </P>  \r\n\r\n<P>hundrede tusinde særlige pensionskonti med et indestående på </P>  \r\n\r\n<P>under 500 kr., idet det direkte af loven fremgår, at </P>  \r\n\r\n<P>pensionsindbetalingen skal ske på en særlig konto, og at de </P>  \r\n\r\n<P>hidtidige pensionsordninger ikke må benyttes. Pengene skal stå </P>  \r\n\r\n<P>bundet, indtil den afgiftspligtige er fyldt 60 år, idet </P>  \r\n\r\n<P>indeståendet dog tidligst kan hæves efter 3 års forløb, medmindre </P>  \r\n\r\n<P>den afgiftspligtige er afgået ved døden. </P>  \r\n\r\n<P>Det må antages, at næsten alle afgiftspligtige vil gøre brug af </P>  \r\n\r\n<P>muligheden for at indbetale beløbet på en sådan pensionskonto. </P>  \r\n\r\n<P>Men administrationen af dette væld af små pensionskonti, som skal </P>  \r\n\r\n<P>stå urørte i årevis, vil i de fleste tilfælde direkte opsluge </P>  \r\n\r\n<P>renterne af den indbetalte kapital og måske mere til. </P>  \r\n\r\n<P>Administrativt er denne ordning altså rent volapyk, medmindre man </P>  \r\n\r\n<P>hæver bagatelgrænsen fra de nuværende 50 kr. til de foreslåede </P>  \r\n\r\n<P>500 kr. </P>  \r\n\r\n<P>Den foreslåede bagatelgrænse på 500 kr. er i øvrigt i nøje </P>  \r\n\r\n<P>overensstemmelse med skatteministerens egen bagatelgrænse for </P>  \r\n\r\n<P>indeståender på selvpensionskonti, idet ministeren ved § 10, stk. </P>  \r\n\r\n<P>5, i bekendtgørelse nr. 776 af 20. november 1986 om </P>  \r\n\r\n<P>børneopsparings- og selvpensioneringskonti bestemte, at såfremt </P>  \r\n\r\n<P>indeståendet på en selvpensioneringskonto udgør mindre end 500 </P>  \r\n\r\n<P>kr., kan indeståendet uden videre hæves uden skattemæssige </P>  \r\n\r\n<P>konsekvenser for kontohaveren. </P>  \r\n\r\n<P>På denne måde åbnede ministeren mulighed for at få &#187;udryddet&#171; de  \r\n\r\n</P>  \r\n\r\n<P>mere end 100.000 selvpensioneringskonti, der var oprettet med et </P>  \r\n\r\n<P>bagatelagtigt indestående. Efter vedtagelsen af skattereformen, </P>  \r\n\r\n<P>hvorved fradragsretten på selvpensioniseringkonti bortfaldt, var </P>  \r\n\r\n<P>der nemlig god grund til at antage, at disse mange konti ville </P>  \r\n\r\n<P>komme til at stå helt urørte i en meget lang årrække. </P>  \r\n\r\n<P>Forslagsstillerne fandt denne administrative ordning rationel og </P>  \r\n\r\n<P>beundringsværdig. Men på denne baggrund er det forbløffende, at </P>  \r\n\r\n<P>den selv samme minister kan støtte den tidligere omtalte radikale </P>  \r\n\r\n<P>Storm P.-model uden at fastsætte samme bagatelgrænse. </P>  \r\n\r\n<P>En beløbsgrænse på 500 kr. vil i øvrigt svare til, at en </P>  \r\n\r\n<P>afgiftspligtig, der har optaget et lån på ca. 16.000 kr. til en </P>  \r\n\r\n<P>årlig rente på 15 pct., friholdes. </P>  \r\n\r\n<P>Med dette forslag til højere bagatelgrænse vil en række af lovens </P>  \r\n\r\n<P>urimeligheder i øvrigt bortfalde, nemlig i den udstrækning der er </P>  \r\n\r\n<P>optaget lån til andet end forbrug på under de nævnte ca. 16.000 </P>  \r\n\r\n<P>kr. Forslagsstillerne gør samtidig opmærksom på, at den her </P>  \r\n\r\n<P>foreslåede lovændring ikke løser det væld af urimeligheder, som </P>  \r\n\r\n<P>denne lov indeholder. </P>  \r\n\r\n<P>Under udvalgsarbejdet blev der fremdraget talløse eksempler på </P>  \r\n\r\n<P>lovens helt urimelige virkninger. Siden er der kommet en lang </P>  \r\n\r\n<P>række nye eksempler til. Her skal eksempelvis nævnes nogle af </P>  \r\n\r\n<P>disse, som SF samtidig opfordrer regeringen til at fjerne gennem </P>  \r\n\r\n<P>nødvendige undtagelser og opstramninger, gennem indsættelse af en </P>  \r\n\r\n<P>nødvendig dispensationsbestemmelse og måske endelig ved at </P>  \r\n\r\n<P>indsætte en privatforbrugsgrænse i loven i lighed med den, der </P>  \r\n\r\n<P>findes i ligningslovens § 28, således at et særlig lavt forbrug </P>  \r\n\r\n<P>aldrig kan udløse forbrugsrenteafgift. </P>  \r\n\r\n<P>Der skal således efter lovens ordlyd og fortolkning betales </P>  \r\n\r\n<P>renteafgift ved optagelse af følgende lån, der ikke har en døjt </P>  \r\n\r\n<P>med det overforbrug at gøre, som det var lovens hensigt at ramme: </P>  \r\n\r\n<P>1) Lån optaget til afholdelse af udgifter ved adoption. </P>  \r\n\r\n<P>2)Lån optaget til afholdelse af udgifter til f.eks. en solfanger </P>  \r\n\r\n<P>eller andre mindre energibesparende foranstaltninger. </P>  \r\n\r\n<P>3)Kautionslån, hvor man er så uheldig at komme til at &#187;hænge&#171; på  \r\n\r\n</P>  \r\n\r\n<P>kautionen. </P>  \r\n\r\n<P>4)Studielån for en række grupper, der ikke kan få lån gennem SU. Det </P>  \r\n\r\n<P>gælder f.eks. jordbrugsteknikere, kiropraktorstuderende og </P>  \r\n\r\n<P>studerende med et forlænget studieforløb, hvor muligheden for </P>  \r\n\r\n<P>ordinære studielån er opbrugt. </P>  \r\n\r\n<P>5)Lån optaget til indskud i almennyttigt boligbyggeri, selv i de </P>  \r\n\r\n<P>tilfælde, hvor der er givet kommunekaution. Hvis låneren oven i </P>  \r\n\r\n<P>købet er enlig pensionist eller bistandsmodtager og således end </P>  \r\n\r\n<P>ikke har glæde af fradragsretten for renteudgiften, virker </P>  \r\n\r\n<P>reglerne endnu mere urimeligt. </P>  \r\n\r\n<P>6)Lån til anskaffelse af f.eks. invalidebil eller en repræsentants </P>  \r\n\r\n<P>anskaffelse af en rejsevogn. </P>  \r\n\r\n<P>7)Lån til etablering af en ny virksomhed i selskabsform. </P>  \r\n\r\n<P>8)Lån til medarbejderes deltagelse i rekonstruktion af en nødstedt </P>  \r\n\r\n<P>virksomhed i selskabsform. </P>  \r\n\r\n<P>9)Renter af gæld, som ejeren af en falleret virksomhed sidder </P>  \r\n\r\n<P>tilbage med. </P>  \r\n\r\n<P>I disse tilfælde er der behov for en lempelse af reglerne. </P>  \r\n\r\n<P>Men der kan på tilsvarende måde anføres oplagte urimeligheder, hvor </P>  \r\n\r\n<P>loven ikke er omfattende nok. Således vil en virksomhedsejer i en </P>  \r\n\r\n<P>personligt drevet virksomhed kunne optage nye eller have gamle </P>  \r\n\r\n<P>forbrugslån af samme størrelse som egenkapitalen i virksomheden </P>  \r\n\r\n<P>uden at skulle betale renteafgift. Såfremt den pågældende f.eks. </P>  \r\n\r\n<P>for 5 år siden anskaffede en erhvervsejendom belånt helt op til </P>  \r\n\r\n<P>skorstenen, vil denne i løbet af de 5 år typisk være steget i </P>  \r\n\r\n<P>værdi. Denne værdistigning kan den pågældende belåne til forbrug </P>  \r\n\r\n<P>(alt andet lige) uden at skulle betale renteafgift. Denne </P>  \r\n\r\n<P>situation vil også gælde for mange landbrugere. </P>  \r\n\r\n<P>Endelig er det oplagt urimeligt, at en villaejer, som har handlet </P>  \r\n\r\n<P>hus og derigennem modtaget pantebreve, som vedkommende nu får </P>  \r\n\r\n<P>renteindtægter af, kan modregne denne renteindtægt i renter af </P>  \r\n\r\n<P>forbrugslån, mens der ikke skal betales renteafgift af de </P>  \r\n\r\n<P>pantebreve, der måtte være i det nye hus. På samme måde er </P>  \r\n\r\n<P>banklån sikret ved pantebreve i et hus, låneren tidligere har </P>  \r\n\r\n<P>boet i, fritaget for afgift, mens renteindtægten fra de </P>  \r\n\r\n<P>pantebreve, der ligger som sikkerhed, kan modregnes i eventuelle </P>  \r\n\r\n<P>forbrugsrenter, før afgiften beregnes. </P>  \r\n\r\n<P>Endelig er der det rent ligningsmæssige problem at kunne skelne </P>  \r\n\r\n<P>mellem lån omfattet af afgiften og lån, der ikke er omfattet. </P>  \r\n\r\n<P>Tusinder af skatteydere vil ikke have mulighed for at udfylde </P>  \r\n\r\n<P>deres selvangivelser uden et meget stort opklaringsarbejde i </P>  \r\n\r\n<P>deres pengeinstitut. Og vil det ikke medvirke, er folk ladt helt </P>  \r\n\r\n<P>i stikken, ligesom den lignende myndighed senere vil stå over for </P>  \r\n\r\n<P>en helt umulig ligningsopgave. </P>  \r\n\r\n<P>Og sådan kunne man faktisk blive ved en stund endnu. SF skal derfor </P>  \r\n\r\n<P>indtrængende opfordre skatteministeren til at sætte sit </P>  \r\n\r\n<P>departement i gang med at finde rimelige løsninger på disse mange </P>  \r\n\r\n<P>konkrete problemer i loven, som SF under forudsætning af, at </P>  \r\n\r\n<P>disse mange urimeligheder fjernes kan støtte. Loven er noget </P>  \r\n\r\n<P>makværk. Med dette forslag tror SF således langtfra, at alle </P>  \r\n\r\n<P>problemer er løst. </P>  \r\n\r\n<P>Bemærkninger til de enkelte paragraffer </P>  \r\n\r\n<P>Ad § 1 </P>  \r\n\r\n<P>Den nuværende bagatelgrænse er på 50 kr. Renteafgift under dette </P>  \r\n\r\n<P>beløb opkræves ikke efter den nuværende lovs § 3, stk. 7. </P>  \r\n\r\n<P>Bagatelgrænsen foreslås ændret, således at beløb under 500 kr. </P>  \r\n\r\n<P>ikke opkræves, </P>  \r\n\r\n<P>ad § 2 </P>  \r\n\r\n<P>Loven har virkning for indeværende afgiftsår. </P>  \r\n\r\n<P>Som bilag er dels aftrykt den gældende § 3, dels en henvendelse til </P>  \r\n\r\n<P>Folketingets Skatte- og Afgiftsudvalg fra ligningskommissionerne </P>  \r\n\r\n<P>i Roskilde Amt. </P>  \r\n\r\n<P>Bilag 1 </P>  \r\n\r\n<P>Den gældende formulering af § 3 i lov om afgift af renter af </P>  \r\n\r\n<P>forbrugslån </P>  \r\n\r\n<P>§ 3. Afgiften udgør 20 pct. af afgiftsgrundlaget. Dette opgøres som </P>  \r\n\r\n<P>de i stk. 2 nævnte renteudgifter nedsat med de i stk. 3 nævnte </P>  \r\n\r\n<P>renteindtægter og med de i stk. 4 nævnte renteudgifter. </P>  \r\n\r\n<P>Stk. 2. Renteudgifter efter denne lov omfatter </P>  \r\n\r\n<P>1) samlede renteudgifter og </P>  \r\n\r\n<P>2)beløb efter virksomhedsskattelovens § 11, stk. 4, sidste pkt. </P>  \r\n\r\n<P>Stk. 3. Renteindtægter efter denne lov omfatter </P>  \r\n\r\n<P>1) samlede renteindtægter, </P>  \r\n\r\n<P>2)samlede aktieudbytter, jf. ligningslovens § 16 A, </P>  \r\n\r\n<P>3)skattegodtgørelse af aktieudbytter efter nr. 2, jf. </P>  \r\n\r\n<P>selskabsskattelovens § 17 A, og </P>  \r\n\r\n<P>4)beregnet kapitalafkast, jf. virksomhedsskattelovens § 7, og </P>  \r\n\r\n<P>beregnet kapitalafkast af fysiske erhvervsaktiver efter § 6. </P>  \r\n\r\n<P>Stk. 4. Overstiger de i stk. 2 nævnte beløb de i stk. 3 nævnte </P>  \r\n\r\n<P>beløb, nedsættes de således opgjorte nettorenteudgifter med </P>  \r\n\r\n<P>summen af </P>  \r\n\r\n<P>1) renteudgifter vedrørende statslige og statsgaranterede studielån, </P>  \r\n\r\n<P>2)renter af lån, der er ydet af institutter omfattet af lov om </P>  \r\n\r\n<P>realkreditinsitutter eller af Dansk Landbrugs Realkreditfond, </P>  \r\n\r\n<P>samt renter af realkreditlignende lån og byggelån, jf. §§ 2 og 9 </P>  \r\n\r\n<P>i lov om realkreditlignende lån og andelsboliglån m.v., </P>  \r\n\r\n<P>3)renter af andre end de under nr. 1 og 2 nævnte lån, for så vidt </P>  \r\n\r\n<P>der er tale om lån mod sikkerhed i tinglyst pant i fast ejendom, </P>  \r\n\r\n<P>der tilhører den afgiftspligtige eller dennes ægtefælle, eller </P>  \r\n\r\n<P>mod sikkerhed i tinglyste sælgerpantebreve i fast ejendom, der </P>  \r\n\r\n<P>tidligere har tilhørt den afgiftspligtige eller dennes ægtefælle. </P>  \r\n\r\n<P>Envidere medregnes i afgiftsårene 1987-89 renter af byggelån </P>  \r\n\r\n<P>omfattet af § 62, stk. 5, i lov om stempelafgift. Renter af </P>  \r\n\r\n<P>kassekreditter eller andre lån med adgang til variabel udnyttelse </P>  \r\n\r\n<P>er ikke omfattet af bestemmelsen i 1. pkt., </P>  \r\n\r\n<P>4)nettorenteudgifter ved selvstændig skibsvirksomhed, der er den </P>  \r\n\r\n<P>skattepligtiges bierhverv, jf. personskattelovens § 4, stk. 1, </P>  \r\n\r\n<P>nr. 10, hvis virksomheden opfylder betingelserne for optagelse af </P>  \r\n\r\n<P>lån i Danmarks Skibskreditfond. </P>  \r\n\r\n<P>Stk. 5. Nedsættelse af afgiftsgrundlaget efter stk. 4, nr. 3, er </P>  \r\n\r\n<P>betinget af, at aftalen om udstedelse af pantebreve eller </P>  \r\n\r\n<P>låneaftalen er indgået skriftligt før den 7. oktober 1986, og af, </P>  \r\n\r\n<P>at der inden dette tidspunkt er indgået skriftlig aftale om </P>  \r\n\r\n<P>lånets afvikling. Hvis sikkerheden består i tinglyst pantebrev, </P>  \r\n\r\n<P>skadesløsbrev eller sælgerpantebrev, er det endvidere efter stk. </P>  \r\n\r\n<P>4, nr. 3, 1. pkt., en betingelse, at afviklingen blev aftalt over </P>  \r\n\r\n<P>en periode på mindst 8 år. </P>  \r\n\r\n<P>Stk. 6. De i ligningslovens § 8, stk. 3, omhandlede udgifter til </P>  \r\n\r\n<P>provisioner for lån og kaution m.v. for den skattepligtiges gæld </P>  \r\n\r\n<P>behandles ved anvendelsen af denne lov som renteudgifter </P>  \r\n\r\n<P>vedrørende gælden. Det samme gælder løbende bidrag til </P>  \r\n\r\n<P>realkreditinstitutters reservefonde. </P>  \r\n\r\n<P>Stk. 7. Afgiftsbeløb på under 50 kroner opkræves ikke. </P>  \r\n\r\n<P>Stk. 8. Ved beregningen af afgiftsbeløbet bortses fra ørebeløb. </P>  \r\n\r\n<P>Bilag 2 </P>  \r\n\r\n<P>Ligningskommissionerne i Roskilde Amt </P>  \r\n\r\n<P>Rådhuset, 4000 Roskilde </P>  \r\n\r\n<P>Den 16. oktober 1987. </P>  \r\n\r\n<P>Folketingets Skatte- og Afgiftsudvalg, </P>  \r\n\r\n<P>Christiansborg, </P>  \r\n\r\n<P>1240 København K. </P>  \r\n\r\n<P>Vedrørende lov om afgift af renter af forbrugslån § 3, stk. 7 </P>  \r\n\r\n<P>afgiftens minimumsbeløb </P>  \r\n\r\n<P>Ligningskommissionsformænd og skatteinspektører fra kommunerne i </P>  \r\n\r\n<P>Roskilde Amt har afholdt møde i Skovbo den 15. september 1987. På </P>  \r\n\r\n<P>mødet drøftedes bl.a. ovennævnte lov og den administration, som </P>  \r\n\r\n<P>loven vil påføre kommunerne. Specielt drøftedes den i loven § 3, </P>  \r\n\r\n<P>stk. 7, fastsatte mindstegrænse for afgiftsbeløb på 50 kr. </P>  \r\n\r\n<P>Det blev enstemmigt vedtaget at tilskrive Skatte- og Afgiftsudvalget </P>  \r\n\r\n<P>om, at samtlige ligningskommissioner i Roskilde Amt finder det </P>  \r\n\r\n<P>afgørende for den administrative indsats, at mindstegrænsen </P>  \r\n\r\n<P>forhøjes, eksempelvis til 500 kr. </P>  \r\n\r\n<P>Som det er udvalget bekendt, fastsætter de enkelte </P>  \r\n\r\n<P>ligningskommissioner i den årlige ligningsplan mindstegrænser </P>  \r\n\r\n<P>for, hvornår en skatteyders skattepligtige indkomst skal </P>  \r\n\r\n<P>forhøjes. I statens udsøgnings- og kontrolsystem fastsættes </P>  \r\n\r\n<P>kriterier og beløbsgrænser, der bevirker, at den del af </P>  \r\n\r\n<P>skatteyderne, som ikke falder for disse kriterier, ikke udsøges </P>  \r\n\r\n<P>til ligningsmæssig undersøgelse. </P>  \r\n\r\n<P>Det er en udmærket ordning, som giver mulighed for anvendelse af </P>  \r\n\r\n<P>ressourcerne de rigtige steder. De ikke udsøgte vil bl.a. være </P>  \r\n\r\n<P>skatteydere med lille indkomst og formue, således mange </P>  \r\n\r\n<P>folkepensionister og lign. Mange enlige pensionister skal på </P>  \r\n\r\n<P>grund af det store personfradrag ikke betale skat. En del af </P>  \r\n\r\n<P>disse pensionister har måske som følge af sygdom eller andre </P>  \r\n\r\n<P>indtrufne uheldige omstændigheder været nødsaget til at optage </P>  \r\n\r\n<P>mindre lån. Renteudgiften kan godt nok fratrækkes på </P>  \r\n\r\n<P>selvangivelsen, men for den enlige pensionist uden skat har det </P>  \r\n\r\n<P>ingen betydning. Anføres der på selvangivelsen en </P>  \r\n\r\n<P>nettorenteudgift på eksempelvis 250 kr., vil der blive opkrævet </P>  \r\n\r\n<P>en renteafgift på 50 kr., og skatteyderen vil sandsynligvis </P>  \r\n\r\n<P>henvende sig til skattekontoret og måske også på socialkontoret. </P>  \r\n\r\n<P>Der kan fremføres mange eksempler på, at påligningen af de små </P>  \r\n\r\n<P>renteafgifter vil medføre en stor administrativ belastning. </P>  \r\n\r\n<P>Den gruppe af skatteydere, som skal pålignes de mindre afgiftsbeløb, </P>  \r\n\r\n<P>er en gruppe, som skattevæsenet gennem en del år ikke har brugt </P>  \r\n\r\n<P>ressourcer på. Skal det fortsat være tilfældet, må mindstegrænsen </P>  \r\n\r\n<P>sættes højere. </P>  \r\n\r\n<P>På ligningskommissionernes vegne og med venlig hilsen </P>  \r\n\r\n<P>Else Petersen </P>  \r\n\r\n<P>formand </P>  \r\n\r\n<P>/ J. Philipsen </P>  \r\n\r\n<P>skatteinspektør </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00069"
        },
        {
            "displayName": "Entydig dokumentidentifikation",
            "displayValue": "CL004715"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "69"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}