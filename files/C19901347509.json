{
    "id": 78913,
    "title": "Cirkulære om udførsel af kødprodukter (Til samtlige til eksport af kødprodukter autoriserede virksomheder og dyrlægerne ved disse) ",
    "documentTypeId": "140",
    "isSagsforlobPeriodValid": false,
    "shortName": "CIR1H nr 13475 af 02/08/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om udførsel af kødprodukter </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige til eksport af  \r\n\r\n kødprodukter autoriserede virksomheder </P>  \r\n\r\n<P CLASS=TITEL-KOMMENTAR ALIGN=CENTER>og dyrlægerne ved disse) </P>  \r\n\r\n<BR>  \r\n\r\n<P>Som følge af Rådets direktiv af 14. december 1988 (88/658/EØF) om ændring  \r\n\r\n af direktiv 77/99/EØF om sundhedsmæssige problemer i forbindelse med handel  \r\n\r\n med kødprodukter inden for fællesskabet er udarbejdet ny bekendtgørelse om  \r\n\r\n udførsel af kødprodukter, Veterinærdirektoratets bekendtgørelse nr. 500 af  \r\n\r\n 29. juni 1990 om udførsel af kødprodukter. Bekendtgørelsen trådte i kraft den  \r\n\r\n 10. juli 1990. </P>  \r\n\r\n<P>Der er sket enkelte ændringer i bekendtgørelsesteksten, de fleste dog af  \r\n\r\n redaktionel karakter. </P>  \r\n\r\n<P>Specielt skal nævnes, at definitionen af &#187;fuldstændig&#171; og  \r\n\r\n &#187;ufuldstændig&#171; behandling er udgået. Producenten skal angive på  \r\n\r\n produktet, såfremt der er særlige krav til opbevaringstemperatur, jf.  \r\n\r\n bekendtgørelsens § 7, stk. 1. For produkter i hermetisk lukket beholder skal  \r\n\r\n der føres kontrol med behandlingens effektivitet, jf. bekendtgørelsens Bilag  \r\n\r\n 2, kap. II, punkt 1, litra a). </P>  \r\n\r\n<P>Der er sket omfattende redaktionelle ændringer i bilagene, som nu består  \r\n\r\n af 3: </P>  \r\n\r\n<P>Bilag 1: Omhandler de generelle betingelser for autorisation og drift af  \r\n\r\n virksomheder. </P>  \r\n\r\n<P>Bilag 2: Omhandler særlige betingelser for autorisation og drift af  \r\n\r\n virksomheder, der fremstiller og indpakker kødprodukter, herunder produkter i  \r\n\r\n hermetisk lukkede beholdere og færdigretter. </P>  \r\n\r\n<P>Bilag 3: Model for hygiejnecertifikat ved eksport til EF-lande. </P>  \r\n\r\n<P>Vedrørende definition af drikkevand er henvist til Miljøministeriets  \r\n\r\n bekendtgørelse nr. 515 af 28. august 1988 om vandkvalitet og tilsyn med  \r\n\r\n vandforsyningsanlæg, der er den seneste transformering af Rådets direktiv af  \r\n\r\n 15. juli 1980 (80/778/EØF) om kvaliteten af drikkevand (som ændret). Ved en  \r\n\r\n fejl er i kødproduktbekendtgørelens Bilag 2, kapitel II, punkt 1, litra a),  \r\n\r\n 6. led, henvist til direktiv 80/778/EØF i stedet for bekendtgørelse nr. 515.  \r\n\r\n Vedrørende vandundersøgelse henvises til Veterinærdirektoratets  \r\n\r\n cirkulæreskrivelse af 19. januar 1984 (K.K. 938-1983) om vandundersøgelse.  \r\n\r\n</P>  \r\n\r\n<P>Til de enkelte bestemmelser skal bemærkes følgende: </P>  \r\n\r\n<P> § 1, stk. 1, nr. 1 </P>  \r\n\r\n<P>Formuleringen af definitionen på kødprodukter er ændret, så den omfatter  \r\n\r\n alt behandlet kød, når behandlingen har resulteret i, at produktet ikke  \r\n\r\n længere har fersk køds karakteristika. </P>  \r\n\r\n<P> § 1, stk. 1, nr. 2 </P>  \r\n\r\n<P>Udover fersk kød af dansk oprindelse, herunder ornestemplet fersk kød, kan  \r\n\r\n der ved produktion af kødprodukter også anvendes fersk kød fra  \r\n\r\n EF-medlemslandene samt 3.-lande, ligesom der kan anvendes fersk fjerkrækød af  \r\n\r\n dansk oprindelse og fra EF-medlemslandene samt fra 3.-lande. </P>  \r\n\r\n<P>Anvendelsen af kød/kødprodukter, som ikke er af dansk oprindelse, er  \r\n\r\n imidlertid begrænset af, at visse 3.-lande (USA, Canada, Japan m. fl.) kræver  \r\n\r\n særlige bestemmelser om bl. a. zoosanitære forhold og om råvarernes  \r\n\r\n oprindelse opfyldt. Det er derfor en forudsætning for at kunne eksportere til  \r\n\r\n disse lande, at der kun modtages kød fra lande og virksomheder, som er  \r\n\r\n godkendt af disse lande. </P>  \r\n\r\n<P>Med henvisning hertil og til den indbyrdes handel med kød og kødprodukter  \r\n\r\n mellem de eksportautoriserede virksomheder er der ikke mulighed for at  \r\n\r\n modtage og oparbejde udenlandsk kød, medmindre autorisationen ændres til en  \r\n\r\n autorisation i henhold til bekendtgørelsen om udenlandsk kød m.m. </P>  \r\n\r\n<P>Kød/kødprodukter fra virksomheder autoriseret i henhold til  \r\n\r\n bekendtgørelsen om udenlandsk kød må ikke under nogen omstændigheder  \r\n\r\n indbringes på virksomheder, der er autoriseret til at producere  \r\n\r\n kød/kødprodukter udelukkende af dansk oprindelse, med undtagelse af de  \r\n\r\n autoriserede frysehuse. </P>  \r\n\r\n<P>De danske fjerkræslagterier er ikke godkendt til eksport til USA og  \r\n\r\n Canada, men såfremt der kan sikres den nødvendige adskillelse af fjerkrækødet  \r\n\r\n og øvrige råvarer og færdigvarer (modtagelse, produktion, opbevaring m. v.),  \r\n\r\n vil der efter ansøgning kunne forventes meddelt tilladelse til at anvende  \r\n\r\n fersk fjerkrækød på de eksportautoriserede virksomheder. Ansøgning fremsendes  \r\n\r\n til vedkommende veterinærinspektør med nærmere beskrivelse af den påtænkte  \r\n\r\n produktion og adskillelse. </P>  \r\n\r\n<P>Kød af hjortedyr, der er kontrolleret og godkendt til menneskeføde  \r\n\r\n (rundstemplet), kan indbringes og anvendes i produktionen. Der skal under  \r\n\r\n produktionen m. v. forholdes som anført for kød af fjerkræ, og det færdige  \r\n\r\n kødprodukt skal sundhedsmærkes med det cirkelrunde statskontrolmærke. </P>  \r\n\r\n<P> § 1, stk. 1, nr. 2, litra c) </P>  \r\n\r\n<P>Opmærksomheden henledes på, at den nu gældende bekendtgørelse om  \r\n\r\n udenlandsk kød er nr. 504 af 29. juni 1990. </P>  \r\n\r\n<P> § 1, stk. 1, nr. 7 </P>  \r\n\r\n<P>Definitionen på nedsaltning indebærer, at brug af andre  \r\n\r\n saltningsingredienser end kogsalt (NaC1) er tilladt, når tilsætningsstoffet  \r\n\r\n er tilladt i henhold til den gældende positiv-liste og ikke er forbudt i det  \r\n\r\n land, hvortil kødproduktet eventuelt skal eksporteres. </P>  \r\n\r\n<P> § 2, stk. 3 </P>  \r\n\r\n<P>Maver, tarme og blærer fra svin er ikke omfattet af undtagelsen om  \r\n\r\n autorisation, idet modtagerlandene oftest kræver medfølgende attestation om  \r\n\r\n autorisation af oprindelsesvirksomheden og om kontrol af slagtedyrene og  \r\n\r\n deres oprindelse. </P>  \r\n\r\n<P> § 5, stk. 2 </P>  \r\n\r\n<P>Det fastsættes, at virksomheden skal betale alle lønomkostninger, såfremt  \r\n\r\n meddelelse om ønske om tilbagekaldelse af autorisationen ikke fremsendes i  \r\n\r\n tilstrækkelig god tid. </P>  \r\n\r\n<P> §§ 6 og 7 </P>  \r\n\r\n<P>Fastsætter de sundhedsmæssige bestemmelser ved udførsel af kødprodukter.  \r\n\r\n</P>  \r\n\r\n<P> § 6, stk. 2 </P>  \r\n\r\n<P>Opmærksomheden henledes på de særlige regler om ioniserende bestråling af  \r\n\r\n levnedsmidler, der er fastsat i Miljøministeriets bekendtgørelse nr. 12 af  \r\n\r\n 16. januar 1985 om behandling af levnedsmidler og levnedsmiddelingredienser  \r\n\r\n med ioniserende stråling. </P>  \r\n\r\n<P> § 7, stk. 1 </P>  \r\n\r\n<P>Det skal sikres, at der sker mærkning med temperaturkrav og  \r\n\r\n holdbarhedsdato, når det er nødvendigt. </P>  \r\n\r\n<P>Ved afsætning til 3.-lande skal eventuelle særlige bestemmelser for de  \r\n\r\n enkelte lande iagttages. </P>  \r\n\r\n<P> § 7, stk. 2 </P>  \r\n\r\n<P>Opmærksomheden henledes på, at dybfrosne kødprodukter skal indfryses på  \r\n\r\n produktionsvirksomheden. </P>  \r\n\r\n<P> §§ 8 og 9 </P>  \r\n\r\n<P>Fastsætter de dyresundhedsmæssige forhold ved udførsel af kødprodukter.  \r\n\r\n</P>  \r\n\r\n<P> § 8, stk. 5 </P>  \r\n\r\n<P>Opmærksomheden henledes på, at der i nr. 3 er henvist til &#187;litra  \r\n\r\n b)&#187;. Denne henvisning skal være til &#187;nr. 2&#171;. </P>  \r\n\r\n<P> § 13, stk. 1 </P>  \r\n\r\n<P>Indtil videre må kun anvendes godkendt methylviolet stempelfarve.  \r\n\r\n Veterinærdirektoratet kan efter ansøgning godkende andre stempelfarver til  \r\n\r\n produkter bestemt til særlige lande. </P>  \r\n\r\n<P> § 14 </P>  \r\n\r\n<P>Bestemmelsen om, at tilvirkning af kødkonserves og kødekstrakt til  \r\n\r\n forhandling kun må finde sted på eksportautoriserede kødvirksomheder, er  \r\n\r\n udtaget af bekendtgørelsen. Bestemmelsen fremgår af § 11, stk. 1, i lov nr.  \r\n\r\n 328 af 4. juni 1986 om kød m.m. </P>  \r\n\r\n<P> § 18 </P>  \r\n\r\n<P>Der er indføjet en generel bemyndigelse til Veterinærdirektoratet til at  \r\n\r\n meddele dispensation fra bekendtgørelsens bestemmelser, hvor dette er  \r\n\r\n foreneligt med bestemmelser inden for Fællesskabet. </P>  \r\n\r\n<P> Bilag 1 </P>  \r\n\r\n<P>Omhandler de generelle betingelser for autorisation og drift af  \r\n\r\n virksomheder. </P>  \r\n\r\n<P> Punkt 18 </P>  \r\n\r\n<P>Kun rengørings- og desinfektionsmidler godkendt af Veterinærdirektoratet  \r\n\r\n må anvendes. </P>  \r\n\r\n<P> Punkt 20 </P>  \r\n\r\n<P>Enhver person, der arbejder med eller håndterer fersk kød eller  \r\n\r\n kødprodukter, skal ved en helbredsattest godtgøre, at der ikke er noget til  \r\n\r\n hinder for denne beskæftigelse. Helbredsattesten skal fornys hvert år. </P>  \r\n\r\n<P> Punkt 23 </P>  \r\n\r\n<P>Fersk kød skal transporteres i plomberede transportmidler, jf. bilag 1,  \r\n\r\n kap. XIV, punkt 68, i Landbrugsministeriets bekendtgørelse nr. 544 af 14.  \r\n\r\n september 1988 om udførsel af fersk kød. </P>  \r\n\r\n<P> Punkt 26 </P>  \r\n\r\n<P>Jf. bemærkningerne til § 1, stk. 1, nr. 2. </P>  \r\n\r\n<P> Punkt 28 </P>  \r\n\r\n<P>Angiver de opgaver, som embedsdyrlægens kontrol navnlig omfatter. Det  \r\n\r\n fremgår, at embedsdyrlægen skal gøre optegnelser over resultaterne af  \r\n\r\n undersøgelserne. </P>  \r\n\r\n<P>Opmærksomheden henledes på, at virksomheden skal føre fortegnelse over  \r\n\r\n modtagelse og afsendelse af fersk kød og kødprodukter. Endvidere skal  \r\n\r\n resultaterne af virksomhedens egenkontrol opbevares i mindst to år og  \r\n\r\n forevises for embedsdyrlægen på begæring. </P>  \r\n\r\n<P> Punkt 29 </P>  \r\n\r\n<P>Embedsdyrlægen skal føre kontrol med, at der er overensstemmelse mellem  \r\n\r\n angivelserne på etiketten og det faktiske produkt. </P>  \r\n\r\n<P> Punkt 30 </P>  \r\n\r\n<P>Embedsdyrlægen skal føre kontrol med, at der ikke eksporteres  \r\n\r\n kødprodukter, som er fremstillet af fersk kød, som i henhold til  \r\n\r\n bekendtgørelse nr. 544 af 14. september 1988 om udførsel af fersk kød, § 7,  \r\n\r\n stk. 2, litra 3 til 8, ikke må eksporteres. </P>  \r\n\r\n<P> Punkt 36 </P>  \r\n\r\n<P>Kødprodukter skal sundhedsmærkes med det i punkt 39 anførte ovale  \r\n\r\n sundhedsmærke. Produkter med indhold af hjortekød og produkter uden indhold  \r\n\r\n af kød, som efter særlig tilladelse fremstilles på de i henhold til  \r\n\r\n bekendtgørelsen autoriserede virksomheder, skal indtil videre mærkes med det  \r\n\r\n cirkelrunde statskontrolmærke. </P>  \r\n\r\n<P> Punkt 38 </P>  \r\n\r\n<P>Der er åbnet mulighed for, at kødprodukter uden individuel  \r\n\r\n sundhedsmærkning kan forsendes til videreforarbejdning eller yderligere  \r\n\r\n indpakning på en autoriseret virksomhed på særlige betingelser. </P>  \r\n\r\n<P> Punkt 41 </P>  \r\n\r\n<P>Der er åbnet mulighed for, at kødprodukter, der kan opbevares ved  \r\n\r\n almindelige omgivelsestemperaturer, kan oplagres på lagre uden for en  \r\n\r\n virksomhed, der er autoriseret til fremstilling af kødprodukter, såfremt  \r\n\r\n sådanne lagre opfylder betingelser svarende til bekendtgørelsen og er  \r\n\r\n autoriseret af Veterinærdirektoratet. </P>  \r\n\r\n<P> Bilag 2 </P>  \r\n\r\n<P>Omhandler de særlige betingelser for autorisation og drift af  \r\n\r\n virksomheder, der fremstiller og indpakker kødprodukter, herunder produkter i  \r\n\r\n hermetisk lukkede beholdere samt færdigretter. </P>  \r\n\r\n<P> Kapitel I. Særlige betingelser for autorisation </P>  \r\n\r\n<P> Punkt 1, litra a), i) </P>  \r\n\r\n<P>Kød, som ikke er omfattet af fælles EF-regler, er bl. a. hjortekød og  \r\n\r\n fjerkrækød af 3.-lands oprindelse. </P>  \r\n\r\n<P> Punkt 2 </P>  \r\n\r\n<P>Der skal være særskilt lokale til de forskellige formål, dog med enkelte  \r\n\r\n undtagelser, jf. sidste afsnit i punktet. </P>  \r\n\r\n<P>Kapitel II. Særlige krav for hermetisk lukkede beholdere </P>  \r\n\r\n<P> Punkt 1 </P>  \r\n\r\n<P>Embedsdyrlægen skal sørge for, at producenten foretager lukkekontrol og  \r\n\r\n inkubationstest. Der skal i denne forbindelse henvises til cirkulæreskrivelse  \r\n\r\n af 27. januar 1977 (K.K. 64-1977) om lukkekontrol, termostatafprøvning m. v.  \r\n\r\n af konservesvarer til England. Opmærksomheden henledes desuden på de særlige  \r\n\r\n krav til embedsdyrlægens kontrol med dåsekonserves til USA. </P>  \r\n\r\n<P> Punkt 2 </P>  \r\n\r\n<P>Rengøring af dåserne før påfyldning kan foretages med luft eller vand.  \r\n\r\n</P>  \r\n\r\n<P> Kapitel III. Særlige forskrifter for fremstilling af færdigretter </P>  \r\n\r\n<P> Punkt 2 </P>  \r\n\r\n<P>Vedrørende mikrobiologiske undersøgelser henvises til  \r\n\r\n Veterinærdirektoratets cirkulæreskrivelse af 15. marts 1988 (K. K. 2561988)  \r\n\r\n om mikrobiologiske undersøgelser af fersk kød, fersk fjerkrækød og kødvarer  \r\n\r\n m. m. på de eksportautoriserede kødvirksomheder og den tilhørende vejledning  \r\n\r\n af 1. februar 1988. </P>  \r\n\r\n<P> Punkt 3 </P>  \r\n\r\n<P>Færdigretter skal afkøles, således at der højst går 2 timer, fra kogningen  \r\n\r\n er afsluttet, til den indre temperatur har nået +10 graderC. Færdigretter,  \r\n\r\n som skal fryses, skal fryses umiddelbart efter afkølingen. </P>  \r\n\r\n<P> Punkt 5 </P>  \r\n\r\n<P>Fremstillingsdato i klartekst skal altid fremgå af mærkningen. </P>  \r\n\r\n<P> Bilag 3 </P>  \r\n\r\n<P>Viser en model af hygiejnecertifikat for kødprodukter bestemt for en  \r\n\r\n EF-medlemsstat. De nuværende EF-hygiejnecertifikater er ikke helt i  \r\n\r\n overensstemmelse med denne model, men kan benyttes indtil videre. </P>  \r\n\r\n<P>Der er i øjeblikket følgende EF-hygiejnecertifikater for kødprodukter:  \r\n\r\n</P>  \r\n\r\n<P>EF 6 E (anvendes til Irland og UK) </P>  \r\n\r\n<P>EF 7 F (anvendes til Frankrig og Luxembourg) </P>  \r\n\r\n<P>EF 8 H (anvendes til Holland) </P>  \r\n\r\n<P>EF 9 I (anvendes til Italien) </P>  \r\n\r\n<P>EF 10 T (anvendes til Vesttyskland) </P>  \r\n\r\n<P>EF 18 G (anvendes til Grækenland) </P>  \r\n\r\n<P>EF 20 S (anvendes til Spanien) </P>  \r\n\r\n<P>EF 23 P (anvendes til Portugal) </P>  \r\n\r\n<P>Til Belgien kan anvendes EF 7 F eller EF 8 H. </P>  \r\n\r\n<P>I modellen og de nuværende trykte EF-hygiejnecertifikater er der henvist  \r\n\r\n til direktiv 77/99/EØF om sundhedsmæssige problemer i forbindelse med handel  \r\n\r\n med kødprodukter inden for Fællesskabet. </P>  \r\n\r\n<P>Et kødprodukt, som i henhold til betingelserne i Veterinærdirektoratets  \r\n\r\n bekendtgørelse nr. 500 af 29. juni 1990 om udførsel af kødprodukter er mærket  \r\n\r\n med det i bekendtgørelsens Bilag 1, punkt 39, foreskrevne sundhedsmærke,  \r\n\r\n opfylder direktiv 77/99/EØF. </P>  \r\n\r\n<P>Artikel 2 i direktivet definerer det ferske kød, som kan indgå i  \r\n\r\n kødprodukter bestemt for samhandelen indenfor EF, og disse definitioner er  \r\n\r\n tilsvarende angivet i bekendtgørelsens § 1. Artikel 4 i direktivet er  \r\n\r\n gengivet i bekendtgørelsens § 7, stk. 1, og omhandler pligten til at angive  \r\n\r\n temperatur for opbevaring og transport samt holdbarhedstid for produkter, som  \r\n\r\n ikke kan opbevares ved almindelige omgivelsestemperaturer. </P>  \r\n\r\n<P>Transportmidlerne og læsningsforholdene er i overensstemmelse med  \r\n\r\n hygiejnekravene i direktiv 77/99/EØF, når kravene i bekendtgørelsen er  \r\n\r\n opfyldt. </P>  \r\n\r\n<P>Den behandling, der er beskrevet i direktiv 77/99/EØF, bilag B, kapitel  \r\n\r\n II, punkt 1, litra a), første led, er gengivet i bekendtgørelsens Bilag 2,  \r\n\r\n kapitel II, punkt 1, litra a), første led. Denne attestation er ny og vil  \r\n\r\n være angivet, når der optrykkes nye certifikater. </P>  \r\n\r\n<P> Tilbagekaldelse </P>  \r\n\r\n<P>Veterinærdirektoratets cirkulæreskrivelse af 4. januar 1989 (K.K.  \r\n\r\n 3105-1987) om bekendtgørelse nr. 673 af 14. oktober 1988 om udførsel af  \r\n\r\n kødprodukter tilbagekaldes. </P>  \r\n\r\n<P>P.V.V. </P>  \r\n\r\n<P>Else Erikstrup </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19901347509"
        },
        {
            "displayName": "Entydig dokumentidentifikation",
            "displayValue": "CM038123"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "17/05/2019"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13475"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "02/08/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}