{
    "id": 32476,
    "title": "Tilladelse til at foretage inddæmning og opfyldning af et areal af søterritoriet. ",
    "documentTypeId": "240",
    "isSagsforlobPeriodValid": false,
    "shortName": "KEN nr 17225 af 30/03/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Under forudsætning af en række angivne vilkår meddelte ministeriet  \r\n\r\n tilladelse til inddæmning samt opfyldning af et areal af søterritoriet. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tilladelse til at foretage inddæmning og  \r\n\r\n opfyldning af et areal af søterritoriet. </H1>  \r\n\r\n<P></P>  \r\n\r\n<P>I brev af 12. januar 1989 (j.nr. 01-02-05P16) har Køge Kommune, Teknisk  \r\n\r\n Forvaltning, ansøgt om ministeriets tilladelse til at foretage inddæmning og  \r\n\r\n opfyldning af et areal af søterritoriet ved Ølby Lyng i Køge, som nærmere  \r\n\r\n angivet på det med ansøgningen fulgte kortbilag. </P>  \r\n\r\n<P>Opfyldningen indgår som en del af en kontrolleret losseplads, der er  \r\n\r\n omfattet af det ligeledes medfulgte forslag til lokalplan 2-20, der efter det  \r\n\r\n for ministeriet underhånden oplyste nu er endelig vedtaget af byrådet. </P>  \r\n\r\n<P>Opfyldningen forudsættes gennemført over en kortere årrække, og området  \r\n\r\n vil efter opfyldningen blive reguleret og tilplantet og indgå i naturområdet  \r\n\r\n ved Strandengene som offentligt, grønt område. </P>  \r\n\r\n<P>Opfyldningen indfattes mod nord af en dæmning af uforurenet byggeaffald,  \r\n\r\n tætnet med sand og ført op til ca. kote +3,0 og beskyttet mod søen (lagunen)  \r\n\r\n med stenkastning, ca. anlæg 3,5. Mod øst støttes indfatningen med strandøens  \r\n\r\n klitrække, mod vest mod det høje terræn ved gummifabrikken og mod syd mod den  \r\n\r\n eksisterende losseplads. </P>  \r\n\r\n<P>Det inddæmmede areal renses for blød bund, der foretages afretning med  \r\n\r\n uforurenet byggeaffald, tætnet med sand op til kote +1 til +3 som underlag  \r\n\r\n for en 0,5 m lermembran, der skal danne underlag for lossepladsudvidelsen.  \r\n\r\n</P>  \r\n\r\n<P>Ministeriet har i sagens anledning brevvekslet med Kystinspektoratet,  \r\n\r\n Farvandsvæsenet, Fiskeriinspektøren i København, Skov- og Naturstyrelsen og  \r\n\r\n Roskilde Amtsråd. </P>  \r\n\r\n<P>Fiskeriinspektøren i København har i en over sagen afgivet erklæring  \r\n\r\n udtalt, at der fra de lokale fiskeres side ikke er nogen indvendinger imod  \r\n\r\n projektet under forudsætning af, at det sikres, at der på ingen måde udledes  \r\n\r\n giftige og miljøfarlige stoffer på lossepladsen således, at fare for  \r\n\r\n fiskerierhvervet på såvel kort som langt sigt undgås. </P>  \r\n\r\n<P>Det fremgår endvidere, at Roskilde Amtsråd, Udvalget for teknik og miljø,  \r\n\r\n den 6. marts 1989 har besluttet at godkende projektet efter miljøloven. </P>  \r\n\r\n<P>Det fremgår endelig, at Skov- og Naturstyrelsen i brev af 20. februar  \r\n\r\n 1989, hvoraf kopi er tilsendt kommunen med brev herfra af 22. februar 1989,  \r\n\r\n har udtalt, at den undersøiske (såvel som den oversøiske) del af området kan  \r\n\r\n rumme spor af stenalderbosættelse, og at undersøiske bopladser er beskyttet i  \r\n\r\n henhold til Naturfredningsloven § 49, der ikke må beskadiges uden tilladelse  \r\n\r\n fra Skov- og Naturstyrelsen. Det tilrådes derfor, at der foretages en  \r\n\r\n arkæologisk forundersøgelse i god tid inden anlægsarbejdet iværksættes, med  \r\n\r\n henblik på afklaring af de kulturhistoriske interessers omfang og karakter i  \r\n\r\n det berørte område. Anlægsmyndigheden bedes i den forbindelse kontakte Anders  \r\n\r\n Fischer i styrelsens kulturhistoriske kontor. </P>  \r\n\r\n<P>Styrelsen har endelig bemærket, at der muligvis kan forekomme undersøiske  \r\n\r\n vrag i området, hvorfor entreprenøren skal udvise forsigtighed ved  \r\n\r\n oprensningen af området og straks underrette Skov- og Naturstyrelsen, dersom  \r\n\r\n man påtræffer samlede trækoncentrationer. </P>  \r\n\r\n<P>I denne anledning skal ministeriet herefter meddele tilladelse til den  \r\n\r\n ansøgte opfyldning ved Ølby Lyng i Køge Kommune. </P>  \r\n\r\n<P>For tilladelsen gælder følgende vilkår: 1. Indfatningen for anlægget skal  \r\n\r\n vedligeholdes i god og forsvarlig stand. 2. Anlægget skal tilendebringes  \r\n\r\n inden udgangen af 1992. 3. Det opfyldte areal skal, efterhånden som  \r\n\r\n opfyldningen skrider frem, belægges med muldjord og tilsås med græs eller på  \r\n\r\n anden måde afdækkes for at hindre fygning. 4. Der må ikke uden ministeriets  \r\n\r\n tilladelse foretages udvidelser eller væsentlige ændringer af det godkendte  \r\n\r\n anlæg. 5. Tilladelsen kan ikke uden ministeriets godkendelse overdrages til  \r\n\r\n andre. 6. Senest 4 uger inden arbejdets påbegyndelse skal der gives  \r\n\r\n Farvandsvæsenet (nautisk afdeling) meddelelse herom samt om arbejdets  \r\n\r\n forventede varighed. 7. Senest 4 uger inden arbejdets påbegyndelse skal der  \r\n\r\n med Farvandsvæsenet træffes aftale om eventuel afmærkning under arbejdets  \r\n\r\n udførelse. 8. Ved arbejdets afslutning skal der til Trafikministeriet,  \r\n\r\n Kystinspektoratet og Farvandsvæsenet indsendes en plan, der udviser den  \r\n\r\n endelige opfyldning og ændringerne i kystkonturen. På planen skal de nye  \r\n\r\n kystkonturer angives fremskåret og beregnet i landskoordinater efter system  \r\n\r\n UTM eller GI-34. 9. Det opfyldte areal skal snarest muligt efter  \r\n\r\n opfyldningens tilendebringelse matrikuleres på ansøgernes bekostning. </P>  \r\n\r\n<P>10. Såfremt anlægget ikke måtte blive fuldført, eller såfremt ministeriet  \r\n\r\n af anden grund måtte anse det for påkrævet, påhviler det tilladelsens  \r\n\r\n indehaver at udføre de fornødne foranstaltninger, herunder eventuel fjernelse  \r\n\r\n af anlægget eller dele af dette til sikring af, at anlægget ikke på nogen  \r\n\r\n måde frembyder ulemper for omgivelserne. </P>  \r\n\r\n<P>11. Ejendomsretten til det opfyldte areal bortfalder atter, såfremt det  \r\n\r\n som følge af indfatningens forfald eller af andre årsager på ny kommer til at  \r\n\r\n henligge overskyllet af søen som en del af søterritoriet, og der ikke i løbet  \r\n\r\n af et år foranlediges iværksat foranstaltninger til indfatningens  \r\n\r\n istandsættelse og arealets opfyldning. </P>  \r\n\r\n<P>Det tilføjes, at en tilladelse ikke fritager tilladelsens indehaver for  \r\n\r\n det civilretlige ansvar, som måtte kunne gøres gældende som følge af  \r\n\r\n opfyldningens etablering, herunder for eventuelle skadelige påvirkninger på  \r\n\r\n andre ejendomme som følge af skete ændringer i kystlinien. </P>  \r\n\r\n<P>Det bemærkes endvidere, at en meddelt tilladelse fortabes, såfremt nogen  \r\n\r\n af de for tilladelsen fastsatte vilkår ikke måtte blive opfyldt. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19891722525"
        },
        {
            "displayName": "Entydig dokumentidentifikation",
            "displayValue": "CA000387"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "17225"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "30/03/1989"
        },
        {
            "displayName": "Administrerende myndighed",
            "displayValue": "Trafikministeriet"
        },
        {
            "displayName": "Ressortministeriets journalnummer",
            "displayValue": "Trafikministeriets j.nr. 89-3411/K259-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}