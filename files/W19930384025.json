{
    "id": 38877,
    "title": "Ikke overførsel af overskydende timer ved arbejde i udlandet. Individuel aftale om arbejdstid. ",
    "documentTypeId": "240",
    "isSagsforlobPeriodValid": false,
    "shortName": "KEN nr 3840 af 08/12/1993",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Medlemmet havde arbejdet i udlandet i 13-ugers perioden og var i den  \r\n\r\n forbindelse omfattet af en kontrakt ved udlandsarbejde, hvorefter han skulle  \r\n\r\n arbejde 84 timer om ugen. På grund af dårlig vejr arbejdede medlemmet kun i  \r\n\r\n gennemsnit knap 49 timer om ugen. </I> </P>  \r\n\r\n<P> <I>Direktoratet fandt, at medlemmet skulle afspadsere de overskydende  \r\n\r\n timer, inden dagpenge kunne udbetales. Direktoratet lagde vægt på, at  \r\n\r\n medlemmet hverken arbejdede eller fik udbetalt løn for 84 timer om ugen. </I>  \r\n\r\n</P>  \r\n\r\n<P> <I>Ankenævnet fandt, at der ikke skulle ske overførsel af de timer, der  \r\n\r\n oversteg fagets fulde normale arbejdstid. Nævnet lagde vægt på, at der var en  \r\n\r\n klar individuel aftale, hvorefter medlemmet var forpligtet til at arbejde 84  \r\n\r\n timer om ugen, hvis vejret tillod det. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ikke overførsel af overskydende timer ved  \r\n\r\n arbejde i udlandet. Individuel aftale om arbejdstid. </H1>  \r\n\r\n<P></P>  \r\n\r\n<P>Medlemmet arbejdede i 13-ugers-perioden forud for tilmeldingen til  \r\n\r\n arbejdsformidlingen den 28. december 1992, d.v.s. uge 40/1992 -52/1992, 633,5  \r\n\r\n timer i Spanien, Sverige og Frankrig for et firma. Han var omfattet af en  \r\n\r\n kontrakt ved udlandsarbejde, hvorefter han skulle arbejde 84 timer om ugen,  \r\n\r\n hvis vejret tillod det. </P>  \r\n\r\n<P>Af § 16, stk. 5 i overenskomst om løn- og arbejdsforhold indenfor jern- og  \r\n\r\n metalindustrien mellem Industriens Arbejdsgivere og Centralorganisationen af  \r\n\r\n Metalarbejdere i Danmark fremgår, at der ved arbejde i udlandet skal træffes  \r\n\r\n aftale om bl.a. arbejdstid inden rejsens påbegyndelse. </P>  \r\n\r\n<P>Arbejdsløshedskassen traf afgørelse om, at medlemmet skulle afspadsere de  \r\n\r\n overskydende timer, inden dagpenge kunne udbetales. Arbejdsløshedskassen  \r\n\r\n havde lagt vægt på, at medlemmet ikke havde arbejdet de i kontrakten anførte  \r\n\r\n 84 timer om ugen og at der således ikke sås at have været en fast aftalt  \r\n\r\n arbejdstid. </P>  \r\n\r\n<P>Direktoratet fandt, at medlemmets arbejdstimer i perioden var 633,5,  \r\n\r\n hvorfor der skulle afspadseres 152,5 timer inden udbetaling af dagpenge kunne  \r\n\r\n finde sted. </P>  \r\n\r\n<P>Direktoratet lagde til grund, at medlemmet var omfattet af en individuel  \r\n\r\n kontrakt, der ikke kunne anses for med tilstrækkelig klarhed at have fastlagt  \r\n\r\n omfanget af den ugentlige arbejdstid. Direktoratet lagde i den forbindelse  \r\n\r\n vægt på, at medlemmet hverken arbejdede eller fik udbetalt løn for 84 timer  \r\n\r\n om ugen. </P>  \r\n\r\n<P>I klagen til ankenævnet anførtes, at den individuelle kontrakt var  \r\n\r\n udarbejdet ud fra de muligheder, der var under arbejde i udlandet. Arbejdet  \r\n\r\n bestod af arbejde med glas og stålmontage, som gjorde, at der ikke kunne  \r\n\r\n arbejdes i gråvejr og regnvejr. Man havde ved fastsættelsen af arbejdstiden  \r\n\r\n taget udgangspunkt i arbejdstiden i sommerhalvåret og for at være på den  \r\n\r\n sikre side, var man blevet enige om 84 timer om ugen. </P>  \r\n\r\n<P>Medlemmet ville ikke have taget til udlandet for at arbejde, hvis han  \r\n\r\n havde vidst, at der ville opstå disse problemer. </P>  \r\n\r\n<P>Det blev oplyst, at medlemmet var omfattet af Centralorganisationen af  \r\n\r\n Metalarbejdere's overenskomst, at han havde forhandlet sig frem til en højere  \r\n\r\n løn end mindstelønnen, og at der havde været tale om en art hjemsendelse på  \r\n\r\n grund af vejret. </P>  \r\n\r\n<P>Medlemmets tidligere arbejdsgiver oplyste, at der ikke var noget, der hed  \r\n\r\n overarbejde i udlandet, og at ansatte under SiD også arbejdede på  \r\n\r\n overenskomstens vilkår. </P>  \r\n\r\n<P>Direktoratet bemærkede, at medlemmet var organiseret hos Anlægs- og  \r\n\r\n Bygningsarbejdernes Fagforening, mens den overenskomst, der henvistes til,  \r\n\r\n var indgået mellem Industriens Arbejdsgivere og Centralorganisationen af  \r\n\r\n Metalarbejdere. </P>  \r\n\r\n<P>Direktoratet fandt, at fastlæggelsen af arbejdstiden havde karakter af en  \r\n\r\n hensigtserklæring fra arbejdsgiveren om, at man ville tilstræbe, at medlemmet  \r\n\r\n arbejdede mest muligt. Direktoratet fandt ikke, at den ugentlige arbejdstid  \r\n\r\n kunne anses for at være individuelt aftalt. </P>  \r\n\r\n<P>Endelig fandt direktoratet det tvivlsomt, om medlemmet kunne påberåbe sig  \r\n\r\n en bestemmelse i en overenskomst, som medlemmets faglige organisation ikke  \r\n\r\n havde indgået. </P>  \r\n\r\n<P>Det blev over for ankenævnet oplyst, at Anlægs- og Bygningsarbejdernes  \r\n\r\n Fagforening, selvom medlemmet ikke var medlem af en organisation under  \r\n\r\n Centralorganisationen af Metalarbejdere, alligevel var omfattet af  \r\n\r\n overenskomsten, da han arbejdede indenfor Centralorganisationen af  \r\n\r\n Metalarbejdere's område. </P>  \r\n\r\n<P>Dette bekræftedes af Centralorganisationen af Metalarbejdere, som oplyste,  \r\n\r\n at medlemmet var omfattet af overenskomsten og derfor kunne påberåbe sig  \r\n\r\n dennes § 16, stk. 5, hvis arbejdsgiveren var medlem af Dansk Industri.  \r\n\r\n Medlemmets tidligere arbejdsgiver oplyste, at virksomheden var medlem af  \r\n\r\n Dansk Industri. </P>  \r\n\r\n<P>Ankenævnet fandt, at der ikke skulle ske overførsel af timer som følge af  \r\n\r\n medlemmets beskæftigelse i udlandet. </P>  \r\n\r\n<P>Nævnet lagde herved vægt på, at der var en klar individuel aftale,  \r\n\r\n hvorefter medlemmet var forpligtet til at arbejde i 84 timer om ugen, hvis  \r\n\r\n vejret tillod det. </P>  \r\n\r\n<P>Ankenævnet ændrede således Direktoratet for Arbejdsløshedsforsikringens  \r\n\r\n afgørelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19930384025"
        },
        {
            "displayName": "Entydig dokumentidentifikation",
            "displayValue": "CA006812"
        },
        {
            "displayName": "Dato for indlæggelse",
            "displayValue": "20/08/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "3840"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "08/12/1993"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "1993-1-1561"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}