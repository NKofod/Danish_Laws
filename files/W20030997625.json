{
    "id": 155525,
    "title": "Ankestyrelsens principafgørelse P-35-03 om ansøgningstidspunkt - invaliditetsydelse - døveydelse - overgangsbestemmelserne - pension",
    "documentTypeId": "240",
    "isSagsforlobPeriodValid": true,
    "shortName": "KEN nr 9976 af 22/12/2003",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-35-03 om ansøgningstidspunkt - invaliditetsydelse - døveydelse - overgangsbestemmelserne - pension</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ansøger havde indgivet ansøgning den 28. oktober 2002, ca. 3 måneder inden han fyldte 18. år.</p>\r\n   <p class=\"TekstGenerel\">Ansøgningen skulle behandles efter reglerne der var gældende indtil 1. januar 2003.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 615 af 26. juni 2001 - § 18</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøgning om invaliditetsydelse (døveydelse) blev indgivet den 28. oktober 2002 af en 17-årig mand. Ansøgningen skete 3 måneder før han fyldte 18 år.</p>\r\n<p>Kommunen traf den 20. marts 2003 afgørelse om afslag på invaliditetsydelse. Begrundelsen var, at han ikke var fyldt 18 år inden udgangen af 2002, hvor den gamle pensionslov fortsat var gældende.</p>\r\n<p>Den 7. februar 2003 ville han fylde 18 år, efter den nye pensionslov var trådt i kraft pr. 1. januar 2003.</p>\r\n<p>Nævnet traf den 31. juli 2003 afgørelse og hjemviste sagen til kommunen til fornyet behandling og afgørelse, efter de regler der gjaldt indtil 1. januar 2003.</p>\r\n<p>Nævnet begrundede afgørelsen med, at det af § 6, stk. 4 i lov nr. 285 af 25. april 2001 fremgik, at loven (det vil sige loven om førtidspensionsreformen) ikke gjaldt for personer for hvem der var påbegyndt sag om bl.a. invaliditetsydelse inden den 1. januar 2003.</p>\r\n<p>Reglerne om \"påbegyndelse af sag\" fremgik af § 20 a i den indtil 1. januar 2003 gældende lov om social pension. Denne bestemmelse vedrørte imidlertid ikke invaliditetsydelse. Nævnet henviste til, at det i § 1, stk. 2 i bekendtgørelse nr. 112 af 19. februar 2001 fremgik, at ansøgning om bl.a. invaliditetsydelse ansås for at være indgivet den dato, den var modtaget i kommunen.</p>\r\n<p>Nævnet fandt herefter, at der var mulighed for at tilkende personer invaliditetsydelse, når der var indgivet ansøgning om invaliditetsydelse inden 1. januar 2003, og der var en rimelig tidsmæssig sammenhæng mellem indgivelsen af ansøgning og det fyldte 18 år.</p>\r\n<p>Kommunen klagede over afgørelsen. Det blev anført, at de ikke fandt, at der var rimelig tidsmæssig sammenhæng mellem indgivelse af ansøgningen og det fyldte 18. år.</p>\r\n<p>Sagen blev behandlet i principielt møde med henblik på afklaring af hvorvidt ansøger var berettiget til invaliditetsydelse efter de regler, der var gældende indtil 1. januar 2003.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at sagen skulle behandles efter de indtil 1. januar 2003 gældende regler i lov om social pension.</p>\r\n<p>Der blev lagt vægt på, at det af lov nr. 285 af 25. april 2001 fremgik, at de nye pensionsregler trådte i kraft den 1. januar 2003. Ifølge samme lovs overgangsbestemmelse § 6, stk 4, gjaldt dette ikke for personer, der var tilkendt førtidspension, invaliditetsydelse eller bistands- og plejetillæg, eller for hvem der var påbegyndt sag herom inden den 1. januar 2003.</p>\r\n<p>Det betød, at ansøgningen om invaliditetsydelse indgivet 28. oktober 2002 skulle bedømmes efter de regler som var gældende indtil 1. januar 2003.</p>\r\n<p>Der blev også lagt vægt på, at ansøgningen var indgivet ca. 3 måneder før det fyldte 18. år. Det vil sige i tilknytning til det tidspunkt, hvor aldersbetingelsen var opfyldt, når der blev taget hensyn til sædvanlig sagsbehandlingstid.</p>\r\n<p>Ankestyrelsen tiltrådte således det sociale nævns afgørelse, hvorefter sagen blev hjemvist til fornyet behandling og afgørelse i kommunen.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 21. januar 2015, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20030997625"
        },
        {
            "displayName": "Entydig dokumentidentifikation",
            "displayValue": "BS008320"
        },
        {
            "displayName": "Dato for indlæggelse",
            "displayValue": "22/01/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9976"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Dato for underskrift",
            "displayValue": "22/12/2003"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 6000894-03"
        },
        {
            "displayName": "Stikord",
            "displayValue": "P-35-03"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}