{
    "id": 108734,
    "title": "1995 BTL 176   BETÆNKNING OVER FORSLAG TIL LOV OM HUSDYRAVL    NR L 176 1995-96, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1995/1 BTL 176",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 176 </P>  \r\n\r\n<P></P>  \r\n\r\n<P>Betænkning over Forslag til lov om husdyravl <BR>  \r\n\r\n Nr L 176 1995-96, 1. samling </P>  \r\n\r\n<P></P>  \r\n\r\n<P>Afgivet af Landbrugs- og Fiskeriudvalget </P>  \r\n\r\n<P></P>  \r\n\r\n<P>Afgivet: 19960410 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til landbrugs- og fiskeriministeren, som denne har besvaret  \r\n\r\n skriftligt. Et af udvalgets spørgsmål og ministerens besvarelse heraf er  \r\n\r\n optrykt som bilag til betænkningen. </P>  \r\n\r\n<P>Der er af landbrugs- og fiskeriministeren stillet ændringsforslag, hvorom  \r\n\r\n henvises til de ledsagende bemærkninger. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse</I> med  \r\n\r\n det stillede ændringsforslag. </P>  \r\n\r\n<P>Et mindretal (Enhedslistens medlem af udvalget) ønsker vedrørende den  \r\n\r\n foreslåede § 7, der giver landbrugs- og fiskeriministeren bemyndigelse til at  \r\n\r\n fastsætte regler med henblik på opfyldelse af Det Europæiske Fællesskabs  \r\n\r\n direktiver og beslutninger og til at fastsætte bestemmelser for anvendelsen  \r\n\r\n her i landet af Det Europæiske Fællesskabs forordninger om forhold, som er  \r\n\r\n omfattet af loven om husdyravl, generelt at bemærke: </P>  \r\n\r\n<P>På lovområder, hvor der er hjemmel til administrativt at fastsætte de  \r\n\r\n fornødne regler, har det hidtil været overladt til den pågældende fagminister  \r\n\r\n rent teknisk at sørge for at implementere et vedtaget EF-direktiv - eller  \r\n\r\n EF-forordning, i det omfang denne krævede danske følgeregler. Enhedslisten  \r\n\r\n vil imidlertid foreslå, at man fremover deler gennemførelse af de vedtagne  \r\n\r\n direktiver/forordninger op i to modeller A og B. </P>  \r\n\r\n<P>Model A skal omfatte de direktiver/forordninger (små justeringer), som  \r\n\r\n ikke har krævet et forhandlingsmandat, da de blev behandlet i Folketingets  \r\n\r\n Europaudvalg. Enhedslisten foreslår, at forslag til administrativt fastsatte  \r\n\r\n gennemførelsesbestemmelser for denne type direktiver/forordninger bliver  \r\n\r\n sendt til Folketingets partier til høring. Det kunne f.eks. ske på den måde,  \r\n\r\n at vedkommende minister i et brev med sin indstilling samt diverse bilag  \r\n\r\n sendte partierne materialet med anmodning om et svar inden for 14 dage. </P>  \r\n\r\n<P>Model B skal omfatte direktiver/forordninger, som krævede et  \r\n\r\n forhandlingsmandat ved forelæggelsen for Europaudvalget. Her foreslår  \r\n\r\n Enhedslisten, at ethvert af Folketingets partier skal kunne kræve, at  \r\n\r\n gennemførelsen af direktivet/forordningen sker ved fremsættelse af et  \r\n\r\n lovforslag i Folketinget, uanset at der findes en hjemmel til at foretage  \r\n\r\n gennemførelsen administrativt. </P>  \r\n\r\n<P>ÆndringsforslagAf <I>landbrugs- og fiskeriministeren,</I> tiltrådt af  \r\n\r\n<I>udvalget:</I>  </P>  \r\n\r\n<P>Til § 10 <B>1)</B>  <I>Stk. 1</I> affattes således: </P>  \r\n\r\n<P>&#187;Tidspunktet for lovens ikrafttræden fastsættes af landbrugs- og  \r\n\r\n fiskeriministeren.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 Ikrafttrædelsesdatoen var oprindelig fastsat til 1. marts 1996.  \r\n\r\n Baggrunden for ændringsforslaget er ønsket om, at loven kan sættes i kraft  \r\n\r\n hurtigst muligt bl.a. af hensyn til implementeringen af EF-bestemmelser på  \r\n\r\n området. </P>  \r\n\r\n<P> <I>Erling Christensen (S) Peter Christensen (S) Eva Fatum (S) Erik  \r\n\r\n Mortensen (S) Frederik Nørgaard (S) Kristen Touborg (SF) nfmd.</I> <I>Vibeke  \r\n\r\n Peschardt (RV) Bent Hindrup Andersen (EL) Ole Vagn Christensen (S) Christian  \r\n\r\n Mejdahl (V) Bodil Thrane (V) Mariann Fischer Boel (V)</I> fmd. <I>Kim  \r\n\r\n Mouritsen (V) Lene Espersen (KF) Henning Grove (KF) Peder Sønderby (V) Niels  \r\n\r\n Højland (FP)</I>  </P>  \r\n\r\n<P>Centrum-Demokraterne og Dansk Folkeparti havde ikke medlemmer i udvalget.  \r\n\r\n</P>  \r\n\r\n<P> <B>Bilag </B></P>  \r\n\r\n<P>Et af udvalgets spørgsmål til landbrugs- og fiskeriministeren og dennes  \r\n\r\n svar herpå </P>  \r\n\r\n<P> <I>Spørgsmål 2:</I>  </P>  \r\n\r\n<P>&#187;Det fremgår af bemærkningerne, at organisationerne naturligvis i  \r\n\r\n samme omfang som hidtil vil blive inddraget i regelfastsættelsen. Ministeren  \r\n\r\n bedes redegøre for på hvilken måde, med hvilken sikkerhed, og hvor ofte  \r\n\r\n ministeren vil inddrage organisationerne i regelfastsættelsen og lovens  \r\n\r\n administration, når udvalget nedlægges?&#187; </P>  \r\n\r\n<P> <I>Svar:</I>  </P>  \r\n\r\n<P>Det er helt fast praksis i Landbrugs- og Fiskeriministeriet, at  \r\n\r\n organisationerne inddrages i arbejdet omkring udarbejdelse af forskrifter,  \r\n\r\n der udstedes i medfør af en lov. </P>  \r\n\r\n<P>Jeg har ingen planer om at ændre denne praksis, der naturligvis også vil  \r\n\r\n blive fulgt i denne sag. </P>  \r\n\r\n<P>Udkast til bekendtgørelser vil således altid blive sendt til høring hos  \r\n\r\n organisationerne. </P>  \r\n\r\n<P>På samme måde vil organisationerne få forelagt forslag til direktiver  \r\n\r\n eller forordninger om forhold, der er omfattet af loven. </P>  \r\n\r\n<P>Når bestemmelsen om, at regler fastsættes efter forhandling med de  \r\n\r\n interesserede landbrugsorganisationer, ikke er gentaget i lovforslaget, er  \r\n\r\n det således ikke for at begrænse organisationernes indflydelse på  \r\n\r\n regelfastsættelsen, men udelukkende fordi en sådan bestemmelse set fra en  \r\n\r\n juridisk og ren lovteknisk synsvinkel er overflødig og utidssvarende. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "19/04/1996"
        },
        {
            "displayName": "Accession",
            "displayValue": "199514K00176"
        },
        {
            "displayName": "Entydig dokumentidentifikation",
            "displayValue": "CL006308"
        },
        {
            "displayName": "Dato for førstegangsindlæggelse",
            "displayValue": "19/04/1996"
        },
        {
            "displayName": "Dato for indlæggelse",
            "displayValue": "19/04/1996"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "176"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}