{
    "id": 115099,
    "title": "Bekendtgørelse om Fiskeridirektoratets opgaver og beføjelser",
    "documentTypeId": "60",
    "isSagsforlobPeriodValid": true,
    "shortName": "BEK nr 125 af 26/02/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om Fiskeridirektoratets opgaver og beføjelser</p>\r\n      <p class=\"Indledning2\">I medfør af § 110, stk. 2, i lov om fiskeri og fiskeopdræt jf. lovbekendtgørelse nr. 372 af 26. april 2006, som ændret ved lov nr. 317 af 31. marts 2007, og § 58, stk. 1, i lov nr. 526 af 24. juni 2005 om fødevarer, fastsættes:</p>\r\n      <p class=\"Paragraf\"><span class=\"ParagrafNr\">§ 1.</span> Fiskeridirektoratet er et direktorat under Ministeriet for Fødevarer, Landbrug og Fiskeri (Fødevareministeriet).</p>\r\n      <p class=\"Stk2\"><span class=\"StkNr\">Stk. 2.</span> Fiskeridirektoratet varetager følgende opgaver:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Kontrol i henhold til nationale regler og Det Europæiske Fællesskabs retsakter på fiskeri- og fiskeopdrætsområdet.</p>\r\n          <p class=\"Liste1\"><span class=\"Liste1Nr\">2)</span> Dataregistrering og statistisk produktion i henhold til nationale regler og Det Europæiske Fællesskabs retsakter på fiskeri- og fiskeopdrætsområdet.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 2.</span> Fiskeridirektoratet træffer administrative afgørelser samt udsteder vejledninger og generelle retsforskrifter i henhold til nationale regler og Det Europæiske Fællesskabs direktiver, forordninger og beslutninger på de områder, som efter § 4 er tillagt direktøren for Fiskeridirektoratet.</p>\r\n      <p class=\"Stk2\"><span class=\"StkNr\">Stk. 2.</span> Fiskeridirektoratet forbereder generelle retsforskrifter, der skal udstedes af ministeren for fødevarer, landbrug og fiskeri på fiskeriområdet, samt forbereder konkrete og generelle sager, der skal forelægges for ministeren for fødevarer, landbrug og fiskeri.</p>\r\n      <p class=\"Stk2\"><span class=\"StkNr\">Stk. 3.</span> Fiskeridirektoratet foretager notifikation over for Europa-Kommissionen efter reglerne om notifikation af gennemførelse af EF-retsakter, om notifikation af statsstøtte og om notifikation efter informationsproceduredirektivet med hensyn til tekniske standarder og forskrifter.</p>\r\n      <p class=\"Stk2\"><span class=\"StkNr\">Stk. 4.</span> Fiskeridirektoratet deltager i behandlingen af EU-sager og internationale sager vedrørende fiskeriforvaltning og EU’s fiskerikontrol</p>\r\n      <p class=\"Paragraf\"><span class=\"ParagrafNr\">§ 3.</span> Fiskeridirektoratet udøver vejledning og informationsvirksomhed på fiskeriområdet samt yder faglig rådgivning og anden bistand til ministeren for fødevarer, landbrug og fiskeri, andre offentlige myndigheder og private</p>\r\n      <p class=\"Paragraf\"><span class=\"ParagrafNr\">§ 4.</span> Beføjelser i fiskeriloven, som er tillagt ministeren for fødevarer, landbrug og fiskeri, udøves af direktøren for Fiskeridirektoratet, medmindre andet er fastsat i stk. 2, eller beføjelserne er tillagt andre.</p>\r\n      <p class=\"Stk2\"><span class=\"StkNr\">Stk. 2.</span> Ministeren for fødevarer, landbrug og fiskeri udøver dog følgende beføjelser:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Beføjelsen efter § 4, stk. 1, nr. 1, til at nedsætte EU-fiskeriudvalget.</p>\r\n          <p class=\"Liste1\"><span class=\"Liste1Nr\">2)</span> Beføjelserne efter § 9 til at udpege repræsentanter til det i § 5 nævnte udvalg, fastsætte udvalgets forretningsorden, udvide udvalget med repræsentanter for andre organisationer end de i § 5 nævnte samt med personer med særlig sagkundskab og til at nedsætte underudvalg af permanent eller midlertidig karakter.</p>\r\n          <p class=\"Liste1\"><span class=\"Liste1Nr\">3)</span> Beføjelserne efter kapitel 17 (Administration af produktionsafgifter).</p>\r\n          <p class=\"Liste1\"><span class=\"Liste1Nr\">4)</span> Beføjelserne efter kapitel 19 (Delegation og klageadgang).</p>\r\n          <p class=\"Liste1\"><span class=\"Liste1Nr\">5)</span> Beføjelserne efter kapitel 21 (Gebyrer m.v.).</p>\r\n          <p class=\"Liste1\"><span class=\"Liste1Nr\">6)</span> Beføjelserne efter § 117, stk. 5, til efter aftale med justitsministeren at fastsætte regler om politiets bistand til kontrollens gennemførelse.</p>\r\n          <p class=\"Liste1\"><span class=\"Liste1Nr\">7)</span> Beføjelsen efter § 125, stk. 1, til at fastsætte regler om, at det skal være en betingelse for udbetaling af beløb og tilskud i henhold til loven og de i § 10 nævnte EF-retsakter, herunder fra de i § 102 nævnte fonde, at modtageren angiver en konto i et pengeinstitut, hvorpå beløbet kan indsættes.</p>\r\n          <p class=\"Liste1\"><span class=\"Liste1Nr\">8)</span> Beføjelsen efter § 125, stk. 2, til at fastsætte regler om regnskabsførelse m.v., i forbindelse med udbetaling af ydelser eller opkrævning af afgifter efter loven og de i § 10 nævnte retsakter, bortset fra beføjelsen til at fastsætte regler om regnskabsførelse m.v. for producentorganisationer.</p>\r\n          <p class=\"Liste1\"><span class=\"Liste1Nr\">9)</span> Beføjelsen efter § 141, stk. 2, til at bestemme, hvorledes de bøder, der er tildelt de i stk. 1 nævnte fonde, anvendes, hvis fondene ophæves.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 5.</span> Fiskeridirektoratet udøver følgende beføjelser i henhold til lov om fødevarer og forskrifter udstedt i medfør heraf:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Hygiejnemæssig kontrol med fiskefartøjer og fartøjer, der høster levende toskallede bløddyr m.m. Dog omfatter kontrollen ikke fartøjer, der er autoriseret i henhold til fødevareloven eller EU–retsakter på fødevareområdet.</p>\r\n          <p class=\"Liste1\"><span class=\"Liste1Nr\">2)</span> Hygiejnemæssig kontrol med fysiske landingsforhold.</p>\r\n          <p class=\"Liste1\"><span class=\"Liste1Nr\">3)</span> Kontrol med, at høst af toskallede bløddyr m.m. sker i åbne produktionsområder.</p>\r\n          <p class=\"Liste1\"><span class=\"Liste1Nr\">4)</span> Hygiejnemæssig kontrol med direkte landinger og kontrol til og med første omsætningsled af levende toskallede bløddyr m.m. og fiskevarer, der landes af fartøjer hjemmehørende i EU eller EØS.</p>\r\n          <p class=\"Liste1\"><span class=\"Liste1Nr\">5)</span> Hygiejnemæssig kontrol med direkte landinger og kontrol til og med første omsætningsled af levende toskallede bløddyr m.m. og ferske fiskevarer, der landes fra andre end de af nr. 4 omfattede fartøjer.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Direktøren for Fiskeridirektoratet kan træffe afgørelser, der er nødvendige for varetagelsen af kontrollen, herunder meddele påbud og forbud i medfør af § 52 og § 52 a i lov om fødevarer, og træffe bestemmelse efter regler fastsat i medfør af lovens § 54, stk. 4, om bistand ved forsendelse af prøver.</p>\r\n      <p class=\"Stk2\"><span class=\"StkNr\">Stk. 3.</span> Direktøren for Fiskeridirektoratet kan udstede administrative bødeforlæg i medfør af § 61 i lov om fødevarer ved overtrædelse af de bestemmelser i lov om fødevarer og bekendtgørelser udstedt i henhold hertil, som er omfattet af Fiskeridirektoratets beføjelser efter stk. 1.</p>\r\n      <p class=\"Paragraf\"><span class=\"ParagrafNr\">§ 6.</span> Efter reglerne i bekendtgørelse om betaling for kontrol af fødevarer og levende dyr m.v. opkræver Fiskeridirektoratet afgift for kontrol med fisk og fiskevarer, der ilandbringes direkte fra søen fra et fartøj.</p>\r\n      <p class=\"Paragraf\"><span class=\"ParagrafNr\">§ 7.</span> Ministeren for fødevarer, landbrug og fiskeri kan bestemme, at beføjelser, der i henhold til § 4, udøves af direktøren for Fiskeridirektoratet, udøves af ministeren.</p>\r\n      <p class=\"Stk2\"><span class=\"StkNr\">Stk. 2.</span> Ministeren kan give direktøren for Fiskeridirektoratet instruktioner vedrørende udøvelsen af de beføjelser, der er henlagt til direktøren.</p>\r\n      <p class=\"Paragraf\"><span class=\"ParagrafNr\">§ 8.</span> Afgørelser truffet af direktøren for Fiskeridirektoratet kan indbringes for ministeren for fødevarer, landbrug og fiskeri, medmindre andet er fastsat i lovgivningen, jf. dog stk. 2.</p>\r\n      <p class=\"Stk2\"><span class=\"StkNr\">Stk. 2.</span> Afgørelser truffet af direktøren for Fiskeridirektoratet i medfør af § 5, stk. 2 og § 6 kan indbringes for Sekretariatet for Fødevare- og Veterinærklager. Afgørelser truffet af Sekretariatet for Fødevare- og Veterinærklager kan ikke indbringes for anden administrativ myndighed.</p>\r\n      <p class=\"Stk2\"><span class=\"StkNr\">Stk. 3.</span> Klagefristen er 4 uger, jf. dog stk. 4. Klagen skal indgives gennem Fiskeridirektoratet.</p>\r\n      <p class=\"Stk2\"><span class=\"StkNr\">Stk. 4.</span> Sekretariatet for Fødevare- og Veterinærklager kan inden for 6 måneder efter afgørelsen se bort fra overskridelse af klagefristen, når overskridelsen af særlige grunde er undskyldelig.</p>\r\n      <p class=\"Stk2\"><span class=\"StkNr\">Stk. 5.</span> Direktøren for Fiskeridirektoratet kan genoptage en sag ,efter at der er indgivet klage.</p>\r\n      <p class=\"Paragraf\"><span class=\"ParagrafNr\">§ 9.</span> Afgørelser truffet af direktøren for Fiskeridirektoratet i henhold til § 37, stk. 2 og 3, i fiskeriloven om tilbagekaldelse af fiskeritilladelse, og om at den pågældende ikke kan få udstedt tilladelse i en periode på op til 1 år, kan ikke indbringes for anden administrativ myndighed. Sådanne afgørelser kan i medfør af § 37, stk. 5, i fiskeriloven af tilladelsens indehaver forlanges indbragt for domstolene.</p>\r\n      <p class=\"Paragraf\"><span class=\"ParagrafNr\">§ 10.</span> Afgørelser, truffet af direktøren for Fiskeridirektoratet om tilbagekaldelse af bevilling i henhold til § 95 i fiskeriloven, kan ikke indbringes for anden administrativ myndighed. Sådanne afgørelser kan af bevillingshaveren i medfør af § 96 i fiskeriloven forlanges indbragt for domstolene.</p>\r\n      <p class=\"Paragraf\"><span class=\"ParagrafNr\">§ 11.</span> Bekendtgørelsen træder i kraft den 1. marts 2008.</p>\r\n      <p class=\"Stk2\"><span class=\"StkNr\">Stk. 2.</span> Samtidig ophæves bekendtgørelse nr. 659 af 9. juli 2003 om Fiskeridirektoratets opgaver og beføjelser og bekendtgørelse nr. 227 af 1. april 2005 om delegation af visse opgaver til Fiskeridirektoratet.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Ministeriet for Fødevarer, Landbrug og Fiskeri, den 26. februar 2008</I></P><P CLASS=SIGN1 ALIGN=\"CENTER\">Eva Kjer Hansen</P><P CLASS=SIGN2 ALIGN=\"RIGHT\">/ Fie Anna Aaby Hansen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/02/2008"
        },
        {
            "displayName": "Accession",
            "displayValue": "B20080012505"
        },
        {
            "displayName": "Entydig dokumentidentifikation",
            "displayValue": "AH002792"
        },
        {
            "displayName": "Dato for førstegangsindlæggelse",
            "displayValue": "29/02/2008"
        },
        {
            "displayName": "Dato for indlæggelse",
            "displayValue": "29/02/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "125"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "26/02/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevareministeriet"
        },
        {
            "displayName": "Ressortministeriets journalnummer",
            "displayValue": "Fødevaremin., sagsnr. 8251"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}