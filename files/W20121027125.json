{
    "id": 167758,
    "title": "Ligebehandlingsnævnets afgørelse om alder - afskedigelse - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10271 af 01/06/2012",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om alder - afskedigelse - ej medhold</p>\r\n<div class=\"Resume\">\r\n   <p class=\"TekstGenerel\">J.nr. 7100253-12</p>\r\n   <p class=\"TekstGenerel\">Klagen drejede sig om forskelsbehandling på grund af alder i forbindelse med ophør af ansættelse og overgang til efterløn. Det fremgik ikke af klagers opsigelse til indklagede, at klager blev tvunget til at opsige sit arbejde. Der var derfor ikke grundlag for at betvivle indklagede oplysning om, at klager selv har opsagt sin stilling.  Indklagede havde derfor ikke handlet i strid med forbuddet mod forskelsbehandling på grund af alder</p>\r\n</div>\r\n<p>Klagen drejer sig om påstået forskelsbehandling på grund af alder i forbindelse med ophør af ansættelse og overgang til efterløn.</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Indklagede har ikke handlet i strid med forskelsbehandlingsloven.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Klager er født den 10. februar 1951 og fyldte således 60 år den 10. februar 2011.</p>\r\n<p>Den 16. maj 1979 blev klager ansat hos indklagede, der er et fagforbund.</p>\r\n<p>For indklagede gjaldt en tryghedsaftale af 24. oktober 2006 for de overenskomstansatte medarbejdere, der skulle bidrage til at medvirke til sikring af arbejdstilfredsheden og medarbejdernes tryghed i ansættelsen og derved bidrage til at fremme et godt arbejdsklima.</p>\r\n<p>Aftalen gjaldt blandt andet ved opsigelser i forbindelse med nedlæggelse af stillinger. Der var blandt andet mulighed for at indgå en aftale om en ekstra fratrædelsesgodtgørelse udover funktionærlovens regler, afhængig af medarbejderens anciennitet.</p>\r\n<p>Den 26. januar 2009 underskrev klager en opsigelse, hvoraf fremgik, at han ønskede at gå på efterløn, når han fyldte 60 år. Han opsagde derfor sin stilling med sidste arbejdsdag den 10. februar 2011. Han klagede efterfølgende over at være blevet presset/truet hertil.</p>\r\n<p>Den 13. september 2011 henstillede Mæglingsmanden for indklagede, at klager ikke fik medhold i sin klage. Af indstillingen fremgik blandt andet følgende:</p>\r\n<p>\r\n   <span class=\"Bold\">\"</span>\r\n</p>\r\n<p>\r\n   <span class=\"Bold\">Min vurdering:</span>\r\n</p>\r\n<p>Det afgørende i denne sag er om du kan bevise, at du er blevet presset/truet til selv at sige din stilling op fra dit fyldte 60. år. Da det ikke er lykkedes at fremskaffe et vidne, der vil udtale sig om sagen, kan jeg som sagen er forelagt for mig ikke give dig medhold i klagen\".</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager </span>gør gældende, at han den 26. januar 2009 som 58-årig blev truet til at underskrive en aftale om, at han ville gå på efterløn, når han fyldte 60 år. Det er i strid med forskelsbehandlingsloven, og han har derfor ret til en godtgørelse.</p>\r\n<p>Opsigelsen skyldtes en trussel om afskedigelse, da klager havde fået oplyst, at indklagede havde til hensigt at afskedige ham på grund af en klage over ham. Det var ikke muligt at få forelagt klagen, da den var afgivet telefonisk.</p>\r\n<p>Efter afskedigelsen af klager blev flere personer i 50+ kategorien afskediget. Ingen af de afskedigede fik en godtgørelse, selvom de havde mulighed for dette ifølge den gældende \"tryghedsaftale\".</p>\r\n<p>\r\n   <span class=\"Bold\">Indklagede </span>afviser, at klager er blevet udsat for forskelsbehandling i forbindelse med sin fratræden fra indklagede.</p>\r\n<p>Klager er aldrig blevet truet eller presset til at opsige sin stilling. Klager valgte selv at opsige sin stilling. Inden han gjorde dette, havde han forudgående haft mulighed for at overveje opsigelsen samt drøfte den med både sin tillidsrepræsentant og den daværende personalechef.</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Det fremgår af lov om forbud mod forskelsbehandling på arbejdsmarkedet, at der ved forskelsbehandling forstås enhver direkte eller indirekte forskelsbehandling på grund af race, hudfarve, religion eller tro, politisk anskuelse, seksuel orientering, alder, handicap eller national, social eller etnisk oprindelse.</p>\r\n<p>Der foreligger direkte forskelsbehandling, når en person på grund af en bestemt alder behandles ringere end en anden bliver, er blevet eller ville blive behandlet i en tilsvarende situation.</p>\r\n<p>Der foreligger indirekte forskelsbehandling, hvis en tilsyneladende neutral bestemmelse, betingelse eller praksis vil stille personer af en bestemt alder ringere end andre personer, medmindre den pågældende bestemmelse, betingelse eller praksis er objektivt begrundet i et sagligt formål, og midlerne til at opnå det er hensigtsmæssige og nødvendige.</p>\r\n<p>Hvis en person, der anser sig for krænket, påviser faktiske omstændigheder, som giver anledning til at formode, at der udøves direkte eller indirekte forskelsbehandling, påhviler det modparten at bevise, at ligebehandlingsprincippet ikke er blevet krænket.</p>\r\n<p>En arbejdsgiver må ikke forskelsbehandle ansøgere til ledige stillinger ved ansættelse, afskedigelse, forflyttelse, forfremmelse eller med hensyn til løn- og arbejdsvilkår.</p>\r\n<p>Klager har den 26. januar 2009 afleveret sin opsigelse til indklagede. Det fremgår hverken af indholdet eller opsigelsen i øvrigt, at klager blev tvunget til at opsige sit arbejde. Der er derfor ikke grundlag for at betvivle indklagedes oplysning om, at klager selv har opsagt sin stilling.</p>\r\n<p>Indklagede har herefter ikke handlet i strid med forbuddet mod forskelsbehandling på grund af alder.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/02/2015"
        },
        {
            "displayName": "Accession",
            "displayValue": "W20121027125"
        },
        {
            "displayName": "Entydig dokumentidentifikation",
            "displayValue": "CF000969"
        },
        {
            "displayName": "Dato for indlæggelse",
            "displayValue": "06/02/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10271"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "01/06/2012"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "7100253-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}