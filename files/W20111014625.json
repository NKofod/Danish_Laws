{
    "id": 153446,
    "title": "Ankestyrelsens principafgørelse 108-11 om forskudsvis udbetaling af børnebidrag - udstationering - ægtefælle - EU-land",
    "documentTypeId": "240",
    "isSagsforlobPeriodValid": true,
    "shortName": "KEN nr 10146 af 30/06/2011",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 108-11 om forskudsvis udbetaling af børnebidrag - udstationering - ægtefælle - EU-land</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En kvinde, der ikke arbejdede, ogsom opholdt sig i et andet EU-land med sin udstationerede ægtefælle, havde ikke ret til forskudsvis udbetalt børnebidrag fra Danmark.</p>\r\n   <p class=\"TekstGenerel\">Hun opfyldte ikke kravet om fast bopæl her i landet, og hun var ikke omfattet af reglerne omfravigelse af bopælskravet.</p>\r\n   <p class=\"TekstGenerel\">Da hun ikke var arbejdstager, havde hun ikke ret til børnebidrag på baggrund af forordning 1408/71. Den bidragspligtige var efter det oplyste heller ikke arbejdstager i eller for Danmark. Forordningen gav ikkearbejdstagerens, det vil sige den udstationerede ægtefælles, familiemedlemmer selvstændig ret til familieydelser.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om børnetilskud og forskudsvis udbetaling af børnebidrag - Lovbekendtgørelse nr. 439 af 14. maj 2009 - § 5, stk. 1, § 11, § 12 og § 26, stk. 2</p>\r\n<p>Rådets forordning (EØF) nr. 1408/71 af 14. juni 1971 om anvendelse af de sociale sikringsordninger på arbejdstagere, selvstændige erhvervsdrivende og deres familiemedlemmer, der flytter inden for Fællesskabet - artikel 73 -</p>\r\n<p>\r\n   <span class=\"Bold\">Bekendtgørelser:</span>\r\n</p>\r\n<p>Socialministeriets bekendtgørelse nr. 10 af 9. januar 2004 om børnetilskud og forskudsvis udbetaling af børnebidrag - § 8, § 9, § 10 og § 11</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har i møde truffet afgørelse i din sag om ret til forskudsvis udbetalt børnebidrag, når den berettigede opholder sig i et andet EU-land som ægtefælle til en person, der er udsendt af den danske stat.</p>\r\n<p>Resultatet er</p>\r\n<p>• der er ikke ret til forskudsvis udlagt børnebidrag fra Danmark</p>\r\n<p>Vi er således kommet til samme resultat som Det Sociale Nævn i Statsforvaltningen Y.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Det er en betingelse for at få forskudsvis udbetalt børnebidrag, at den, der skal have beløbet udbetalt, har fast bopæl her i landet.</p>\r\n<p>Du opfylder ikke betingelsen, fordi du har fast bopæl i et andet EU-land. Den omstændighed, at du på grund af særlige regler ikke er registreret som udrejst i CPR, at du er skattepligtig i Danmark og fortsat har dansk sygesikringsbevis, ændrer ikke ved, at du faktisk har bopæl i et andet EU-land.</p>\r\n<p>Vi har tidligere taget stilling til en tilsvarende situation i forbindelse med ansøgning om førtidspension. Vi henviser til P-7-06, som er vedlagt.</p>\r\n<p>Efter forordning 1408/71 artikel 73 har arbejdstagere ret til familieydelser til deres familiemedlemmer fra deres arbejdsland, uanset at de bor i en anden stat. Du er ikke omfattet af denne regel, fordi du ikke er arbejdstager. Den bidragspligtige er efter det oplyste heller ikke arbejdstager i/for Danmark.</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>Du har oplyst, at du ikke er registreret som udrejst, og at det er vigtigt at du er 100% socialt sikret under udstationeringen. Du mener ikke det giver mening at afgørelser efter de to love (om børnebidrag og om børnefamilieydelse) giver to forskellige resultater, og du henviser til 1408/71, der efter din opfattelse giver ret til børnebidrag også for udsendtes ægtefæller.</p>\r\n<p>Vi henviser til begrundelsen og bemærker, at de to love har forskellige betingelser for udbetaling. Med hensyn til rettigheder efter 1408/71 er resultatet afhængig af, hvilke ydelser, der er tale om. Ydelser i anledning af sygdom og moderskab (artikel 19) retter sig både til arbejdstageren og dennes familiemedlemmer. Artikel 73 om familieydelser vedrører alene ydelser, som arbejdstagere har ret til, til dennes familiemedlemmer.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>• De oplysninger, som forelå da nævnet traf afgørelse i sagen</p>\r\n<p>• nævnets afgørelse af 23. november 2009</p>\r\n<p>• Klagen til Ankestyrelsen af 9. december 2009</p>\r\n<p>• nævnets genvurdering</p>\r\n<p>A Kommune traf 8. december 2008 afgørelse om, at der ikke var ret til forskudsvis udbetalt børnebidrag for din datter. Afgørelsen er begrundet med, at du ikke opholder dig her i landet.</p>\r\n<p>Det sociale nævn tiltrådte kommunens afgørelse.</p>\r\n<p>Nævnet har begrundet afgørelsen med, at du ikke har fast bopæl her i landet. Nævnet finder, at oplysningen om at I er udstationeret med ”høj vejkode” efter reglerne i CPR-loven, ikke har betydning for denne vurdering.</p>\r\n<p>I har klaget over nævnets afgørelse.</p>\r\n<p>I klagen til Ankestyrelsen er det anført, at du ikke er registreret som udrejst, og at det er vigtigt at du er 100% socialt sikret under udstationeringen. Du mener ikke det giver mening at afgørelser efter de to love (om børnebidrag og om børnefamilieydelse) giver to forskellige resultater, og du henviser til 1408/71, der efter din opfattelse giver ret til børnebidrag også for udsendtes ægtefæller.</p>\r\n<p>Klagen er suppleret af brev af 19. december 2009 fra X. Det fremgår heraf at sagen bør vurderes efter forordning 1408/71. Det oplyses i øvrigt, at den bidragspligtige bor og arbejder i Norge.</p>\r\n<p>Underinstansen har ved genvurdering nærmere kommenteret klage.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne er principafgørelse er kasseret den 26. marts 2019, da der er kommet nye regler på området. "
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20111014625"
        },
        {
            "displayName": "Entydig dokumentidentifikation",
            "displayValue": "BS006248"
        },
        {
            "displayName": "Dato for indlæggelse",
            "displayValue": "02/04/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10146"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "30/06/2011"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 3700001-10"
        },
        {
            "displayName": "Stikord",
            "displayValue": "108-11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}