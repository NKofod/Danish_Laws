{
    "id": 210872,
    "title": "Hollandsk Cooperative - Skattemæssig transparent efter danske skatteregler",
    "documentTypeId": "230",
    "isSagsforlobPeriodValid": true,
    "shortName": "AFG nr 9950 af 24/09/2019",
    "documentHtml": "<div class=\"bjelke\">Den fulde tekst</div><p class=\"Titel2\">Hollandsk Cooperative - Skattemæssig transparent efter danske skatteregler</p>\r\n<div class=\"Resume\">\r\n   <p class=\"TekstGenerel\">H1 har stiftet H6 (dansk juridisk enhed) med henblik på derigennem at skabe og varetage sine aktiviteter i X-lande.</p>\r\n   <p class=\"TekstGenerel\">Som led i H1’s globale ekspansionsstrategi etableres et hollandsk Cooperative U. A. (”H9”), hvorfra H6 vil foretage investeringer i andre lande.</p>\r\n   <p class=\"TekstGenerel\">Spørger ønskede bekræftet, at det hollandske Cooperative i den konkrete situation blev anset for at være en skattemæssig transparent enhed efter danske skatteregler.</p>\r\n   <p class=\"TekstGenerel\">Skatterådet bekræfter i overensstemmelse med Spørgers opfattelse, at enheden er skattemæssig transparent efter danske skatteregler.</p>\r\n   <p class=\"TekstGenerel\">Vurderingen skete på baggrund af en konkret vurdering af det hollandske Cooperative.</p>\r\n   <p class=\"TekstGenerel\">Ved vurderingen blev der lagt særligt vægt på, at ét af medlemmerne hæftede ubegrænset for Coop’ets underskud og forpligtelser, ligesom overskud ikke fordeles efter indskud, men efter en særlig fordelingsnøgle.</p>\r\n   <p class=\"TekstGenerel\">De forhold, der kunne føre til, at H9 skulle anses for at være et selvstændigt skattesubjekt - herunder vedtægter, regnskab, ledelse og mulighed for udvidelse af medlemskredsen – kunne i den konkrete sag ikke føre til et andet resultat.</p>\r\n</div>\r\n<p class=\"KapitelOverskrift2\">Skatterådsmøde 24. september 2019 - SKM2019. 522. SR</p>\r\n<p>Offentliggjort i redigeret form.</p>\r\n<p class=\"BilagtekstListe\">\r\n   <span class=\"Bold\">Spørgsmål</span>\r\n</p>\r\n<p class=\"Liste1\">\r\n   <span class=\"Liste1Nr\">1.</span> Kan Skattestyrelsen bekræfte, at det hollandske Coop i den konkrete situation efter de danske skatteregler og praksis skal anses for at være en skattemæssigt transparent enhed?</p>\r\n<p class=\"BilagtekstListe\">\r\n   <span class=\"Bold\">Svar</span>\r\n</p>\r\n<p class=\"Liste1\">\r\n   <span class=\"Liste1Nr\">1.</span> Ja</p>\r\n<p>\r\n   <span class=\"Bold\">Beskrivelse af de faktiske forhold</span>\r\n</p>\r\n<p>\r\n   <span class=\"Underline\">Baggrund</span>\r\n</p>\r\n<p>\r\n   <span class=\"Underline\">H1</span>\r\n</p>\r\n<p>[H1 er et dansk selskab, der har aktiviteter i andre lande via underliggende selskaber].</p>\r\n<p>\r\n   <span class=\"Italic\">(Yderligere beskrivelse udeladt)</span>\r\n</p>\r\n<p>[…]</p>\r\n<p>\r\n   <span class=\"Underline\">H6</span>\r\n</p>\r\n<p>[H1 har stiftet H6 (dansk juridisk enhed) med henblik på derigennem at skabe og varetage sine aktiviteter i X-lande. ]</p>\r\n<p>\r\n   <span class=\"Italic\">(Yderligere beskrivelse udeladt)</span>\r\n</p>\r\n<p>[…]</p>\r\n<p>\r\n   <span class=\"Underline\">Hollandsk investeringsplatform</span>\r\n</p>\r\n<p>Som led i H1’s globale ekspansionsstrategi etableres et hollandsk Cooperative U. A. (”H9”), hvorfra H6 vil foretage investeringer i andre lande.</p>\r\n<p>\r\n   <span class=\"Italic\">(Yderligere beskrivelse udeladt)</span>\r\n</p>\r\n<p>[…]</p>\r\n<p>\r\n   <span class=\"Underline\">Beskrivelse af strukturen</span>\r\n</p>\r\n<p>\r\n   <span class=\"Italic\">(Yderligere beskrivelse udeladt)</span>\r\n</p>\r\n<p>[…]</p>\r\n<p>\r\n   <span class=\"Underline\">Beslutningsprocessen for investeringer i H6</span>\r\n</p>\r\n<p>\r\n   <span class=\"Italic\">(Yderligere beskrivelse udeladt)</span>\r\n</p>\r\n<p>[…]</p>\r\n<p>\r\n   <span class=\"Underline\">Karakteristika for H9</span>\r\n</p>\r\n<p>I det følgende har vi beskrevet det konkrete H9, således at Skattestyrelsen kan foretage en vurdering af, om H9 efter et dansk skattemæssigt perspektiv er transparent.</p>\r\n<p>\r\n   <span class=\"Underline\">Indledning - generelt om hollandske Coop</span>\r\n</p>\r\n<p>Et hollandsk cooperative (Coop) er en fleksibel enhed, der muliggør, at ejerne i vidt omfang kan indrette Coop’et ud fra, hvad der i den konkrete situation kommercielt er mest hensigtsmæssigt. Der er dog også en række begrænsninger for fleksibiliteten, idet der lovgivningsmæssigt er nogle grundlæggende krav, der skal opfyldes.</p>\r\n<p>I det følgende beskrives, hvilke karakteristika, der er kendetegnende for H9.</p>\r\n<p>\r\n   <span class=\"Underline\">Selvstændig juridisk enhed</span>\r\n</p>\r\n<p>H9 kan agere og optræde som en selvstændig juridisk enhed, fx ved at indgå i retslige forhold.</p>\r\n<p>\r\n   <span class=\"Underline\">Medlemmer</span>\r\n</p>\r\n<p>Det gælder generelt for et Coop og også konkret for H9, at der hverken er aktionærer eller kapitalejere, men derimod medlemmer. H9 udsteder ikke ejerbeviser eller -certifikater.</p>\r\n<p>Der stilles ingen krav om indbetaling af en minimumskapital ved stiftelsen af et Coop, hvilket ligeledes er tilfældet i forhold til H9.</p>\r\n<p>\r\n   <span class=\"Underline\">Medlemmernes hæftelse</span>\r\n</p>\r\n<p>H9 er et ”Cooperative U. A”, hvilket indebærer, at medlemmerne som udgangspunkt hæfter begrænset. I H9 der dog et medlem i form af komplementaren, H11, som hæfter ubegrænset for H9’s underskud og forpligtelser.</p>\r\n<p>\r\n   <span class=\"Underline\">Overdragelse af medlemskab</span>\r\n</p>\r\n<p>Medlemskabet hviler på et kontraktuelt forhold mellem et Coop og dets medlemmer. Hvorvidt medlemskabet kan overdrages, afhænger af vedtægterne for det konkrete Coop.</p>\r\n<p>Det fremgår af vedtægterne for H9, at medlemskabet er personligt og ikke kan overdrages. Eneste måde medlemmerne kan træde ud af H9 er således ved at anmode om at træde ud.</p>\r\n<p>\r\n   <span class=\"Underline\">Optagelse af nye medlemmer</span>\r\n</p>\r\n<p>Generelt kan der optages nye medlemmer af et Coop. De nærmere regler for optagelse af nye medlemmer følger af vedtægterne.</p>\r\n<p>I H9 kan medlemskredsen kun udvides efter godkendelse fra de øvrige medlemmer af H9.</p>\r\n<p>\r\n   <span class=\"Underline\">Fordeling af overskud</span>\r\n</p>\r\n<p>Medlemmerne har en kapitalkonto i H9, hvor indskud, over-/underskud og hævninger bogføres.</p>\r\n<p>Udviser kapitalkontoen overskud kan det enkelte medlem hæve på kapitalkontoen uafhængigt af de andre medlemmer, dog kun såfremt dette er godkendt af ledelsen eller de andre medlemmer.</p>\r\n<p>Overskud og likvidationsprovenu fra H9 fordeles til medlemmernes kapitalkonto i henhold til en fordelingsnøgle, som fremgår af vedtægterne. Fordelingen sker således ikke i henhold til ejerandel eller indskudt kapital</p>\r\n<p>\r\n   <span class=\"Underline\">Regnskab</span>\r\n</p>\r\n<p>Der er ikke et lovgivningsmæssigt krav om udarbejdelse af årsrapport revideret af statsautoriseret revisor.</p>\r\n<p>Da H9 skal rapportere til medlemmerne, vil H9 udarbejde en urevideret årsrapport.</p>\r\n<p>\r\n   <span class=\"Underline\">Ledelse</span>\r\n</p>\r\n<p>Det er et lovmæssigt krav, at et Coop har en ledelse.</p>\r\n<p>H9 har en ledelse i form af en bestyrelse, som kan træffe beslutninger på vegne af H9.</p>\r\n<p>Bestyrelsen beslutningskompetence er dog i H9 begrænset, således at gennemførelsen af en række beslutninger forudsætter medlemmernes forudgående accept.</p>\r\n<p>\r\n   <span class=\"Underline\">Stemmeret</span>\r\n</p>\r\n<p>I H9 kan medlemmerne stemme på generalforsamlingen. Antallet af stemmer afhænger af medlemmets indestående på kapitalkontoen i H9.</p>\r\n<p>\r\n   <span class=\"Underline\">Opsummering</span>\r\n</p>\r\n<p class=\"BilagtekstListe\">Opsummerende kan det således fremhæves, at H9 er kendetegnet ved følgende:</p>\r\n<p class=\"Liste1\">\r\n   <span class=\"Liste1Nr\">1.</span> H9 har et medlem, der hæfter personligt og ubegrænset</p>\r\n<p class=\"Liste1\">\r\n   <span class=\"Liste1Nr\">2.</span> Kredsen af medlemmer kan kun udvides efter godkendelse fra de øvrige medlemmer af H9</p>\r\n<p class=\"Liste1\">\r\n   <span class=\"Liste1Nr\">3.</span> Der udstedes ingen ejercertifikater/-beviser</p>\r\n<p class=\"Liste1\">\r\n   <span class=\"Liste1Nr\">4.</span> Medlemmerne har en kapitalkonto, hvor indskud, over-/underskud og hævninger bogføres</p>\r\n<p class=\"Liste1\">\r\n   <span class=\"Liste1Nr\">5.</span> Udviser kapitalkontoen overskud kan det enkelte medlem hæve på kapitalkontoen uafhængigt af de andre medlemmer, dog kun såfremt dette er godkendt af ledelsen eller de andre medlemmer</p>\r\n<p class=\"Liste1\">\r\n   <span class=\"Liste1Nr\">6.</span> Kapitalkontoen kan ikke overdrages, og den eneste måde et medlem kan udtræde er ved at blive indfriet</p>\r\n<p class=\"Liste1\">\r\n   <span class=\"Liste1Nr\">7.</span> Overskud og likvidationsprovenu fordeles til medlemmernes kapitalkonto i henhold til en fordelingsnøgle</p>\r\n<p class=\"Liste1\">\r\n   <span class=\"Liste1Nr\">8.</span> Der er ikke krav om udarbejdelse af revideret årsrapport</p>\r\n<p class=\"Liste1\">\r\n   <span class=\"Liste1Nr\">9.</span> Der er en ledelse, som tegner H9. Ledelsens kompetence er dog i visse henseender begrænset.</p>\r\n<p class=\"Liste1\">\r\n   <span class=\"Liste1Nr\">10.</span> H9 har selvstændige vedtægter</p>\r\n<p>Vi henviser til medsendte ”Deed of Incorporation” for H9.</p>\r\n<p>\r\n   <span class=\"Underline\">Forholdet til de nye regler om hybrid mismatch</span>\r\n</p>\r\n<p>Det kan lægges til grund for besvarelsen, at H6 og H9 ikke omfattes af de nye regler i selskabsskattelovens §§ 8C, 8D og 8E om hybride mismatches, idet der i den ovennævnte struktur ikke foretages rente- eller royalties eller andre betalinger fra H6 til H9 eller fra H9 til H6, der kan medføre såkaldte hybride mismatches herunder i) fradrag uden medregning (vedr. hybride enheder og faste driftssteder), ii) dobbeltfradrag eller iii) dobbelt ikke-beskatning i særlige tilfælde med tilsidesatte faste driftssteder og omvendt hybride selskaber.</p>\r\n<p>\r\n   <span class=\"Bold\">Spørgers opfattelse og begrundelse</span>\r\n</p>\r\n<p>Svar:</p>\r\n<p>Ja</p>\r\n<p>\r\n   <span class=\"Italic\">Begrundelse</span>\r\n</p>\r\n<p>Det er vores vurdering, at Coop’et som beskrevet ovenfor bør betragtes som skattemæssigt transparente ud fra gældende praksis.</p>\r\n<p>Dette skyldes, at selskabsformen - efter vores opfattelse – i overvejende grad har mere karakter af et sameje eller et kommanditselskab end et kapitalselskab.</p>\r\n<p>Der henvises til beskrivelsen af H9 ovenfor og de vedlagte vedtægter for H9, hvori der er klare holdepunkter, som peger i retning af, at H9 er reguleret på en sådan måde, at H9 konkret bør kvalificeres som en skattemæssig transparent enhed.</p>\r\n<p>\r\n   <span class=\"Underline\">Praksis vedr.</span> <span class=\"Underline\">den skattemæssige kvalifikation af hollandske Coop’er</span></p>\r\n<p>Nedenfor følger relevante praksis på området.</p>\r\n<p>\r\n   <span class=\"Underline\">SKM2012.</span> <span class=\"Underline\">347.</span> <span class=\"Underline\">SR</span></p>\r\n<p>I SKM2012. 347. SR kunne Skatterådet ikke konkret bekræfte et spørgsmål om, hvorledes omdannelsen af et hollandsk Coop til et hollandsk B. V. kunne ske uden skattemæssige konsekvenser for selskabets danske investorer.</p>\r\n<p>Skatterådet begrundede bl.a. dette med henvisning til, at Coop’et har medlemmer, hvorimod B. V. ’et har anparter/aktier.</p>\r\n<p>Skatteministeriet bemærkede i relation til transparensbedømmelsen, […] at vurderingen af, om et Cooperative er at anse for et selvstændigt skattesubjekt, sker på baggrund af en konkret vurdering – efter danske regler – af det enkelte coöperative, uanset at det fremgår af fusionsdirektivet, at et hollandsk Coöperatieve er omfattet af direktivet. (egen understregning).</p>\r\n<p>Skatteministeriet nåede frem til, at det pågældende Coop - efter en konkret vurdering - skulle anses for et selvstændigt skattesubjekt.</p>\r\n<p>\r\n   <span class=\"Underline\">SKM2018.</span> <span class=\"Underline\">574.</span> <span class=\"Underline\">SR</span></p>\r\n<p>Skatterådet kunne i SKM2018. 574. SR bekræfte spørgers opfattelse om, at et hollandske Coop, som spørger ønskede anvendt i en hollandske struktur som selvstændigt skattesubjekt (ift. de danske skatteregler) efter en konkret vurdering af de samlede omstændigheder, kunne anses som et selvstændigt skattesubjekt efter de danske skatteregler.</p>\r\n<p>Skatterådet bekræftede spørgeren i, at de karakteristika, som spørger havde oplistet og lagt til grund for at det pågældende hollandske Coop burde kvalificeres som et selvstændigt skattesubjekt, efter en samlet konkret vurdering, førte til, at Coop’et kunne anses som et selvstændigt skattesubjekt.</p>\r\n<p class=\"BilagtekstListe\">De karakteristika i Coop’ets vedtægter, som Skatterådet lagde vægt på i deres vurdering af, om det hollandske Coop kunne anses som et selvstændigt skattesubjekt, var følgende:</p>\r\n<p class=\"Liste1\">\r\n   <span class=\"Liste1Nr\">–</span> at ingen af medlemmerne hæfter for forpligtelserne i det hollandske Coop eller ved eventuelt underskud ved opløsning,</p>\r\n<p class=\"Liste1\">\r\n   <span class=\"Liste1Nr\">–</span> at Coop’et har en generalforsamlingsvalgt selvstændig bestyrelse,</p>\r\n<p class=\"Liste1\">\r\n   <span class=\"Liste1Nr\">–</span> at bestyrelsen skal udarbejde årsrapporter og ledelsesberetninger for Coop’et, og disse skal godkendes på generalforsamlingen,</p>\r\n<p class=\"Liste1\">\r\n   <span class=\"Liste1Nr\">–</span> at bestyrelsen er bemyndiget til at allokere overskud og til at udlodde udbytte på baggrund af medlemmernes indskud,</p>\r\n<p class=\"Liste1\">\r\n   <span class=\"Liste1Nr\">–</span> at hvert medlem har stemmeret, og alle beslutninger tages ved flertal af generalforsamlingen samt</p>\r\n<p class=\"Liste1\">\r\n   <span class=\"Liste1Nr\">–</span> at likvidationsudlodning skal ske i forhold til medlemmernes indskud.</p>\r\n<p>Skatterådet fandt, at ovenstående forhold i Coop’ets vedtægter, herunder særligt at ingen af medlemmerne hæftede personligt, og eventuelt overskud eller likvidationsudlodning blev fordelt ift. til medlemmernes indskud, var tilsvarende forholdene for et dansk kapitalselskab.</p>\r\n<p>Skatterådet påpegede dog, at den væsentlige forskel bestod i, at Coop’et ikke udstedte anparter/aktier, men havde medlemscertifikater. Dvs. at kapitalen i Coop’et ikke formelt blev opdelt i kapitalandele, hvor en kapitalandel giver ret til ejerskab til en del af selskabet.</p>\r\n<p>Skatterådet bemærkede i forlængelse heraf, at det forhold, at selskabet havde medlemmer og ikke havde opdelt kapitalen i kapitalandele, ikke i sig selv kunne føre til, at der ikke var tale om et selvstændigt skattesubjekt.</p>\r\n<p>\r\n   <span class=\"Underline\">Praksis vedr.</span> <span class=\"Underline\">andre udenlandske enheder, herunder amerikanske LLC’er</span></p>\r\n<p>Der kan til vurderingen af om H9 er skattemæssigt transparent henvises til, at Skatterådet i flere afgørelser har bekræftet, at andre udenlandske enheder med lignede karakteristika (som det i H9) kunne kvalificeres som skattemæssigt transparent fra et dansk perspektiv.</p>\r\n<p>\r\n   <span class=\"Underline\">SKM2014.</span> <span class=\"Underline\">28.</span> <span class=\"Underline\">SR, SKM2011.</span> <span class=\"Underline\">766.</span> <span class=\"Underline\">SR og SKM2010.</span> <span class=\"Underline\">654.</span> <span class=\"Underline\">SR</span></p>\r\n<p class=\"BilagtekstListe\">I disse skatterådsafgørelser har Skatterådet bekræftet, at amerikanske LLC’er (limited liability company) efter en konkret vurdering kan anses for at være skattemæssigt transparente fra et dansk perspektiv. Skatterådet lagde i vurderingen af, om amerikanske LLC’er var skattemæssigt transparente bl.a. vægt på følgende:</p>\r\n<p class=\"Liste1\">\r\n   <span class=\"Liste1Nr\">–</span> ingen bestemmelser om en given indskudt kapital</p>\r\n<p class=\"Liste1\">\r\n   <span class=\"Liste1Nr\">–</span> begrænsninger i eller særlige regler for muligheden for at udvide medlemskredsen (fx at nye medlemmer skal godkendes af eksisterende medlemmer)</p>\r\n<p class=\"Liste1\">\r\n   <span class=\"Liste1Nr\">–</span> overskud/underskud fordeles til medlemmerne og ved en evt. likvidation mellem medlemmer efter deres ejerandele</p>\r\n<p class=\"Liste1\">\r\n   <span class=\"Liste1Nr\">–</span> selskabsformen er ikke selskabslignede, men har mere karakter af et sameje eller et kommanditselskab</p>\r\n<p class=\"Liste1\">\r\n   <span class=\"Liste1Nr\">–</span> LLC’et udsteder ikke anparter/aktier</p>\r\n<p class=\"Liste1\">\r\n   <span class=\"Liste1Nr\">–</span> medlemmer hæfter ikke personligt for LLC’ets forpligtelser</p>\r\n<p class=\"Liste1\">\r\n   <span class=\"Liste1Nr\">–</span> der føres en særskilt kapitalkonto for det enkelte medlem</p>\r\n<p class=\"Liste1\">\r\n   <span class=\"Liste1Nr\">–</span> LLC’et har ikke selvstændige ledelsesorganer, men ledes af medlemmerne, der dog kan delegere sine ledelseskompetencer til en selskabsorgan/administrator/manager. Der er ikke krav om afholdelse af generalforsamling</p>\r\n<p class=\"Liste1\">\r\n   <span class=\"Liste1Nr\">–</span> der er ikke krav om udarbejdelse af en selvstændig årsrapport, men der kan gives summariske oplysninger</p>\r\n<p>Det kan på baggrund af Skatterådets praksis udledes, at amerikanske LLC’er – efter en konkret vurdering af det enkelte LLC’s vedtægtslignende bestemmelser – kan anses for såvel skattemæssigt transparent som et selvstændigt skattesubjekt fra et dansk perspektiv.</p>\r\n<p>\r\n   <span class=\"Underline\">C.</span> <span class=\"Underline\">D.</span> <span class=\"Underline\">1.1.10.12 Værdipapirfonde</span></p>\r\n<p>Det bemærkes, at SKAT i 2016 ændrede praksis (ved styresignal SKM2016. 98. SKAT, der nu er implementeret i den juridiske vejledning) vedrørende den skattemæssige behandling af værdipapirfonde, der fremover som udgangspunkt skal anses for selvstændige skattesubjekter fra et dansk perspektiv.</p>\r\n<p>\r\n   <span class=\"Underline\">Tidligere praksis</span>\r\n</p>\r\n<p>[…]</p>\r\n<p>Skattemæssigt blev værdipapirfonde tidligere anset for transparente.</p>\r\n<p>[…]</p>\r\n<p>\r\n   <span class=\"Underline\">Ny praksis</span>\r\n</p>\r\n<p>Skattestyrelsen har ændret sin opfattelse af den skattemæssige behandling af værdipapirfonde, således at disse fremover i udgangspunktet skal anses for selvstændige skattesubjekter.</p>\r\n<p>[…]</p>\r\n<p>Det er vores opfattelse, at ovenstående praksisændring vedrørende den skattemæssige behandling af værdipapirfonde – som implementeret ved styresignal SKM2016. 98. SKAT - ikke ændrer på hidtil gældende praksis vedrørende kvalifikationen af amerikanske LLC’er med K/S-lignende karakteristika, hvilket eksempelvis understøttes af Skatterådets afgørelser, SKM2016. 248. SR,</p>\r\n<p>SKM2017. 183SR og SKM2017. 184. SR.</p>\r\n<p>Praksisændringen fra 2016 - bør efter vores opfattelse - ikke have betydning for vurderingen af den skattemæssige kvalifikation af H9, idet praksisændringen ikke vedrører kvalifikationen af udenlandske enheder med K/S-lignede karakteristika.</p>\r\n<p>\r\n   <span class=\"Italic\">Sammenfatning</span>\r\n</p>\r\n<p>På baggrund af Skatterådets praksis vedrørende kvalifikation af udenlandske enheder kan det fastslås, at den skattemæssige kvalifikation af en enhed beror på en konkret vurdering af den pågældende enhed.</p>\r\n<p>Med henvisning til praksis for (udenlandske) LLC’er og Coop’er vurderes følgende som væsentligst for, at H9 kan kvalificeres som skattemæssigt transparent; 1) at et af medlemmerne hæfter personligt og ubegrænset, 2) at der er begrænsninger i muligheden for at udvide medlemskredsen, 3) at det ikke er muligt at overdrage medlemskabet, 4) at overskud og evt. underskud fordeles til medlemmer ud fra en fordelingsnøgle, 5) at der ikke udstedes aktier/anparter, 6) at der føres en særskilt kapitalkonto for det enkelte medlem og 7) at der ikke er krav om udarbejdelse af årsrapport.</p>\r\n<p>I forhold til den eksisterende praksis vedr. hollandske Coop’er, bemærkes det, at H9 adskiller sig herfra på en række helt afgørende punkter. De Coop’er som tidligere har været vurderet af Skatterådet havde 1) alene medlemmer, der hæfter begrænset, 2) at kredsen af medlemmer kunne udvides og medlemskabet kunne overdrages, og 3) at overskud blev fordelt i overensstemmelse med den indskudte kapital.</p>\r\n<p>Endvidere bemærkes, at H9 på tilsvarende vis adskiller sig fra almindelige selskaber.</p>\r\n<p>Det kan på grundlag af ovenstående anføres, at H9 adskiller sig væsentligt for det pågældende Coop i SKM2018. 574. SR, og de karakteristika, Skatterådet fandt væsentlige for at kvalificere det pågældende Coop som et selvstændigt skattesubjekt.</p>\r\n<p>Det må på den baggrund konkluderes, at H9 bør kvalificeres som skattemæssigt transparent fra et dansk perspektiv.</p>\r\n<p>\r\n   <span class=\"Bold\">Skattestyrelsens indstilling og begrundelse</span>\r\n</p>\r\n<p>\r\n   <span class=\"Underline\">Spørgsmål 1</span>\r\n</p>\r\n<p>Det ønskes bekræftet, at det hollandske Coop i den konkrete situation efter de danske skatteregler og praksis skal anses for at være en skattemæssigt transparent enhed.</p>\r\n<p>\r\n   <span class=\"Italic\">Begrundelse</span>\r\n</p>\r\n<p>Skattestyrelsen forstår, at det er rådgivers opfattelse, at det hollandske Coop skal anses for at være en skattemæssig transparent enhed efter danske regler.</p>\r\n<p>En udenlandsk juridisk person anses som en skattemæssig transparent enhed efter danske regler, hvis enheden ikke anses som et selvstændigt skattesubjekt. Hvorvidt der foreligger et selvstændigt skattesubjekt afgøres ud fra en samlet konkret vurdering.</p>\r\n<p>Vurderingen skal foretages ud fra dansk ret.</p>\r\n<p>Mens selskabsskattelovens § 1, stk. 1, nr. 1, alene omfatter dansk indregistrerede aktieselskaber og anpartsselskaber, omfatter lovens § 1, stk. 1, nr. 2, andre selskaber, i hvilken ingen af deltagerne hæfter personligt for selskabets forpligtelser, og som fordeler overskuddet i forhold til deltagernes i selskabet indskudte kapital, selskaber omfattet af § 2 C og registrerede selskaber med begrænset ansvar.</p>\r\n<p>Af bestemmelsen i nr. 2 fremgår således, at de afgørende elementer i vurderingen er, at der er tale om et selskab, hvor ingen af deltagerne hæfter personligt, og at eventuelt overskud fordeles efter indskudt kapital. Ved vurderingen heraf skal i overensstemmelse med praksis også belyses andre forhold omkring det udenlandske selskab end dem, der er anført i lovteksten.</p>\r\n<p class=\"BilagtekstListe\">I henhold til Den Juridisk vejledning 2019-2 afsnit C. D. 1.1.3 ”Andre selskaber” følger, at der skal foretages en samlet konkret vurdering. Af væsentlig betydning for denne vurdering er selskabets vedtægter og hensigten med dets virksomhed. Derudover kan en række (ikke udtømmende) forhold være af betydning for vurderingen. Følgende vil tale for, at der er tale om et selvstændigt skattesubjekt:</p>\r\n<p class=\"Liste1\">\r\n   <span class=\"Liste1Nr\">–</span> ingen af deltagerne hæfter personligt</p>\r\n<p class=\"Liste1\">\r\n   <span class=\"Liste1Nr\">–</span> fordeling af overskuddet sker i forhold til den af deltagerne indskudte kapital</p>\r\n<p class=\"Liste1\">\r\n   <span class=\"Liste1Nr\">–</span> det årlige overskud fordeles på grundlag af omsætningen, men en eventuel likvidationsudlodning baseres på kapitalens størrelse</p>\r\n<p class=\"Liste1\">\r\n   <span class=\"Liste1Nr\">–</span> selvstændige vedtægter</p>\r\n<p class=\"Liste1\">\r\n   <span class=\"Liste1Nr\">–</span> særskilt regnskab</p>\r\n<p class=\"Liste1\">\r\n   <span class=\"Liste1Nr\">–</span> særskilte foreningsorganer, som med bindende virkning kan handle, også for de medlemmer, som ikke er med i ledelsen</p>\r\n<p class=\"Liste1\">\r\n   <span class=\"Liste1Nr\">–</span> mulighed for udvidelse af medlemskredsen</p>\r\n<p class=\"Liste1\">\r\n   <span class=\"Liste1Nr\">–</span> bestemmelse om, hvad der skal ske med formuen ved det enkelte medlems udtræden eller ved enhedens opløsning</p>\r\n<p class=\"Liste1\">\r\n   <span class=\"Liste1Nr\">–</span> indskudskapital (kan enten være nominelt angivet til en bestemt størrelse, eller der kan være tale om vekslende indskudskapital).</p>\r\n<p class=\"BilagtekstListe\">Af samme afsnit følger, at følgende vil tale imod, at der er tale om et selvstændigt skattesubjekt:</p>\r\n<p class=\"Liste1\">\r\n   <span class=\"Liste1Nr\">–</span> fordeling af både overskud og af likvidationsprovenu foretages på grundlag af omsætningen (kooperativ virksomhed)</p>\r\n<p class=\"Liste1\">\r\n   <span class=\"Liste1Nr\">–</span> èn eller flere hæfter personligt</p>\r\n<p class=\"Liste1\">\r\n   <span class=\"Liste1Nr\">–</span> ingen fordeling af overskud finder sted i forhold til kapitalindskuddet</p>\r\n<p class=\"Liste1\">\r\n   <span class=\"Liste1Nr\">–</span> overskuddet anvendes til almennyttige eller almenvelgørende formål.</p>\r\n<p>Afsnit C. D. 1.1.3 ”Andre selskaber” i Den juridiske vejledning beskriver hvilke selskaber, der er fuldt skattepligtige efter selskabsskatteloven. Heraf følger at <span class=\"Italic\">”andre selskaber, er selskaber i hvilke ingen af deltagerne hæfter personligt for selskabets forpligtelser, og som fordeler overskuddet i forhold til deltagernes i selskabet indskudte kapital, er fuldt skattepligtige efter selskabsskatteloven, såfremt de er hjemmehørende i Danmark.</span> <span class=\"Italic\">”</span> Dog følger det senere i afsnittet at <span class=\"Italic\">”et enkelt forhold ikke kan være ubetinget afgørende”.</span></p>\r\n<p>Det er Skattestyrelsens opfattelse, at der ved vurderingen af ovenstående punkter, skal lægges særlig vægt på hæftelsen i selskabet samt overskudsfordelingen.</p>\r\n<p class=\"BilagtekstListe\">Af rådgivers oplysninger samt det hollandske Coops vedtægter fremgår det i forhold til ovenstående punkter blandt andet, at:</p>\r\n<p class=\"Liste1\">\r\n   <span class=\"Liste1Nr\">–</span> Coop’et har medlemmer og der udstedes ikke ejerbeviser eller -certifikater</p>\r\n<p class=\"Liste1\">\r\n   <span class=\"Liste1Nr\">–</span> Et medlem, komplementaren H8, hæfter ubegrænset for Coopets underskud og forpligtelser</p>\r\n<p class=\"BilagtekstListe\">(Final statements, litra C i vedtægter vedlagt anmodningen)</p>\r\n<p class=\"Liste1\">\r\n   <span class=\"Liste1Nr\">–</span> Overskud fordeles efter en fordelingsnøgle, som er specificeret i vedtægterne (punkt […])</p>\r\n<p class=\"Liste1\">\r\n   <span class=\"Liste1Nr\">–</span> Viser kapitalkontoen overskud kan det enkelte medlem hæve på kapitalkontoen uafhængigt af de andre medlemmer, såfremt det er godkendt af ledelsen eller medlemmerne</p>\r\n<p class=\"Liste1\">\r\n   <span class=\"Liste1Nr\">–</span> Coop’et har selvstændige vedtægter</p>\r\n<p class=\"Liste1\">\r\n   <span class=\"Liste1Nr\">–</span> Coop’et har særskilt regnskab</p>\r\n<p class=\"Liste1\">\r\n   <span class=\"Liste1Nr\">–</span> Der er en ledelse, som kan tegne Coop’et og således kan handle med bindende virkning for alle medlemmerne. Ledelsens kompetencer er dog begrænset og kræver medlemmernes accept (punkt […])</p>\r\n<p class=\"Liste1\">\r\n   <span class=\"Liste1Nr\">–</span> Medlemskab kan ikke overdrages, men kredsen af medlemmer kan udvides efter beslutning på generalforsamlingen (punkt […])</p>\r\n<p>\r\n   <span class=\"Italic\">Retspraksis</span>\r\n</p>\r\n<p>Der er to tidligere bindende svar, hvor Skatterådet har behandlet den skattemæssige status af et hollandsk Cooperative. I begge sager fandt Skatterådet, at enhederne skulle anses som selvstændige skattesubjekter efter dansk ret. De bindende svar er nærmere gennemgået nedenfor.</p>\r\n<p>\r\n   <span class=\"Underline\">SKM2018.</span> <span class=\"Underline\">574.</span> <span class=\"Underline\">SR</span></p>\r\n<p>I det bindende svar konkluderede Skatterådet på baggrund af en samlet konkret vurdering af vedtægterne for det hollandske Coop, at det efter danske regler skulle anses for at være et selvstændigt skattesubjekt.</p>\r\n<p>Af vedtægterne fremgik bl.a. at ingen medlemmer hæftede personligt for forpligtelser eller underskud og at udbytte og likvidationsudlodning blev udloddet på baggrund af medlemmernes indskud. Derudover fremgik det bl.a., at Coop’et havde medlemmer, medlemskredsen kunne udvides samt at Coop’et kunne handle i eget navn og for egen risiko.</p>\r\n<p>\r\n   <span class=\"Underline\">SKM2012.</span> <span class=\"Underline\">347.</span> <span class=\"Underline\">SR</span></p>\r\n<p>Skatterådet blev i det bindende svar ikke spurgt direkte til den skattemæssige status af et Cooperative, men blev bedt om, at bekræfte, at omdannelsen af et hollandsk Coöperatieve U. A. til et hollandsk B. V. vil have skattemæssige konsekvenser for selskabets danske investor.</p>\r\n<p>Skatterådet kunne ikke besvare spørgsmålet bekræftende, bl.a. med henvisning til at Cooperativet har medlemmer, hvorimod B. V. 'et har anparter/aktier.</p>\r\n<p>I relation til vurderingen af Coop'et som et selvstændigt skattesubjekt følger det dog af svaret, at <span class=\"Italic\">”vurderingen af, om et Cooperatieve er at anse for et selvstændigt skattesubjekt, sker på baggrund af en konkret vurdering - efter danske regler - af det enkelte coöperatieve.</span> <span class=\"Italic\">”</span></p>\r\n<p>Det er Skattestyrelsens vurdering, at det hollandske H9 efter en samlet konkret vurdering skal anses for at være en transparent enhed efter danske skatteregler.</p>\r\n<p>Skattestyrelsen har ved vurderingen lagt særligt vægt på, at ét af medlemmerne hæfter ubegrænset for Coopets underskud og forpligtelser, ligesom overskud ikke fordeles efter indskud, men efter en særlig fordelingsnøgle.</p>\r\n<p>De forhold, der kunne føre til, at H9 skulle anses for at være et selvstændigt skattesubjekt - herunder vedtægter, regnskab, ledelse og mulighed for udvidelse af medlemskredsen – finder Skattestyrelsen i den konkrete sag ikke kan føre til et andet resultat.</p>\r\n<p>Det er af rådgiver oplyst, H8 og H9 ikke er omfattet af reglerne om hybrid mismatch i selskabsskattelovens § 8C, 8D og 8E. Dette lægges uprøvet til grund ved besvarelsen.</p>\r\n<p>Herefter finder Skattestyrelsen, at H9 skal anses for at være en transparent enhed efter danske skatteregler.</p>\r\n<p>\r\n   <span class=\"Italic\">Indstilling</span>\r\n</p>\r\n<p>Skattestyrelsen indstiller, at spørgsmål 1 besvares med ”ja”.</p>\r\n<p>\r\n   <span class=\"Bold\">Skatterådets afgørelse og begrundelse</span>\r\n</p>\r\n<p>Skatterådet tiltræder Skattestyrelsens indstilling og begrundelse.</p>\r\n<p>\r\n   <span class=\"Bold\">Lovgrundlag, forarbejder og praksis</span>\r\n</p>\r\n<p>\r\n   <span class=\"Underline\">Spørgsmål 1</span>\r\n</p>\r\n<p>Lovgrundlag</p>\r\n<p>\r\n   <span class=\"Underline\">Selskabsskatteloven – LBKG 2016-09-06 nr. 1164</span>\r\n</p>\r\n<p>§ 1, stk. 1</p>\r\n<p>Skattepligt i henhold til denne lov påhviler følgende selskaber og foreninger mv., der er hjemmehørende her i landet:</p>\r\n<p>1. indregistrerede aktieselskaber og anpartsselskaber,</p>\r\n<p>2. andre selskaber, i hvilke ingen af deltagerne hæfter personligt for selskabets forpligtelser, og som fordeler overskuddet i forhold til deltagernes i selskabet indskudte kapital, selskaber omfattet af § 2 C og registrerede selskaber med begrænset ansvar,</p>\r\n<p>(…)</p>\r\n<p>\r\n   <span class=\"Italic\">Praksis</span>\r\n</p>\r\n<p>SKM2018. 574. SR</p>\r\n<p>Skatterådet bekræftede, at et hollandsk selskabsbeskattet Coop (H1) med vedtægter som vedlagt i anmodningen efter danske skatteregler skal anses for et selvstændigt skattesubjekt. Der lægges blandt andet vægt på, (1) at medlemmerne ikke hæfter for forpligtelserne i det hollandske Coop eller ved eventuelt underskud ved opløsning, (2) at Coop'et har en generalforsamlingsvalgt selvstændig bestyrelse, (3) at bestyrelsen skal udarbejde årsrapporter og ledelsesberetninger for</p>\r\n<p>Coop'et, og disse skal godkendes på generalforsamlingen, (4) at bestyrelsen er bemyndiget til at allokere overskud og til at udlodde udbytte på baggrund af medlemmernes indskud, (5) at hvert medlem har stemmeret, og alle beslutninger tages ved flertal af generalforsamlingen samt (6) at likvidationsudlodning skal ske i forhold til medlemmernes indskud.</p>\r\n<p>\r\n   <span class=\"Italic\">SKM2012.</span> <span class=\"Italic\">347.</span> <span class=\"Italic\">SR</span></p>\r\n<p>Skatterådet kunne ikke bekræfte, at omdannelsen af et hollandsk Coöperatieve U. A. til et hollandsk B. V. ikke vil have skattemæssige konsekvenser for selskabets danske investor, A ApS. Udfra en samlet vurdering af det oplyste fandtes ændringen af den juridiske enhed, Coöperatieve G U. A., til den nye juridiske enhed, B. V., at indebære, at værdipapirerne væsentligt ændrer identitet samt karakter. Der blev her henset til de fremlagte vedtægter og det i øvrigt oplyste, og hvorefter enhederne selskabsretligt, skatteretligt m.v. ikke fuldt ud er sammenlignelige og identiske. Dette uanset det oplyste om, at selskabet efter omdannelsen ikke ændrer registreringsnummer, at aktiviteten og kontrakter i øvrigt fortsætter uændret m.v. Omdannelsen af Coöperatieve G U. A til B. V, måtte sidestilles med afståelse, jf. aktieavancebeskatningslovens § 30.</p>\r\n<p>\r\n   <span class=\"Underline\">Den juridiske vejledning 2019-2 afsnit C.</span> <span class=\"Underline\">D.</span> <span class=\"Underline\">1.1.3</span></p>\r\n<p>\r\n   <span class=\"Underline\">Indhold</span>\r\n</p>\r\n<p>Afsnittet beskriver hvilke skattesubjekter, der er skattepligtige efter SEL § 1, stk. 1, nr. 2.</p>\r\n<p class=\"BilagtekstListe\">Afsnittet indeholder:</p>\r\n<p class=\"Liste1\">\r\n   <span class=\"Liste1Nr\">–</span> Resumé</p>\r\n<p class=\"Liste1\">\r\n   <span class=\"Liste1Nr\">–</span> Regel</p>\r\n<p class=\"Liste1\">\r\n   <span class=\"Liste1Nr\">–</span> Justering af den subjektive skattepligt for erhvervsdrivende foreninger m.v.</p>\r\n<p class=\"Liste1\">\r\n   <span class=\"Liste1Nr\">–</span> Hvad er en enhed?</p>\r\n<p class=\"Liste1\">\r\n   <span class=\"Liste1Nr\">–</span> Oversigt over domme, kendelser, afgørelser, SKM-meddelelser mv.</p>\r\n<p>Resume</p>\r\n<p>Andre selskaber, er selskaber i hvilke ingen af deltagerne hæfter personligt for selskabets forpligtelser, og som fordeler overskuddet i forhold til deltagernes i selskabet indskudte kapital, er fuldt skattepligtige efter selskabsskatteloven, såfremt de er hjemmehørende i Danmark. Se SEL § 1, stk. 1, nr. 2.</p>\r\n<p>Det samme gælder selskaber, som er omfattet af SEL § 2 C.</p>\r\n<p>\r\n   <span class=\"Underline\">Regel</span>\r\n</p>\r\n<p>Bestemmelsen omfatter de her i landet hjemmehørende selskaber, der ikke er indregistrerede som aktie- eller anpartsselskaber, såfremt disse selskaber ellers anses som en selvstændig juridisk enhed, hvor ingen af deltagerne hæfter personligt for selskabets forpligtelser, og som fordeler overskuddet i forhold til deltagernes indskudte kapital i selskabet. Disse selskaber anses for i et vist omfang at ligne aktieselskaber, hvorfor reglen om skattepligten også følger tæt op ad reglerne for aktie- og anpartsselskaber.</p>\r\n<p>Under bestemmelsen hører eksempelvis selskaber uden indskudskapital, men kun med garantikapital, selskaber med vekslende kapital samt selskaber med vedtægtsmæssig begrænsning af udbytte og likvidationsprovenu.</p>\r\n<p>\r\n   <span class=\"Underline\">Justering af den subjektive skattepligt for erhvervsdrivende foreninger m.v.</span>\r\n</p>\r\n<p>Ved en lovændring i 2011 blev erhvervsdrivende virksomheder skattepligtige af hele deres indkomst efter ændrede kriterier.</p>\r\n<p>Med virkning for indkomstår, der påbegyndes den 24. november 2010 eller senere, blev selskaber mv. med begrænset ansvar, der registreres efter § 3 i lov om visse erhvervsdrivende virksomheder, omfattet af SEL § 1, stk. 1, nr. 2. Skattepligten forudsatte, at disse selskaber mv. opfylder de betingelser, der generelt stilles, for at der er tale om et selvstændigt skattesubjekt. Hvis disse betingelser ikke er opfyldt, vil der i stedet skulle ske beskatning af de enkelte deltagere.</p>\r\n<p>Der var ikke tilsigtet nogen ændringer i afgrænsningen mellem et selvstændigt skattesubjekt og en skattemæssig transparent enhed. Endelig var det en forudsætning, at disse selskaber mv. ikke er omfattet af reglerne om andelsbeskatning i SEL § 1, stk. 1, nr. 3, 3a eller 4. Udvidelsen af selskabsskattepligtige efter SEL § 1, stk. 1, nr. 2 skete ved Lov nr. 254 af 30. marts 2011.</p>\r\n<p>Flere virksomheder end oprindeligt tilsigtet blev dog fuldt skattepligtige.</p>\r\n<p>Reglerne vedrørende subjektiv skattepligt for visse erhvervsdrivende selskaber og foreninger, der er omfattet af lov om visse erhvervsdrivende virksomheder er derfor ændret ved lov nr. 1637 af 26. december 2013. Det er kun SMBA´er, der fremover omfattes af den fulde skattepligt efter selskabsskattelovens almindelige regler.</p>\r\n<p>For visse erhvervsdrivende foreninger m.v., der er omfattet af den fulde skattepligt efter selskabsskattelovens almindelige regler, vil de som udgangspunkt fremover ikke længere omfattes af disse regler, men i stedet kun beskattes af erhvervsmæssig indkomst.</p>\r\n<p>Skattepligtsbestemmelsen i selskabsskattelovens § 1, stk. 1, nr. 2, er ændret således at foreninger m.v. omfattet af § 3 i lov om visse erhvervsdrivende virksomheder ikke automatisk omfattes af selskabsskattelovens § 1, stk. 1, nr. 2.</p>\r\n<p>Derimod fremgår det udtrykkeligt af selskabsskattelovens § 1, stk. 1, nr. 2, at registrerede selskaber med begrænset ansvar omfattes af denne skattepligtsbestemmelse.</p>\r\n<p>Som betingelse for, at et SMBA er omfattet af skattepligten efter § 1, stk. 1, nr. 2, skal det være registreret i Erhvervsstyrelsens it-system som et SMBA.</p>\r\n<p>Med virkning fra 1. januar 2014 kan der ikke længere oprettes nye SMBA'er, jf. Lov nr. 616 af 12/6 2013.</p>\r\n<p>Øvrige selskaber og foreninger, der er registreret i Erhvervsstyrelsen som omfattet af § 3 i lov om erhvervsdrivende virksomheder, vil ikke automatisk være skattepligtige efter selskabsskattelovens § 1, stk. 1, nr. 2, men kan efter omstændighederne være omfattet af § 1, stk. 1, nr. 2, efter bestemmelsens øvrige kriterier. Disse kriterier er, at der er tale om selskaber, i hvilke ingen af deltagerne hæfter personligt for selskabets forpligtelser, og som fordeler overskuddet i forhold til deltagernes i selskabet indskudte kapital, samt selskaber omfattet af § 2 C.</p>\r\n<p>For de foreninger m.v., der ikke længere omfattes af selskabsskattelovens § 1, stk. 1, nr. 2, vil der konkret skulle foretages en vurdering af, hvilken skattepligtsbestemmelse de herefter omfattes af.</p>\r\n<p>For en række foreninger vil dette betyde, at de fremover omfattes af selskabsskattelovens § 1, stk. 1, nr. 6. Ved overgangen finder skattelovgivningens almindelige regler for overgang i beskatningsform anvendelse. Hvis en forening m.v. således overgår til beskatning efter selskabsskattelovens § 1, stk. 1, nr. 6, medfører det ophørsbeskatning af samtlige foreningens aktiver og passiver.</p>\r\n<p>Loven vil gælde med tilbagevirkende kraft.</p>\r\n<p>\r\n   <span class=\"Underline\">Hvad er en enhed?</span>\r\n</p>\r\n<p>Om der foreligger et selskab, som er omfattet af SEL § 1, stk. 1, nr. 2, må afgøres ud fra en samlet konkret vurdering. Af væsentlig betydning for denne vurdering er selskabets vedtægter og hensigten med dets virksomhed, men derudover kan nedennævnte forhold være af betydning for vurderingen.</p>\r\n<p>Det bemærkes, at de nævnte forhold ikke er udtryk for en udtømmende liste. Endelig bemærkes, at et enkelt af disse forhold ikke kan være ubetinget afgørende.</p>\r\n<p class=\"BilagtekstListe\">Ved vurderingen kan følgende tale for, at selskabet er omfattet af SEL § 1, stk. 1, nr. 2:</p>\r\n<p class=\"Liste1\">\r\n   <span class=\"Liste1Nr\">–</span> ingen af deltagerne hæfter personligt</p>\r\n<p class=\"Liste1\">\r\n   <span class=\"Liste1Nr\">–</span> fordeling af overskuddet sker i forhold til den af deltagerne indskudte kapital</p>\r\n<p class=\"Liste1\">\r\n   <span class=\"Liste1Nr\">–</span> det årlige overskud fordeles på grundlag af omsætningen, men en eventuel</p>\r\n<p class=\"Liste1\">\r\n   <span class=\"Liste1Nr\">–</span> likvidationsudlodning baseres på kapitalens størrelse</p>\r\n<p class=\"Liste1\">\r\n   <span class=\"Liste1Nr\">–</span> selvstændige vedtægter</p>\r\n<p class=\"Liste1\">\r\n   <span class=\"Liste1Nr\">–</span> særskilt regnskab</p>\r\n<p class=\"Liste1\">\r\n   <span class=\"Liste1Nr\">–</span> særskilte foreningsorganer, som med bindende virkning kan handle, også for de medlemmer,</p>\r\n<p class=\"Liste1\">\r\n   <span class=\"Liste1Nr\">–</span> som ikke er med i ledelsen</p>\r\n<p class=\"Liste1\">\r\n   <span class=\"Liste1Nr\">–</span> mulighed for udvidelse af medlemskredsen</p>\r\n<p class=\"Liste1\">\r\n   <span class=\"Liste1Nr\">–</span> bestemmelse om, hvad der skal ske med formuen ved det enkelte medlems udtræden eller</p>\r\n<p class=\"Liste1\">\r\n   <span class=\"Liste1Nr\">–</span> ved enhedens opløsning</p>\r\n<p class=\"Liste1\">\r\n   <span class=\"Liste1Nr\">–</span> indskudskapital (kan enten være nominelt angivet til en bestemt størrelse, eller der kan være</p>\r\n<p class=\"Liste1\">\r\n   <span class=\"Liste1Nr\">–</span> tale om vekslende indskudskapital).</p>\r\n<p class=\"BilagtekstListe\">Følgende kan tale imod, at selskabet er omfattet af SEL § 1, stk. 1, nr. 2:</p>\r\n<p class=\"Liste1\">\r\n   <span class=\"Liste1Nr\">–</span> fordeling af både overskud og af likvidationsprovenu foretages på grundlag af omsætningen</p>\r\n<p class=\"Liste1\">\r\n   <span class=\"Liste1Nr\">–</span> (kooperativ virksomhed)</p>\r\n<p class=\"Liste1\">\r\n   <span class=\"Liste1Nr\">–</span> èn eller flere hæfter personligt</p>\r\n<p class=\"Liste1\">\r\n   <span class=\"Liste1Nr\">–</span> ingen fordeling af overskud finder sted i forhold til kapitalindskuddet</p>\r\n<p class=\"Liste1\">\r\n   <span class=\"Liste1Nr\">–</span> overskuddet anvendes til almennyttige eller almenvelgørende formål.</p>\r\n<p class=\"Liste1\">\r\n   <span class=\"Liste1Nr\">–</span> Visse skattemæssige transparente enheder, der omkvalificeres efter SEL § 2 C, beskattes efter</p>\r\n<p class=\"Liste1\">\r\n   <span class=\"Liste1Nr\">–</span> reglerne i SEL § 1, stk. 1, nr. 2.</p>\r\n<p class=\"BilagtekstListe\">Bestemmelsen vil desuden typisk alene finde anvendelse på</p>\r\n<p class=\"Liste1\">\r\n   <span class=\"Liste1Nr\">–</span> udenlandske selskabstyper/sammenslutninger, der er hjemmehørende i Danmark efter SEL §</p>\r\n<p class=\"Liste1\">\r\n   <span class=\"Liste1Nr\">–</span> 1, stk. 6, eller</p>\r\n<p class=\"Liste1\">\r\n   <span class=\"Liste1Nr\">–</span> udenlandske selskabstyper/sammenslutninger omkvalificeret i henhold til SEL § 2 C.</p>\r\n<p>\r\n   <span class=\"Underline\">Den juridiske vejledning 2019-2 afsnit A.</span> <span class=\"Underline\">A.</span> <span class=\"Underline\">3.10</span></p>\r\n<p>\r\n   <span class=\"Italic\">Indhold</span>\r\n</p>\r\n<p>Dette afsnit handler om betydningen af den bindende virkning samt bindingsperiodens længde og beregning, jf. SFL § 25, stk. 1.</p>\r\n<p class=\"BilagtekstListe\">Afsnittet indeholder:</p>\r\n<p class=\"Liste1\">\r\n   <span class=\"Liste1Nr\">–</span> Definition på bindende virkning</p>\r\n<p class=\"Liste1\">\r\n   <span class=\"Liste1Nr\">–</span> Bindingsperiodens længde og beregning</p>\r\n<p class=\"Liste1\">\r\n   <span class=\"Liste1Nr\">–</span> Undtagelsen om længere bindingsperiode</p>\r\n<p class=\"Liste1\">\r\n   <span class=\"Liste1Nr\">–</span> Undtagelsen om forkortelse af bindingsperioden</p>\r\n<p class=\"Liste1\">\r\n   <span class=\"Liste1Nr\">–</span> Særligt om bindende svar om et aktivs værdi</p>\r\n<p class=\"Liste1\">\r\n   <span class=\"Liste1Nr\">–</span> Særligt om forkortet bindingsperiode ved kontrollerede transaktioner</p>\r\n<p class=\"Liste1\">\r\n   <span class=\"Liste1Nr\">–</span> Særligt om hensættelser og tab i penge- og realkreditinstitutter</p>\r\n<p class=\"Liste1\">\r\n   <span class=\"Liste1Nr\">–</span> Oversigt over domme, kendelser, afgørelser, SKM-meddelelser mv.</p>\r\n<p>\r\n   <span class=\"Underline\">Definition på bindende virkning</span>\r\n</p>\r\n<p>Den bindende virkning består i, at svaret er bindende for Skatteforvaltningen, så længe bindingsperioden varer, og at spørgeren i samme periode kan støtte ret på svaret. Den bindende virkning kan bortfalde, hvis der er tale om urigtige eller bristende forudsætninger.</p>\r\n<p>\r\n   <span class=\"Italic\">Se også:</span>\r\n</p>\r\n<p>Afsnit A. A. 3.11 og A. A. 3.12 om urigtige og bristende forudsætninger.</p>\r\n<p>Er der tale om en engangsdisposition, f.eks. salg af et aktiv, vil svaret også være bindende efter bindingsperiodens udløb, hvis dispositionen er foretaget inden bindingsperiodens udløb. Hvis der er tale om en løbende disposition, der gentages år for år, eksempelvis kørsel til samme arbejdsplads, vil svaret ikke være bindende for dispositioner efter bindingsperiodens udløb.</p>\r\n<p>Spørgeren er derimod ikke forpligtet til at lægge svaret til grund i sine angivelser til</p>\r\n<p>Skatteforvaltningen, men hvis angivelsen er tilstrækkelig ukorrekt, kan der blive tale om ansvar efter skatte- og afgiftslovgivningens straffebestemmelser.</p>\r\n<p>\r\n   <span class=\"Underline\">Bindingsperiodens længde og beregning</span>\r\n</p>\r\n<p>Den fremadrettede bindingsperiode er som udgangspunkt 5 år. Se SFL § 25, stk. 1.</p>\r\n<p>Bindingsperioden kan dog undtagelsesvis blive længere, hvis dispositionen ikke er tilendebragt inden 5 år. Se nærmere nedenfor. Omvendt har Skatteforvaltningen/Skatterådet mulighed for at fastsætte en kortere bindingsperiode end 5 år. Se nærmere nedenfor.</p>\r\n<p>Bindingsperioden regnes fra spørgerens modtagelse af svaret. Angår svaret moms eller punktafgifter regnes bindingsperioden fra starten af den afgiftsperiode, hvori spørgeren modtager svaret. Om bindende virkning i relation til moms- lønsumsafgiftslovens regler om fællesregistrering og delregistrering henvises til meddelelsen SKM2006. 44. SKAT.</p>\r\n<p>\r\n   <span class=\"Underline\">Undtagelsen om længere bindingsperiode</span>\r\n</p>\r\n<p>Som nævnt kan bindingsperioden blive længere end 5 år, nemlig hvis der i et bindende svar om en disposition er taget stilling til den skattemæssige virkning af efterfølgende omstændigheder, der er endeligt fastlagt i dispositionen. Det er en betingelse for denne undtagelse, at der i forbindelse med den oprindelige disposition er taget så præcist højde for efterfølgende reguleringer, at der ikke efterfølgende eksisterer valgmuligheder for spørgeren.</p>\r\n<p>\r\n   <span class=\"Italic\">Eksempel</span>\r\n</p>\r\n<p>Som eksempel kan nævnes, at det som led i en påtænkt overdragelse af et aktiv indgår som et vilkår, at der på et nærmere fastsat tidspunkt efter mere end 5 år skal erlægges overskudsandele.</p>\r\n<p>(…)</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/11/2019"
        },
        {
            "displayName": "Accession",
            "displayValue": "X20190995001"
        },
        {
            "displayName": "Entydig dokumentidentifikation",
            "displayValue": "AN014076"
        },
        {
            "displayName": "Dato for indlæggelse",
            "displayValue": "01/11/2019"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "9950"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "24/09/2019"
        },
        {
            "displayName": "Administrerende myndighed",
            "displayValue": "Skatterådet"
        },
        {
            "displayName": "Ressortministeriets journalnummer",
            "displayValue": "19-0485506"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}