{
    "id": 94438,
    "title": "Forslag til folketingsbeslutning om ændring af pensionskasselovgivningen med henblik på fremme af samfundsmæssige hensyn",
    "documentTypeId": "480",
    "isSagsforlobPeriodValid": true,
    "shortName": "2000/1 BSF 176",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 4. april 2001 af Ole Sohn (SF),  \r\n\r\n Margrete Auken (SF), Aage Frandsen (SF),  \r\n\r\n Jørn Jespersen (SF) og Jes Lunde (SF)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om ændring af pensionskasselovgivningen med henblik på fremme  \r\n\r\n af samfundsmæssige hensyn  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"NormalInd\">  \r\n\r\n Folketinget pålægger regeringen snarest at fremsætte forslag  \r\n\r\n til ændring af lov om forsikringsvirksomhed med henblik på at give  \r\n\r\n pensionskasser og livsforsikringsselskaber ret til at afvige fra kravet om at  \r\n\r\n søge det størst mulige afkast ved investeringer, når det sker for at fremme  \r\n\r\n bredere samfundsmæssige hensyn.  \r\n\r\n</P>  \r\n\r\n<P class=\"NormalInd\">  \r\n\r\n Folketinget pålægger endvidere regeringen at fremsætte  \r\n\r\n forslag til ændring af lovene om Arbejdsmarkedets Tillægspension og  \r\n\r\n Lønmodtagernes Dyrtidsfond med henblik på at forpligte bestyrelserne for ATP  \r\n\r\n og  \r\n\r\n LD til at anlægge investeringsstrategier, som fremmer bredere samfundsmæssige  \r\n\r\n hensyn samtidig med, at der opnås et rimeligt afkast af de investerede  \r\n\r\n midler.  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til forslaget  \r\n\r\n</P>  \r\n\r\n<P class=\"NormalInd9\">  \r\n\r\n SF fremsatte den 12. januar 1999 forslag om ændringer i  \r\n\r\n lovgivningen om ATP, LD, firmapensionskasser og livsforsikringsvirksomhed (L  \r\n\r\n 153, L 154 og B 72, folketingsåret 1998-99), som også indebar, at man i  \r\n\r\n forbindelse med investeringer også skulle tage etiske hensyn og aflægge etisk  \r\n\r\n regnskab. Men de pågældende forslag indeholdt en række andre forslag, hvilket  \r\n\r\n måske var medvirkende årsag til, at forslagene blev afvist. Derfor fremsætter  \r\n\r\n SF nu kun forslag til ændringer, der indebærer, at investeringer også skal  \r\n\r\n foretages ud fra etiske principper.  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Formål  \r\n\r\n</P>  \r\n\r\n<P class=\"NormalInd9\">  \r\n\r\n Formålet med første del af beslutningsforslaget er at få  \r\n\r\n igangsat en proces, der kan lede til ændring af lov om forsikringsvirksomhed,  \r\n\r\n så det kommer til at fremgå klart og tydeligt, at pensionskasser og  \r\n\r\n livsforsikringsselskaber kan søge at fremme bredere samfundsmæssige hensyn  \r\n\r\n med  \r\n\r\n deres investeringer.  \r\n\r\n</P>  \r\n\r\n<P class=\"NormalInd9\">  \r\n\r\n Med bredere samfundsmæssige hensyn menes eksempelvis:  \r\n\r\n</P>  \r\n\r\n<P class=\"Pind9\">  \r\n\r\n &#150;  \r\n\r\n &#9;  \r\n\r\n forebyggelse af  \r\n\r\n væbnede konflikter;  \r\n\r\n</P>  \r\n\r\n<P class=\"Pind9\">  \r\n\r\n &#150;  \r\n\r\n &#9;  \r\n\r\n overholdelse af  \r\n\r\n menneskerettigheder;  \r\n\r\n</P>  \r\n\r\n<P class=\"Pind9\">  \r\n\r\n &#150;  \r\n\r\n &#9;  \r\n\r\n overholdelse af  \r\n\r\n grundlæggende arbejdstagerrettigheder;  \r\n\r\n</P>  \r\n\r\n<P class=\"Pind9\">  \r\n\r\n &#150;  \r\n\r\n &#9;  \r\n\r\n udvikling af ulande  \r\n\r\n og østlande;  \r\n\r\n</P>  \r\n\r\n<P class=\"Pind9\">  \r\n\r\n &#150;  \r\n\r\n &#9;  \r\n\r\n miljøhensyn;  \r\n\r\n</P>  \r\n\r\n<P class=\"Pind9\">  \r\n\r\n &#150;  \r\n\r\n &#9;  \r\n\r\n forbrugerbeskyttelse;  \r\n\r\n</P>  \r\n\r\n<P class=\"Pind9\">  \r\n\r\n &#150;  \r\n\r\n &#9;  \r\n\r\n beskyttelse af  \r\n\r\n folkesundheden;  \r\n\r\n</P>  \r\n\r\n<P class=\"Pind9\">  \r\n\r\n &#150;  \r\n\r\n &#9;  \r\n\r\n bekæmpelse af  \r\n\r\n korruption.  \r\n\r\n</P>  \r\n\r\n<P class=\"NormalInd9\">  \r\n\r\n Ændringen af lov om forsikringsvirksomhed skal tillade  \r\n\r\n såvel fravalg af investeringer i virksomheder, der ikke fremmer  \r\n\r\n samfundsmæssige  \r\n\r\n hensyn, som tilvalg af investeringer i virksomheder, der gør en særlig  \r\n\r\n indsats  \r\n\r\n for at fremme samfundsmæssige hensyn.  \r\n\r\n</P>  \r\n\r\n<P class=\"NormalInd9\">  \r\n\r\n Fravalg og tilvalg skal være muligt, selv om der ikke opnås  \r\n\r\n det størst mulige afkast af investeringen. Pensionskasser og  \r\n\r\n livsforsikringsselskaber bør i stedet være pålagt at søge at opnå et rimeligt  \r\n\r\n afkast af investeringen, hvilket under normale omstændigheder vil sige et  \r\n\r\n afkast, der er noget højere end inflationen i samfundet.  \r\n\r\n</P>  \r\n\r\n<P class=\"NormalInd9\">  \r\n\r\n Ændringen af lov om forsikringsvirksomhed skal omfatte krav  \r\n\r\n om, at pensionskasser og livsforsikringsselskaber jævnligt redegør for, om og  \r\n\r\n givet fald på hvilken måde de med deres investeringsstrategier søger at  \r\n\r\n fremme  \r\n\r\n bredere samfundsmæssige hensyn.  \r\n\r\n</P>  \r\n\r\n<P class=\"NormalInd9\">  \r\n\r\n Det er forslagsstillernes forventning, at disse ændringer  \r\n\r\n på sigt vil føre til, at personer med individuelle pensionsordninger vil få  \r\n\r\n mulighed for at vælge mellem opsparinger i ordninger, som i forskellig grad  \r\n\r\n lægger vægt på at fremme bredere samfundsmæssige hensyn.  \r\n\r\n</P>  \r\n\r\n<P class=\"NormalInd9\">  \r\n\r\n Det er endvidere forslagsstillernes forventning, at  \r\n\r\n ændringerne på sigt vil føre til, at også medlemmernes af kollektive  \r\n\r\n pensionsordninger vil få mere indflydelse på de investeringsstrategier, som  \r\n\r\n forfølges med deres pensionsopsparing.  \r\n\r\n</P>  \r\n\r\n<P class=\"NormalInd9\">  \r\n\r\n Formålet med anden del af beslutningsforslaget er på  \r\n\r\n tilsvarende vis at pålægge bestyrelserne for ATP og LD at inddrage bredere  \r\n\r\n samfundsmæssige hensyn i deres investeringsstrategier. Bestyrelserne for ATP  \r\n\r\n og  \r\n\r\n LD skal ligeledes forpligtes til jævnligt at redegøre for, på hvilken måde  \r\n\r\n dette sker. Bestyrelserne for ATP og LD skal endvidere pålægges at undersøge  \r\n\r\n mulighederne for samt fordele og ulemper ved at give den enkelte kontohaver  \r\n\r\n mulighed for at vælge den af flere mulige investeringsstrategier, der passer  \r\n\r\n vedkommende bedst.  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Baggrund  \r\n\r\n</P>  \r\n\r\n<P class=\"NormalInd9\">  \r\n\r\n Ifølge den gældende pensionskasselovgivning er  \r\n\r\n pensionskasser m.v. forpligtet til at søge at opnå størst muligt afkast af de  \r\n\r\n investerede midler. Det hedder således i forarbejderne til § 87 i lov om  \r\n\r\n forsikringsvirksomhed, at  \r\n\r\n »ledelsen  \r\n\r\n skal sørge for at opnå det størst mulige afkast af en foretagen investering«.  \r\n\r\n I § 26 i lov om Arbejdsmarkedets Tillægspension  \r\n\r\n hedder det, at bestyrelsen skal tilstræbe  \r\n\r\n »højst  \r\n\r\n mulig forrentning«  \r\n\r\n af midlerne. § 6 i  \r\n\r\n lov om Lønmodtagernes Dyrtidsfond indeholder samme formulering.  \r\n\r\n</P>  \r\n\r\n<P class=\"NormalInd9\">  \r\n\r\n Disse bestemmelser er udtryk for et gammeldags syn på  \r\n\r\n virksomhedernes forhold til samfundet. Det er tankegangen om, at  \r\n\r\n erhvervslivet  \r\n\r\n skal koncentrere sig om at tjene penge frem for at tage hensyn til samfundet  \r\n\r\n (  \r\n\r\n »the business of business is business«  \r\n\r\n ), som afspejles i den nuværende  \r\n\r\n pensionskasselovgivning.  \r\n\r\n</P>  \r\n\r\n<P class=\"NormalInd9\">  \r\n\r\n Denne tankegang er forældet. Eksempelvis har alle OECD's  \r\n\r\n medlemslande i juni 2000 godkendt en ny version af organisationens  \r\n\r\n retningslinjer for multinationale virksomheder. Medlemslandene er forpligtet  \r\n\r\n til at søge at få multinationale selskaber til at overholde disse  \r\n\r\n retningslinjer, som blandt andet vedrører miljø- og arbejdsforholdene på  \r\n\r\n virksomhederne samt virksomhedernes adfærd på områder som teknologiudvikling,  \r\n\r\n forbrugerhensyn, konkurrence, korruption, skat og åbenhed. Der er i mange  \r\n\r\n tilfælde tale om krav, som ligger ud over den gældende lovgivning i såvel  \r\n\r\n Danmark som udlandet.  \r\n\r\n</P>  \r\n\r\n<P class=\"NormalInd9\">  \r\n\r\n Nogle virksomheder vil ikke have problemer med at overholde  \r\n\r\n OECD's nye retningslinjer. De har således i årevis søgt at tage etiske og  \r\n\r\n andre  \r\n\r\n samfundsmæssige hensyn. Andre virksomheder kan imidlertid trænge til klare  \r\n\r\n signaler fra såvel lovgivere som investorer om, at de bør tage sådanne  \r\n\r\n hensyn.  \r\n\r\n Og derfor er det på tide at få ændret pensionskasselovgivningen som beskrevet  \r\n\r\n ovenfor.  \r\n\r\n</P>  \r\n\r\n<P class=\"NormalInd9\">  \r\n\r\n Nogle pensionskasser m.v. har allerede på forskellig vis  \r\n\r\n søgt at inddrage samfundsmæssige hensyn i forbindelse med fastlæggelsen af  \r\n\r\n deres investeringsstrategier. Ifølge en undersøgelse fra sidste år (se  \r\n\r\n »Samvittighed på dagsordenen«  \r\n\r\n af Hans Lassen, Aschehoug 2000) har  \r\n\r\n pensionskasser og livsforsikringsselskaber, der repræsenterer 83 pct. af den  \r\n\r\n private danske pensionskapital, offentligt taget stilling til forholdet  \r\n\r\n mellem  \r\n\r\n etik og investeringer. Nogle søger blot at undgå risikable investeringer,  \r\n\r\n mens  \r\n\r\n andre ønsker at prioritere investeringer i bestemte former for produktion.  \r\n\r\n</P>  \r\n\r\n<P class=\"NormalInd9\">  \r\n\r\n Det lovmæssige grundlag for pensionskassernes/livsforsikringsselskabernes  \r\n\r\n ageren i forhold til de etiske hensyn er imidlertid ikke særlig klart og som  \r\n\r\n nævnt heller ikke tidssvarende. Finanstilsynets fortolkning af § 87 i lov om  \r\n\r\n forsikringsvirksomhed fremgår af et brev til Rådet for Dansk Forsikring og  \r\n\r\n Pension (se bilag til pressemeddelelse af 10. oktober 1997 på  \r\n\r\n www.finanstilsynet.dk). Det hedder heri, at tilsynet er  \r\n\r\n »af den opfattelse, at valg af investeringer - f.eks. i  \r\n\r\n miljøvirksomheder - eller fravalg af investeringer - f.eks. i visse lande -  \r\n\r\n ikke giver anledning til problemer i relation til lov om  \r\n\r\n forsikringsvirksomhed  \r\n\r\n § 87, når der tilsigtes størst muligt afkast af investeringen.«  \r\n\r\n</P>  \r\n\r\n<P class=\"NormalInd9\">  \r\n\r\n Det vil imidlertid efter tilsynets opfattelse være i strid  \r\n\r\n med § 87, såfremt der foretages  \r\n\r\n »nye  \r\n\r\n investeringer, hvor ledelsen (i pensionskassen/livsforsikringsselskabet -  \r\n\r\n forslagsstilleres bemærkning) er vidende om, at selvvalgte omkostninger i  \r\n\r\n henseende til udvælgelse og/eller efterkontrol - f.eks. overholdelse af  \r\n\r\n miljøkrav svarende til (mindst) de danske - vil medføre, at der ikke opnås  \r\n\r\n det  \r\n\r\n størst mulige afkast.«  \r\n\r\n</P>  \r\n\r\n<P class=\"NormalInd9\">  \r\n\r\n Af samme brev fremgår endvidere, at Finanstilsynet finder,  \r\n\r\n at pensionskasser og livsforsikringsselskaber lovligt kan vælge  \r\n\r\n investeringsstrategier, som rummer krav om etiske investeringer, men der er  \r\n\r\n pligt til på lang sigt at opnå det størst mulige afkast. Det påhviler  \r\n\r\n endvidere  \r\n\r\n efter tilsynets opfattelse  \r\n\r\n »ledelsen (i  \r\n\r\n pensionskassen/livsforsikringsselskabet - forslagsstilleres bemærkning) at  \r\n\r\n sikre sig - og i givet fald at kunne dokumentere - at stedfundne  \r\n\r\n investeringer  \r\n\r\n er sket på markedsvilkår, herunder at de forudsætninger, der er lagt til  \r\n\r\n grund  \r\n\r\n ved investeringsbeslutningen, er realistiske.«  \r\n\r\n</P>  \r\n\r\n<P class=\"NormalInd9\">  \r\n\r\n Af ovenstående ses, at Finanstilsynet mener, at  \r\n\r\n pensionskasser og livsforsikringsselskaber kun kan inddrage etiske eller  \r\n\r\n andre  \r\n\r\n bredere samfundsmæssige hensyn i deres investeringsstrategier, når det sker  \r\n\r\n på  \r\n\r\n markedsvilkår. Pensionskasser og livsforsikringsselskaber har således ikke  \r\n\r\n ifølge denne fortolkning af lovgivningen ret til at søge at fremme de nævnte  \r\n\r\n hensyn, fordi de mener, at moderne virksomheder har et bredere  \r\n\r\n samfundsmæssigt  \r\n\r\n ansvar, eller fordi de ønsker at præge de gældende markedsvilkår.  \r\n\r\n</P>  \r\n\r\n<P class=\"NormalInd9\">  \r\n\r\n Dette beslutningsforslag har som nævnt til hensigt at  \r\n\r\n fjerne disse begrænsninger for pensionskasser og livsforsikringsselskaber.  \r\n\r\n</P>  \r\n\r\n<P class=\"NormalInd9\">  \r\n\r\n Hvor det for pensionskasser og livsforsikringsselskaber bør  \r\n\r\n være frivilligt at inddrage bredere samfundsmæssige hensyn i deres  \r\n\r\n investeringsstrategier, så bør det være en pligt for bestyrelserne i ATP og  \r\n\r\n LD.  \r\n\r\n Disse er i dag underlagt samme restriktioner som den private pensionskapital  \r\n\r\n med hensyn til mulighederne for at inddrage de bredere samfundsmæssige hensyn  \r\n\r\n (se pressemeddelelse af 10. oktober 1997 på www.finanstilsynet.dk).  \r\n\r\n</P>  \r\n\r\n<P class=\"NormalInd9\">  \r\n\r\n I øvrigt er der internationalt set bevægelser i retning af  \r\n\r\n at ændre på reguleringen vedrørende pensionskasser, som går i samme retning  \r\n\r\n som  \r\n\r\n dette beslutningsforslag. Eksempelvis blev det vedtaget i England sidste år,  \r\n\r\n at  \r\n\r\n pensionskasser skal fortælle, hvor stor en andel af deres investeringer der  \r\n\r\n går  \r\n\r\n til socialt ansvarlige investeringer. Det har tilsyneladende været en  \r\n\r\n medvirkende årsag til, at England i disse år oplever en voldsom vækst i den  \r\n\r\n slags investeringer, selv om deres andel af de samlede investeringer stadig  \r\n\r\n væk  \r\n\r\n befinder sig på et forholdsvis lavt niveau.  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Tidshorisont  \r\n\r\n</P>  \r\n\r\n<P class=\"NormalInd9\">  \r\n\r\n Med beslutningsforslaget lægges op til, at regeringen  \r\n\r\n snarest igangsætter det nødvendige udrednings- og lovtekniske arbejde, der  \r\n\r\n kan  \r\n\r\n føre til forslag om ændring af de relevante dele af  \r\n\r\n pensionskasselovgivningen.  \r\n\r\n Dette arbejde bør gennemføres så hurtigt, at lovforslag kan sendes i høring  \r\n\r\n blandt alle relevante interessenter i sensommeren 2001. Lovforslag bør  \r\n\r\n således fremsættes tidligt i det næste folketingsår.  \r\n\r\n</P>  \r\n\r\n<P class=\"SkrFrem\">  \r\n\r\n Skriftlig fremsættelse  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n Ole Sohn  \r\n\r\n</B>  \r\n\r\n (SF):  \r\n\r\n</P>  \r\n\r\n<P class=\"Tekst2\">  \r\n\r\n Som ordfører for forslagsstillerne tillader jeg mig herved at  \r\n\r\n fremsætte:  \r\n\r\n</P>  \r\n\r\n<P class=\"Tekst2\">  \r\n\r\n<I>  \r\n\r\n Forslag til  \r\n\r\n folketingsbeslutning om ændring af pensionskasselovgivningen med henblik på  \r\n\r\n fremme af samfundsmæssige hensyn.  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Beslutningsforslag nr. B 176).  \r\n\r\n</P>  \r\n\r\n<P class=\"NormalInd\">  \r\n\r\n Jeg henviser i øvrigt til de bemærkninger, der ledsager  \r\n\r\n forslaget, og anbefaler det til Tingets velvillige behandling.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2000/1 BF 176",
            "stateLabel": "Bortfaldet",
            "references": [
                {
                    "shortName": "2000/1 BSF 176",
                    "title": "Forslag til folketingsbeslutning om ændring af pensionskasselovgivningen med henblik på fremme af samfundsmæssige hensyn",
                    "presentationName": "Beslutningsforslag som fremsat",
                    "documentTypeId": 480,
                    "documentId": 94438,
                    "eliUri": "/eli/ft/20001BB00176",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20001/beslutningsforslag_oversigtsformat/B176.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "04/04/2001"
        },
        {
            "displayName": "Accession",
            "displayValue": "20001BB00176"
        },
        {
            "displayName": "Entydig dokumentidentifikation",
            "displayValue": "AX002809"
        },
        {
            "displayName": "Dato for førstegangsindlæggelse",
            "displayValue": "04/04/2001"
        },
        {
            "displayName": "Dato for indlæggelse",
            "displayValue": "22/08/2007"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "176"
        },
        {
            "displayName": "År for udstedelse",
            "displayValue": "2000"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}