{
    "id": 36630,
    "title": "Afskrivningsgrundlag - skøn - forældelse.(* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18005 af 08/10/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ved opgørelsen til særlig indkomst i 1983 af genvundne afskrivninger  \r\n\r\n havde amtsligningsrådet foretaget fordeling af salgssummen på grundlag af den  \r\n\r\n offentlige vurdering og i øvrigt lagt de af klageren selvangivne  \r\n\r\n afskrivninger til grund. De nævnte forhold fratog ikke opgørelsen af særlig  \r\n\r\n indkomst karakteren af et værdiskøn, og da ansættelsen var foretaget i 1989,  \r\n\r\n blev den anset for forældet i medfør af skattestyrelseslovens § 15, stk. 5.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Afskrivningsgrundlag - skøn - forældelse.(* 1)  \r\n\r\n</H1>  \r\n\r\n<P></P>  \r\n\r\n<P>A klagede for indkomståret 1983 over, at amtsligningsrådet havde ansat  \r\n\r\n hans særlige indkomst til 864.500 kr. for genvundne afskrivninger ved salg af  \r\n\r\n en fast ejendom. </P>  \r\n\r\n<P>Det var oplyst, at klageren i sin ejertid havde foretaget skattemæssige  \r\n\r\n afskrivninger på bygningerne, men han havde ikke opgjort og selvangivet  \r\n\r\n genvundne afskrivninger i forbindelse med salget. Den af amtsligningsrådet  \r\n\r\n foretagne ansættelse af særlig indkomst var beregnet med baggrund i de af  \r\n\r\n klageren i årene 1961-1982 foretagne afskrivninger på bygningerne.  \r\n\r\n Ansættelsen var foretaget den 24. august 1989. </P>  \r\n\r\n<P>For Landsskatteretten nedlagde klagerens revisor påstand om, at  \r\n\r\n ansættelsen af særlig indkomst måtte frafaldes. Han anførte, at ansættelsen  \r\n\r\n måtte anses for ugyldig efter bestemmelsen i skattestyrelseslovens § 15, stk.  \r\n\r\n 5. I øvrigt anførtes det, at der i klagerens virksomhed tidligere havde været  \r\n\r\n en dårlig indtjening, og at virksomhedens værdi derfor var yderst beskeden.  \r\n\r\n De materielle aktiver i virksomheden var derfor overdraget til bogført værdi.  \r\n\r\n Overdragelsen var berigtiget i form af en fremtidig overskudsandel. Det var  \r\n\r\n herefter revisorens opfattelse, at der ved salget ikke var opstået  \r\n\r\n fortjeneste i form af genvundne afskrivninger på bygninger. </P>  \r\n\r\n<P>Amtsligningsrådet havde i forbindelse med sagens behandling for  \r\n\r\n Landsskatteretten anført, at man ikke anså ansættelsen for skønsmæssig. Rådet  \r\n\r\n var i øvrigt af den principielle opfattelse, at en fordeling af  \r\n\r\n overdragelsessummen på grundlag af den offentlige vurdering ikke kunne  \r\n\r\n betragtes som udøvelse af et skøn. Videre var det rådets opfattelse, at  \r\n\r\n opgørelsen af genvundne afskrivninger måtte anses for en konkret opgørelse,  \r\n\r\n idet de selvangivne afskrivninger indgik i opgørelsen. Det var i øvrigt anset  \r\n\r\n for uden betydning, hvorledes en køber rent faktisk skulle anvende den  \r\n\r\n overdragne ejendom. </P>  \r\n\r\n<P>Landsskatteretten bemærkede, at en fordeling af salgssummen på henholdsvis  \r\n\r\n grund og bygninger med basis i ejendomsvurderingen ikke efter rettens  \r\n\r\n opfattelse fratog opgørelsen af genvundne afskrivninger karakteren af et  \r\n\r\n værdiskøn. Det forhold, at amtsligningsrådet havde opgjort de genvundne  \r\n\r\n afskrivninger med udgangspunkt i de selvangivne afskrivninger, fratog efter  \r\n\r\n rettens opfattelse ej heller ansættelsen karakter af et skøn. </P>  \r\n\r\n<P>Ansættelsen af særlig indkomst blev derfor anset for forældet i medfør af  \r\n\r\n bestemmelsen i skattestyrelseslovens § 15, stk. 5, og følgelig nedsat til 0.  \r\n\r\n</P>  \r\n\r\n<P>LV 1989, T 2.1. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i t&s nyt 1991, nr. 1, side 30."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19901800525"
        },
        {
            "displayName": "Entydig dokumentidentifikation",
            "displayValue": "CA004565"
        },
        {
            "displayName": "Dato for indlæggelse",
            "displayValue": "07/09/2006"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18005"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "08/10/1990"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1990-6-292."
        },
        {
            "displayName": "Stikord",
            "displayValue": "AFSKRIVNINGSGRUNDLAG"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}