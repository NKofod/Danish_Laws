{
    "id": 139153,
    "title": "Ophævelse af påbud om brug af arbejdsmiljørådgiver - Problemet var løst tidligere ved brug af rækværk",
    "documentTypeId": "240",
    "isSagsforlobPeriodValid": true,
    "shortName": "KEN nr 9577 af 29/09/2011",
    "documentHtml": "<div class=\"bjelke\">Den fulde tekst</div><p class=\"Titel2\">Ophævelse af påbud om brug af arbejdsmiljørådgiver - Problemet var løst tidligere ved brug af rækværk</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">Arbejdstilsynet konstaterede, at ansatte fra en virksomhed stod på taget af en bygning på 14 meters højde, og der var ikke opsat stillads eller rækværk.</p>\r\n   <p class=\"TekstGenerel\">Virksomheden fik derfor påbud om at standse arbejdet på taget, indtil der var truffet foranstaltninger mod nedstyrtning. Virksomheden fik samtidig påbud om brug af autoriseret arbejdsmiljørådgiver til at bistå sig med at forebygge, at overtrædelsen gentager sig.</p>\r\n   <p class=\"TekstGenerel\">I vejledningen til påbuddet oplyste Arbejdstilsynet, at påbuddet kunne efterkommes ved, at der anvendes korrekt faldsikringsudstyr fastgjort til et ankerpunkt.</p>\r\n   <p class=\"TekstGenerel\">I tilbagemeldingen til Arbejdstilsynet oplyste virksomheden, at der før Arbejdstilsynets tilsynsbesøg havde været monteret rækværk, men at rækværket var blevet demonteret, da arbejdet var afsluttet med undtagelse af 15-20 meters inddækning, hvor tagmontørerne uden forudgående aftale valgte at fortsætte, selvom rækværket var blevet demonteret. Tagmontørerne havde sikkerhedsline med på taget, og alle var instrueret i brugen heraf.</p>\r\n   <p class=\"TekstGenerel\">I klagen anførte virksomheden, at tagmontørerne havde alle nødvendige tekniske hjælpemidler, og forholdet blev bragt i orden straks.</p>\r\n   <p class=\"TekstGenerel\">Det fremgår af § 6, i bekendtgørelsen om brug af autoriserede arbejdsmiljørådgivere, at arbejdsgiveren skal have påbud om brug af autoriseret arbejdsmiljørådgiver, når Arbejdstilsynet afgiver afgørelse om overtrædelser af arbejdsmiljølovgivningen vedrørende et komplekst og alvorligt arbejdsmiljøproblem, der indebærer risiko for sikkerhed og sundhed.</p>\r\n   <p class=\"TekstGenerel\">Efter samme regel skal der dog ikke afgives påbud om brug af autoriseret arbejdsmiljørådgiver, hvis arbejdsgiveren inden for det seneste år har løst et identisk arbejdsmiljøproblem på samme arbejdssted, og løsningen umiddelbart kan overføres.</p>\r\n   <p class=\"TekstGenerel\">Et enigt Arbejdsmiljøklagenævn ophævede Arbejdstilsynets påbud om, at virksomheden skulle bruge arbejdsmiljørådgiver, idet nævnet fandt, at virksomheden havde løst et identisk arbejdsmiljøproblem på samme byggeplads, og løsningen umiddelbart kan overføres.</p>\r\n   <p class=\"TekstGenerel\">Arbejdsmiljøklagenævnet lagde vægt på, at der på byggepladsen havde været monteret rækværk før Arbejdstilsynets besøg, men at rækværket var blevet demonteret, da arbejdet var afsluttet med undtagelse af 15 – 20 meters inddækning. Desuden havde Arbejdstilsynet vejledt om, at påbuddet kunne efterkommes ved brug af det faldsikringsudstyr, som var på stedet.</p>\r\n</div>\r\n<p class=\"Tekst\">[Adressat udeladt]</p>\r\n<p class=\"Tekst\">Arbejdsmiljøklagenævnet har på møde den 27. september 2011 behandlet [Navn udeladt]’s klage over Arbejdstilsynets afgørelse af 2. juni 2010 med påbud om at bruge autoriseret arbejdsmiljørådgiver til at bistå sig med at forebygge, at overtrædelsen om nedstyrtningsfare den 27. maj 2010 på byggepladsen [Navn udeladt], og som Arbejdstilsynet afgav påbud om at standse, gentager sig.</p>\r\n<p class=\"Tekst\">Arbejdsmiljøklagenævnet traf følgende</p>\r\n<p class=\"TekstV\" style=\"text-align: center;\">A F G Ø R E L S E</p>\r\n<p class=\"Tekst\">Arbejdsmiljøklagenævnet ophæver Arbejdstilsynets påbud om, at [Navn udeladt] skal bruge autoriseret arbejdsmiljørådgiver.</p>\r\n<p class=\"Tekst\">Det betyder, at virksomheden ikke skal efterkomme Arbejdstilsynets påbud om brug af autoriseret arbejdsmiljørådgiver.</p>\r\n<p class=\"TekstV\" style=\"text-align: center;\">B E G R U N D E L S E</p>\r\n<p class=\"Tekst\">Arbejdsmiljøklagenævnet finder, at virksomheden har løst et identisk arbejdsmiljøproblem på samme byggeplads, og løsningen umiddelbart kan overføres.</p>\r\n<p class=\"Tekst\">Arbejdsmiljøklagenævnet lægger herved vægt på, at [Navn udeladt] har oplyst, at der på byggepladsen havde været monteret rækværk før Arbejdstilsynets besøg, men at rækværket var blevet demonteret, da arbejdet var afsluttet med undtagelse af 15 – 20 meters inddækning.</p>\r\n<p class=\"Tekst\">Desuden er det oplyst, at virksomhedens ansatte havde sikkerhedsline med på taget, og var instrueret i brugen heraf.</p>\r\n<p class=\"Tekst\">Arbejdsmiljøklagenævnet lægger herved vægt på følgende:</p>\r\n<p class=\"Tekst\">Arbejdstilsynet aflagde tilsynsbesøg den 27. maj 2010 på byggepladsen [Navn udeladt], hvor ansatte fra virksomheden arbejdede på taget af bygningen i 14 meters højde. Der var ikke opsat stillads eller rækværk.</p>\r\n<p class=\"Tekst\">Virksomheden fik på denne baggrund påbud om at standse arbejdet på taget, indtil der var truffet effektive foranstaltninger mod nedstyrtning, samt påbud om brug af autoriseret arbejdsmiljørådgiver.</p>\r\n<p class=\"Tekst\">Arbejdstilsynet anførte i vejledningen til påbuddet om at standse arbejdet, at påbuddet kan efterkommes ved, at der anvendes korrekt faldsikringsudstyr, der er forsvarligt fastgjort til et ankerpunkt.</p>\r\n<p class=\"Tekst\">I tilbagemeldingen til Arbejdstilsynet oplyste virksomheden blandt andet følgende:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> at der før Arbejdstilsynets besøg var monteret rækværk,</p>\r\n   <p class=\"Liste1\">\r\n      <span class=\"Liste1Nr\">–</span> at rækværket var blevet demonteret, da taget/arbejdet var afsluttet med undtagelse af 15-20 meters inddækning,</p>\r\n   <p class=\"Liste1\">\r\n      <span class=\"Liste1Nr\">–</span> at tagmontørerne er instrueret i, at de skal overholde de i branchevejledningen udstukne regler for sikring mod nedstyrtning, men valgte uden forudgående aftale at fortsætte, selvom rækværket var blevet demonteret,</p>\r\n   <p class=\"Liste1\">\r\n      <span class=\"Liste1Nr\">–</span> at den pågældende tagmontør havde sikkerhedsline med på taget, og alle medarbejderne er instrueret i brugen heraf,</p>\r\n   <p class=\"Liste1\">\r\n      <span class=\"Liste1Nr\">–</span> at arbejdet omgående blev indstillet, indtil fornøden virkning af faldsikringsudstyr var etableret,</p>\r\n   <p class=\"Liste1\">\r\n      <span class=\"Liste1Nr\">–</span> at sikring blev udført straks, og tagarbejde blev færdigudført.</p>\r\n</p>\r\n<p class=\"Tekst\">Det fremgår af reglerne om brug af autoriserede arbejdsmiljørådgivere, at arbejdsgiveren skal have påbud om brug af autoriseret arbejdsmiljørådgiver, når Arbejdstilsynet afgiver afgørelse om overtrædelser af arbejdsmiljølovgivningen vedrørende et komplekst og alvorligt arbejdsmiljøproblem, der indebærer risiko for sikkerhed og sundhed.</p>\r\n<p class=\"Tekst\">Der skal dog ikke afgives påbud om brug af autoriseret arbejdsmiljørådgiver, hvis arbejdsgiveren inden for det seneste år har løst et identisk arbejdsmiljøproblem på samme arbejdssted, og løsningen umiddelbart kan overføres.</p>\r\n<p class=\"Tekst\">Arbejdsmiljøklagenævnet finder på denne baggrund, at undtagelsen i reglerne om rådgiverpåbud finder anvendelse, således at [Navn udeladt] ikke skal bruge autoriseret arbejdsmiljørådgiver til at bistå med at forebygge, at overtrædelsen vedrørende nedstyrtningsfare gentager sig.</p>\r\n<p class=\"Tekst\">Arbejdsmiljøklagenævnets afgørelse er truffet af et enigt nævn.</p>\r\n<p class=\"TekstV\" style=\"text-align: center;\">R E G L E R</p>\r\n<p class=\"Tekst\">Ved afgørelsen er der anvendt disse regler:</p>\r\n<p class=\"Tekst\">Om Arbejdstilsynets hjemmel til at give påbud om brug af autoriseret arbejdsmiljørådgiver:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 77a, i lov om arbejdsmiljø, jf. lovbekendtgørelse nr. 268 af 18. marts 2005 med de ændringer der følger af lov nr. 175 af 27. februar 2007 og lov nr. 1395 af 27. december 2008.</p>\r\n</p>\r\n<p class=\"Tekst\">Om autoriseret arbejdsmiljørådgiver:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 6, § 23, §§ 37-38, §§ 42-45 og § 49, stk. 1, 2, 4 og 6, i Arbejdstilsynets bekendtgørelse nr. 259 af 20. marts 2007 om brug af autoriserede arbejdsmiljørådgivere.</p>\r\n</p>\r\n<p class=\"Tekst\">Reglerne kan læses på de følgende sider.</p>\r\n<p class=\"TekstV\" style=\"text-align: center;\">O P L Y S N I N G E R</p>\r\n<p class=\"Tekst\">Sagen er afgjort på grundlag af de akter, som klagenævnet har modtaget fra Arbejdstilsynet.</p>\r\n<p class=\"TekstV\" style=\"text-align: center;\">På klagenævnets vegne</p>\r\n<p class=\"TekstV\" style=\"text-align: center;\">[Navn udeladt]</p>\r\n<p class=\"Tekst\">Kopi til</p>\r\n<p class=\"Tekst\">[Navn udeladt]</p>\r\n<p class=\"TekstV\">\r\n   <span class=\"Bold\">Regler</span>\r\n</p>\r\n<p class=\"TekstV\">\r\n   <span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005, med de ændringer der følger af lov nr. 175 af 27. februar 2007, lov nr. 1395 af 27. december 2008 og lov nr. 482 af 12. juni 2009</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Kapitel 13</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Arbejdstilsynet</span>\r\n</p>\r\n<p class=\"Tekst\">…</p>\r\n<p class=\"Tekst\">\r\n   <span class=\"Bold\">§ 77.</span> Arbejdstilsynet kan påbyde, at forhold, der strider mod loven eller mod regler eller afgørelser i medfør af loven, bringes i orden straks eller inden en frist.</p>\r\n<p class=\"Tekst\">…</p>\r\n<p class=\"Tekst\">\r\n   <span class=\"Bold\">§ 77a.</span> Arbejdstilsynet kan påbyde, at modtageren af påbud eller andre afgørelser om overtrædelse af arbejdsmiljølovgivningen skal indhente bistand fra en autoriseret arbejdsmiljørådgiver, bl.a. med henblik på, at det forebyggende arbejdsmiljøarbejde i virksomheden styrkes.</p>\r\n<p class=\"Tekst\">\r\n   <span class=\"Italic\">Stk. 2.</span> Beskæftigelsesministeren fastsætter nærmere regler om rådgivningspåbuddets indhold, omfang og varighed og de nærmere vilkår herfor.</p>\r\n<p class=\"Tekst\">…</p>\r\n<p class=\"TekstV\">\r\n   <span class=\"Bold\">Arbejdstilsynets bekendtgørelse nr. 259 af 20. marts 2007 om brug af autoriserede arbejdsmiljørådgivere (Rådgivningspåbud)</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Kapitel 2</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Påbud om brug af autoriserede arbejdsmiljørådgivere</span>\r\n</p>\r\n<p class=\"Tekst\">…</p>\r\n<p class=\"Tekst\">\r\n   <span class=\"Bold\">§ 6.</span> Arbejdsgiveren skal efterkomme påbud om brug af autoriseret arbejdsmiljørådgiver, når Arbejdstilsynet afgiver en eller flere afgørelser om overtrædelser af arbejdsmiljølovgivningen om et eller flere komplekse og alvorlige arbejdsmiljøproblemer, der indebærer risiko for sikkerhed og sundhed og som angivet i kapitel 3, når overtrædelserne er</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> konstateret ved et enkeltstående tilsyn eller ved et tilsynsforløb bestående af screening og et deraf efterfølgende tilsyn, og</p>\r\n   <p class=\"Liste1\">\r\n      <span class=\"Liste1Nr\">2)</span> konstateret ved tilsyn med arbejde tilknyttet én produktionsenhed.</p>\r\n</p>\r\n<p class=\"Tekst\">\r\n   <span class=\"Italic\">Stk. 2.</span> Der afgives ikke påbud efter stk. 1, hvis arbejdsgiveren inden for det seneste år har løst et identisk arbejdsmiljøproblem på samme arbejdssted, og løsningen umiddelbart kan overføres.</p>\r\n<p class=\"TekstV\" style=\"text-align: center;\">\r\n   <span class=\"Bold\">Kapitel 3</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Komplekse og alvorlige overtrædelser af arbejdsmiljølovgivningen</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Italic\">Det fysiske område</span>\r\n</p>\r\n<p class=\"Tekst\">…</p>\r\n<p class=\"Tekst\">\r\n   <span class=\"Bold\">§ 23.</span> Nedstyrtningsfare eller fare for sammenstyrtning ved arbejde på tage og konstruktioner samt i bygninger.</p>\r\n<p class=\"Tekst\">…</p>\r\n<p class=\"TekstV\" style=\"text-align: center;\">\r\n   <span class=\"Bold\">Kapitel 4</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Rådgivningspligt</span>\r\n</p>\r\n<p class=\"Tekst\">\r\n   <span class=\"Bold\">§ 37.</span> Modtageren af påbud efter kapitel 2 og 3 har pligt til at bruge en arbejdsmiljørådgiver, der er autoriseret til at yde rådgivning i relation til de nævnte arbejdsmiljøforhold.</p>\r\n<p class=\"Tekst\">\r\n   <span class=\"Italic\">Stk. 2.</span> Påbud om brug af en autoriseret arbejdsmiljørådgiver kan ikke efterkommes ved at benytte en autoriseret arbejdsmiljørådgiver, der hører under den juridiske enhed, som har modtaget påbuddet.</p>\r\n<p class=\"Tekst\">\r\n   <span class=\"Bold\">§ 38.</span> Ved rådgivningspåbud efter §§ 3 og 6 har arbejdsgiveren pligt til at bruge en autoriseret arbejdsmiljørådgiver til at bistå med rådgivning til henholdsvis løsning af den eller de konkrete overtrædelser, der har udløst rådgivningspåbuddet, og til en revision af produktionsenhedens arbejdspladsvurdering for så vidt angår de konstaterede overtrædelser med henblik på at sikre, at disse overtrædelser fremover forebygges.</p>\r\n<p class=\"Tekst\">…</p>\r\n<p class=\"Tekst\">\r\n   <span class=\"Bold\">§ 42.</span> Modtageren af påbud om rådgivning skal indgå en skriftlig aftale med en autoriseret arbejdsmiljørådgiver om rådgivning.</p>\r\n<p class=\"Tekst\">\r\n   <span class=\"Italic\">Stk. 2.</span> Aftalen skal indeholde angivelser af, hvordan pligter i forbindelse med rådgivningspåbud efterkommes.</p>\r\n<p class=\"Tekst\">\r\n   <span class=\"Italic\">Stk. 3.</span> Aftalen skal forefindes i virksomheden og være til rådighed for virksomhedsledere, arbejdsledere, øvrige ansatte og Arbejdstilsynet.</p>\r\n<p class=\"Tekst\">\r\n   <span class=\"Bold\">§ 43.</span> Modtageren af påbud om rådgivning skal give en tilbagemelding til Arbejdstilsynet om indgåelse af en aftale om rådgivning senest 6 uger efter, at påbuddet om rådgivning er modtaget.</p>\r\n<p class=\"Tekst\">\r\n   <span class=\"Italic\">Stk. 2.</span> Tilbagemeldingen påtegnes af sikkerhedsorganisationen eller, i virksomheder, der ikke har pligt til at etablere sikkerhedsorganisation, af en repræsentant for de ansatte.</p>\r\n<p class=\"Tekst\">\r\n   <span class=\"Italic\">Stk. 3.</span> Modtageren af påbud om rådgivning skal sørge for, at tilbagemeldingen påtegnes af den autoriserede arbejdsmiljørådgiver, som herved bekræfter, at der er indgået en aftale i henhold til § 43.</p>\r\n<p class=\"Tekst\">\r\n   <span class=\"Italic\">Stk. 4.</span> Bygherren er undtaget fra pligten i stk. 2.</p>\r\n<p class=\"Tekst\">\r\n   <span class=\"Bold\">§ 44.</span> Modtageren af påbud om rådgivning skal indhente en redegørelse fra den autoriserede arbejdsmiljørådgiver, når rådgivningspåbuddet og forhold, der førte til rådgivningspåbuddet, er efterkommet.</p>\r\n<p class=\"Tekst\">\r\n   <span class=\"Italic\">Stk. 2.</span> Redegørelsen skal forefindes i virksomheden og være til rådighed for virksomhedsledere, arbejdsledere, øvrige ansatte og Arbejdstilsynet.</p>\r\n<p class=\"Tekst\">\r\n   <span class=\"Italic\">Stk. 3.</span> Arbejdsgiveren har pligt til at videregive redegørelsen til sikkerhedsorganisationen eller, i virksomheder, der ikke har pligt til at etablere sikkerhedsorganisation, til en repræsentant for de ansatte.</p>\r\n<p class=\"Tekst\">\r\n   <span class=\"Italic\">Stk. 4.</span> Redegørelsen til bygherren skal i hele byggeperioden være tilgængelig for de ansatte og arbejdsgiverne på byggepladsen samt for Arbejdstilsynet.</p>\r\n<p class=\"Tekst\">\r\n   <span class=\"Bold\">§ 45.</span> Redegørelsen skal ved rådgivningspåbud efter §§ 3 og 6 indeholde følgende elementer:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> hvordan rådgivningspåbuddet og den eller de afgørelser, der førte til rådgivningspåbuddet, er efterkommet,</p>\r\n   <p class=\"Liste1\">\r\n      <span class=\"Liste1Nr\">2)</span> hvordan sikkerhedsorganisationen eller de ansatte har været inddraget i rådgivningsprocessen,</p>\r\n   <p class=\"Liste1\">\r\n      <span class=\"Liste1Nr\">3)</span> hvilke initiativer der er taget for at forebygge, at tilsvarende arbejdsmiljøproblemer opstår i virksomheden, og</p>\r\n   <p class=\"Liste1\">\r\n      <span class=\"Liste1Nr\">4)</span> resultatet af den revision af arbejdspladsvurderingen for det eller de pågældende problemer, som rådgivningen skal tage udgangspunkt i.</p>\r\n</p>\r\n<p class=\"Tekst\">\r\n   <span class=\"Italic\">Stk. 2.</span> Redegørelsen for rådgivningspåbud efter § 3 skal ikke tage stilling til en rapport om psykisk arbejdsmiljø uanset, at en rapport om psykisk arbejdsmiljø kan være en del af grundlaget for afgivelse af et rådgivningspåbud efter § 3.</p>\r\n<p class=\"Tekst\">…</p>\r\n<p class=\"Tekst\">\r\n   <span class=\"Bold\">§ 49.</span> Modtageren af påbud om rådgivning skal give en tilbagemelding til Arbejdstilsynet om, at rådgivningspåbuddet og de dertil knyttede afgørelser er efterkommet.</p>\r\n<p class=\"Tekst\">\r\n   <span class=\"Italic\">Stk. 2.</span> Tilbagemeldingen påtegnes af rådgiveren, der herved bekræfter, at rådgivningspåbuddet og forhold, der udløste rådgivningspåbuddet, jf. de pligter, der fremgår af §§ 37-48, er efterkommet.</p>\r\n<p class=\"Tekst\">\r\n   <span class=\"Italic\">Stk. 3.</span> Overtrædelser, der har udløst et rådgivningspåbud efter § 4, skal ikke selvstændigt påtegnes af den autoriserede arbejdsmiljørådgiver.</p>\r\n<p class=\"Tekst\">\r\n   <span class=\"Italic\">Stk. 4.</span> Tilbagemeldingen skal være påtegnet af sikkerhedsorganisationen eller, i virksomheder, hvor der ikke skal oprettes sikkerhedsorganisation, af en repræsentant for de ansatte.</p>\r\n<p class=\"Tekst\">\r\n   <span class=\"Italic\">Stk. 5.</span> Tilbagemeldingen for påbud efter § 5 skal endvidere indeholde resultatet af undersøgelsen af forholdene i det psykiske arbejdsmiljø, jf. § 47, stk. 1.</p>\r\n<p class=\"Tekst\">\r\n   <span class=\"Italic\">Stk. 6.</span> Bygherren er undtaget for pligten i stk. 4.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/11/2011"
        },
        {
            "displayName": "Accession",
            "displayValue": "W20110957725"
        },
        {
            "displayName": "Entydig dokumentidentifikation",
            "displayValue": "BE004791"
        },
        {
            "displayName": "Dato for indlæggelse",
            "displayValue": "21/11/2011"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9577"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "29/09/2011"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmiljøklagenævnet, j.nr. 5900211-11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}