{
    "id": 75531,
    "title": "Retningslinier vedrørende den bevillingsmæssige procedure for danske forskningsinstitutioners deltagelse i indirekte forskningsprogrammer under EF ",
    "documentTypeId": "930",
    "isSagsforlobPeriodValid": false,
    "shortName": "RTL nr 133 af 17/06/1976",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Retningslinier vedrørende den bevillingsmæssige  \r\n\r\n procedure for danske forskningsinstitutioners deltagelse i indirekte  \r\n\r\n forskningsprogrammer under EF </H1>  \r\n\r\n<P></P>  \r\n\r\n<BR>  \r\n\r\n<P>Indledning. </P>  \r\n\r\n<P CLASS=PUNKT> <B>1.</B> Fra den 1. april 1976 er der gennemført en ændring  \r\n\r\n af den hidtidige danske procedure for indgåelse af forskningskontrakter  \r\n\r\n mellem EF-kommissionen og statslige institutioner samt de ved disse ansatte  \r\n\r\n forskere. </P>  \r\n\r\n<P>Efter den hidtidige procedure har det været nødvendigt for danske  \r\n\r\n forskningsinstitutioner eller forskere, som indgik kontrakter med  \r\n\r\n EF-kommissionen, at ansøge bevillingsmyndighederne om en bevilling svarende  \r\n\r\n til det EF-tilskud, som udbetaltes med hjemmel i kontrakten. Tilskuddet  \r\n\r\n skulle herefter overføres til en indtægtskonto på institutionen og tilfalde  \r\n\r\n statskassen. </P>  \r\n\r\n<P>Efter den nye ordning skal ansøgninger fra forskningsinstitutioner eller  \r\n\r\n forskere om at måtte anvende et beløb, svarende til EF-tilskuddet, indsendes  \r\n\r\n til forskningsrådene. Disse vil have mulighed for at imødekomme ansøgningerne  \r\n\r\n inden for et af bevillingsmyndighederne fastsat maksimum og eventuelt tage  \r\n\r\n stilling til, hvorvidt der ud over dette maksimum bør ydes supplerende  \r\n\r\n bevilling af forskningsrådenes egne midler. </P>  \r\n\r\n<P>Der er derfor under forskningssekretariatet oprettet en særlig  \r\n\r\n indtægtskonto, finanslovkonto § 20.9.01.49.01., hvortil tilskuddet fra EF  \r\n\r\n skal anvises, enten direkte eller af den danske aftalepartner. Dette tilskud  \r\n\r\n tilfalder som hidtil statskassen. </P>  \r\n\r\n<P>Samtidig er der, ligeledes under forskningssekretariatet, oprettet en  \r\n\r\n udgiftskonto, finanslovkonto § 20.9.01.53.02., der på finansloven for 1976-77  \r\n\r\n er opført med 1,5 mill. kr., som forskningsrådene kan anvende til  \r\n\r\n imødekommelse af de nævnte ansøgninger. </P>  \r\n\r\n<P CLASS=PUNKT> <B>2.</B> Ordningen omfatter deltagelse i alle indirekte  \r\n\r\n fælles og indirekte komplementære forskningsprogrammer under EF. Ved et  \r\n\r\n indirekte fælles program forstås et program, hvori alle EF-lande deltager, og  \r\n\r\n som gennemføres ved kontrakter mellem EF-kommissionen og forskere,  \r\n\r\n forskningsinstitutioner, -institutter og -laboratorier, herunder industriens  \r\n\r\n laboratorier, i medlemslandene, og som helt eller delvis finansieres ved et  \r\n\r\n tilskud, der afholdes over EFs budget. </P>  \r\n\r\n<P>Ved et indirekte komplementært program forstås et program, hvori ikke alle  \r\n\r\n EF-lande deltager, og som gennemføres ved kontrakter mellem EF-kommissionen  \r\n\r\n på den ene side og forskere, forskningsinstitutioner, -institutter og  \r\n\r\n -laboratorier, herunder industriens laboratorier, i de i programmet  \r\n\r\n deltagende lande på den anden side. Programmet finansieres ved særlige bidrag  \r\n\r\n fra disse lande. Bidragene anvendes til dækning af administrationsudgifter  \r\n\r\n m.v. i forbindelse med programmet samt som tilskud til de forskere,  \r\n\r\n forskningsinstitutter og -laboratorier, der gennemfører programmet. </P>  \r\n\r\n<P CLASS=PUNKT> <B>3.</B> Ordningen omfatter statslige institutioner, der  \r\n\r\n udfører forskning og udviklingsarbejde (forskningsinstitutioner), og  \r\n\r\n forskningsinstitutioner, som alene finansieres ved statstilskud, samt de ved  \r\n\r\n disse institutioner ansatte forskere. </P>  \r\n\r\n<P> <B>Den fremtidige procedure vedrørende kontrakter under de indirekte  \r\n\r\n forskningsprogrammer.</B>  </P>  \r\n\r\n<P> <I>Underretning om fremsendelse og indgåelse af kontrakter.</I>  </P>  \r\n\r\n<P CLASS=PUNKT> <B>4.</B> En kopi af alle ansøgninger om forskningskontrakter  \r\n\r\n skal samtidig med ansøgningernes fremsendelse til EF-kommissionen indsendes  \r\n\r\n til forskningssekretariatet, der ligeledes skal holdes underrettet om de  \r\n\r\n under kontraktforhandlingerne aftalte væsentlige ændringer af de i  \r\n\r\n ansøgningerne indeholdte oplysninger. </P>  \r\n\r\n<P>Når den under pkt. 5 nævnte procedure er gennemført, skal en kopi af  \r\n\r\n kontrakten umiddelbart efter indgåelsen (bindende underskrivelse) fremsendes  \r\n\r\n til forskningssekretariatet. </P>  \r\n\r\n<P>Forskere eller forskningsinstitutter, der henhører under en forsknings-  \r\n\r\n og/eller uddannelsesinstitution, skal tillige underrette institutionens  \r\n\r\n administration om indgåelse af forskningskontrakter med EF-kommissionen. </P>  \r\n\r\n<P> <I>Behandling af ansøgninger samt indtægtsføring af tilskud fra EF</I>  \r\n\r\n</P>  \r\n\r\n<P CLASS=PUNKT> <B>5.</B> Vil forskningsopgaver ifølge kontrakter med  \r\n\r\n EF-kommissionen medføre udgifter, som ikke er dækket af offentlige  \r\n\r\n bevillinger eller tilskud eller ved private midler, kan forskningsrådene  \r\n\r\n efter en bedømmelse i hvert enkelt tilfælde og efter samråd med de for  \r\n\r\n forskningsprogrammerne ansvarlige danske ressortmyndigheder yde tilskud til  \r\n\r\n dækning heraf (inden for en ramme på 1,5 mill. kr. af den på finansloven  \r\n\r\n under § 20.9.01. Forskningssekretariatet 53.02. Tilskud til  \r\n\r\n EF-forskningskontrakter opførte bevilling, jfr. ovenfor under pkt. 1). Dette  \r\n\r\n tilskud kan maksimalt andrage et beløb svarende til indtægterne fra EF i  \r\n\r\n henhold til den pågældende kontrakt. Forsøgsanlægget Risø's bestyrelse  \r\n\r\n betragtes i denne henseende som forskningsråd inden for nuklear  \r\n\r\n energiforskning. </P>  \r\n\r\n<P>Tilsagn om tilskud fra forskningsrådene vil kunne gives for flere år og  \r\n\r\n med varierende beløb fra år til år. </P>  \r\n\r\n<P>Ansøgning om tilskud fra forskningsrådene i henhold til de i de foregående  \r\n\r\n afsnit indeholdte regler skal indsendes til det relevante råd snarest muligt  \r\n\r\n efter, at EF-kommissionen har taget stilling til, hvorvidt forskeren eller  \r\n\r\n forskningsinstitutionen vil få tildelt en kontrakt, samt til størrelsen af  \r\n\r\n det beløb, som vil blive udbetalt i henhold til denne. Det er en forudsætning  \r\n\r\n for at opnå tilskuddet fra forskningsrådene, at kontrakten ikke indgås  \r\n\r\n (bindende underskrivelse), før det relevante råd efter samråd med den for  \r\n\r\n programmet ansvarlige danske ressortmyndighed har truffet afgørelse om  \r\n\r\n imødekommelse af tilskudsansøgningen. </P>  \r\n\r\n<P>Ved indgivelse af en tilskudsansøgning til et af statens 6 forskningsråd  \r\n\r\n (Statens naturvidenskabelige Forskningsråd, Statens lægevidenskabelige  \r\n\r\n Forskningsråd, Statens samfundsvidenskabelige Forskningsråd, Statens  \r\n\r\n teknisk-videnskabelige Forskningsråd, Statens humanistiske Forskningsråd og  \r\n\r\n Statens jordbrugs- og veterinærvidenskabelige Forskningsråd) anvendes det for  \r\n\r\n almindelige bevillingsansøgninger til det pågældende råd eksisterende  \r\n\r\n ansøgningsskema, som kan rekvireres ved henvendelse til  \r\n\r\n forskningssekretariatet. Ansøgningen skal øverst på side 1 mærkes  \r\n\r\n &#187;EF-kontrakt&#171;. </P>  \r\n\r\n<P>Såfremt EF-specialudvalget vedrørende videnskab og forskning skønner, at  \r\n\r\n den under konto § 20.01.53.02. opførte bevilling for det kommende finansår  \r\n\r\n vil være utilstrækkelig til at imødekomme de forventede ansøgninger om  \r\n\r\n tilskud fra forskningsrådene til deltagelse - ny eller fortsat - i  \r\n\r\n EF-programmerne, vil udvalget kunne foretage en fordeling af den nævnte  \r\n\r\n bevilling. Ved drøftelse af denne fordeling suppleres specialudvalget med  \r\n\r\n repræsentanter for de for forskningsprogrammerne ansvarlige  \r\n\r\n ressortmyndigheder, der ikke er repræsenteret i udvalget. </P>  \r\n\r\n<P>Nærværende bestemmelser begrænser ikke forskningsrådenes adgang til af  \r\n\r\n deres normale bevillinger at yde tilskud til forskere eller  \r\n\r\n forskningsinstitutioner som supplement til tilskuddet under finanslovskonto §  \r\n\r\n 20.9.01.53.02. </P>  \r\n\r\n<P CLASS=PUNKT> <B>6.</B> Indtægterne fra EF i medfør af kontrakten  \r\n\r\n indtægtsføres under finanslovkonto § 20.9.01. Forskningssekretariatet 49.01.  \r\n\r\n Indtægter, i forbindelse med tilskud fra EF, jfr. ovenfor under pkt. 1. </P>  \r\n\r\n<P> <I>Forelæggelse for de bevilgende myndigheder.</I>  </P>  \r\n\r\n<P CLASS=PUNKT> <B>7.</B> Når en udgift, der ønskes dækket ved tilskud af  \r\n\r\n ovennævnte finanslovkonto § 20.9.01.53.02., overstiger 0,5 mill. (* 1) kr.  \r\n\r\n pr. finansår for et enkelt projekt, skal sagen forelægges for  \r\n\r\n bevillingsmyndighederne. Denne forelæggelse foretages af den myndighed,  \r\n\r\n hvorunder forskeren eller forskningsinstitutionen henhører, men med bistand  \r\n\r\n fra den for programmet ansvarlige danske ressortmyndighed og i samarbejde med  \r\n\r\n forskningssekretariatet. </P>  \r\n\r\n<P>Når der er disponeret fuldt ud over den i pkt. 5 nævnte bevilling på 1,5  \r\n\r\n mill. kr., skal forslag om indgåelse af forskningskontrakter med  \r\n\r\n EF-kommissionen forelægges for de bevilgende myndigheder. </P>  \r\n\r\n<P> <I>Særlige finansielle forhold ved indirekte komplementære  \r\n\r\n programmer.</I>  </P>  \r\n\r\n<P CLASS=PUNKT> <B>8.</B> Da de indirekte komplementære forskningsprogrammer  \r\n\r\n finansieres ved særlige bidrag fra de deltagende lande, er det en  \r\n\r\n forudsætning for forskningsrådenes ydelse af tilskud, jfr. pkt. 5, 1. afsnit,  \r\n\r\n at der er søgt og opnået hjemmel til oprettelse af en særlig tilskudskonto,  \r\n\r\n hvor udgiften til det særlige danske bidrag opføres. </P>  \r\n\r\n<P>Den nødvendige hjemmel tilvejebringes ved, at ressortmyndigheden for et  \r\n\r\n komplementært program i samarbejde med forskningssekretariatet, umiddelbart  \r\n\r\n efter vedtagelsen af det pågældende komplementære program, søger oprettet en  \r\n\r\n tilskudskonto under finanslovkonto </P>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> 9.01. Forskningssekretariatet til finansiering  \r\n\r\n af det særlige bidrag i forbindelse med deltagelsen i det komplementære  \r\n\r\n program. </P>  \r\n\r\n<P> <I>Yderligere oplysninger</I>  </P>  \r\n\r\n</DIV>  \r\n\r\n<P CLASS=PUNKT> <B>9.</B> Yderligere oplysninger om den ændrede procedure,  \r\n\r\n herunder vejledning med hensyn til den praktiske fremgangsmåde ved indgåelse  \r\n\r\n af kontrakter med EF-kommissionen inden for EFs indirekte  \r\n\r\n forskningsprogrammer, ydelse af tilskud m.v. fås ved henvendelse til  \r\n\r\n forskningssekretariatet, Holmens Kanal 7, 1060 København K, tlf (01) 11 43  \r\n\r\n 00. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Undervisningsministeriet, den 17. juni  \r\n\r\n 1976. </I> </P>  \r\n\r\n<P ALIGN=CENTER>P.M.V. </P>  \r\n\r\n<P CLASS=UNDERSKREVET-AF ALIGN=CENTER>Bj. Brynskov </P>  \r\n\r\n<P CLASS=MINISTER ALIGN=RIGHT>/N. Hammer-Jespersen </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) Beløbet er hævet senest med Akt 68, 10/12-1986 til 5 mill. kr"
    ],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/09/1976"
        },
        {
            "displayName": "Accession",
            "displayValue": "C19760013353"
        },
        {
            "displayName": "Entydig dokumentidentifikation",
            "displayValue": "CM034736"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Retningslinier"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "133"
        },
        {
            "displayName": "År for udstedelse",
            "displayValue": "1976"
        },
        {
            "displayName": "Dato for underskrift",
            "displayValue": "17/06/1976"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Forskningsdirektoratet"
        },
        {
            "displayName": "Ressortministeriets journalnummer",
            "displayValue": "Undervisningsmin. dept. j. nr. 1974-74/625-7"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}