{
    "id": 108707,
    "title": "1995 BTL 148   BETÆNKNING OVER FORSLAG TIL LOV OM FORSKNING VED ARKIVER, BIBLIOTEKER,   MUSEER M.V.    NR L 148 1995-96, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1995/1 BTL 148",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 148 </P>  \r\n\r\n<P></P>  \r\n\r\n<P>Betænkning over Forslag til lov om forskning ved arkiver, biblioteker,  \r\n\r\n museer m.v. <BR>  \r\n\r\n Nr L 148 1995-96, 1. samling </P>  \r\n\r\n<P></P>  \r\n\r\n<P>Afgivet af Kulturudvalget </P>  \r\n\r\n<P></P>  \r\n\r\n<P>Afgivet: 19960228 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til kulturministeren, som denne har besvaret </P>  \r\n\r\n<P>skriftligt. Et af udvalgets spørgsmål til kulturministeren og dennes </P>  \r\n\r\n<P>besvarelse heraf er optrykt som bilag til betænkningen. </P>  \r\n\r\n<P>Herefter indstiller et <I>flertal</I> (udvalget med undtagelse af Dansk  \r\n\r\n Folkepartis medlem) lovforslaget til <I>vedtagelse uændret.</I>  </P>  \r\n\r\n<P>Et mindretal inden for flertallet (Venstres medlemmer af udvalget) finder  \r\n\r\n dog, at formuleringen i lovforslagets § 1 om, at loven gælder for  \r\n\r\n institutioner, hvor forskning er en &#187;væsentlig forudsætning&#171;,  \r\n\r\n lægger op til en for tæt sammenhæng mellem forskning og varetagelsen af  \r\n\r\n institutionernes hovedopgaver og derfor kan føre til en uheldig og utilsigtet  \r\n\r\n forskydning i forskningsbibliotekernes opgaver. </P>  \r\n\r\n<P>Mindretallet deler de betænkeligheder, der er kommet til udtryk i  \r\n\r\n høringssvarene vedrørende udarbejdelsen af 4-årige forskningsplaner for meget  \r\n\r\n små institutioner. En sådan plan vil være særdeles vanskelig at udarbejde,  \r\n\r\n hvis den skal være detaljeret, og hvis den skal være meget overordnet, kan  \r\n\r\n den let blive uinteressant. </P>  \r\n\r\n<P>Endelig finder mindretallet, at det kan være et problem, hvis der oprettes  \r\n\r\n et meget stort antal forskningsudvalg bare for de 14 institutioner,  \r\n\r\n lovforslaget omhandler, idet det bl.a. kan blive vanskeligt at rekruttere  \r\n\r\n tilstrækkelig mange kvalificerede eksterne medlemmer. Mindretallet finder i  \r\n\r\n det hele taget, at de muligheder, der findes i lovforslaget for at minimere  \r\n\r\n bureaukratiet, herunder nedsættelsen af fælles forskningsudvalg, jf. § 4,  \r\n\r\n stk. 7, bør udnyttes i størst mulig grad. </P>  \r\n\r\n<P>Et <I>mindretal</I> (Dansk Folkepartis medlem af udvalget) indstiller  \r\n\r\n lovforslaget til <I>forkastelse</I> ved 3. behandling. Det foreliggende  \r\n\r\n lovforslag giver kulturministeren vide rammer for, hvilke institutioner der  \r\n\r\n er omfattet af denne lov. Dansk Folkeparti mener, at der må være grænser for,  \r\n\r\n hvad der skal lovgives om i Danmark, og kan ikke se noget umiddelbart behov  \r\n\r\n for denne lovgivning. </P>  \r\n\r\n<P>Hanne Andersen (S) fmd. <I>Søren Hansen (S) Eva Fatum (S) Poul Qvist  \r\n\r\n Jørgensen (S) Peder Sass (S) Margrete Auken (SF) Elsebeth Gerner Nielsen (RV)  \r\n\r\n Aage Frandsen (SF) Peter Duetoft (CD) Ester Larsen (V) Helge Sander (V) Lars  \r\n\r\n Løkke Rasmussen (V)</I> nfmd. <I>Hans Christian Schmidt (V) Torben  \r\n\r\n Rechendorff (KF) Agnete Laustsen (KF) Brian Mikkelsen (KF) Ole Donner (DF)  \r\n\r\n</I></P>  \r\n\r\n<P>Fremskridtspartiet og Enhedslisten havde ikke medlemmer i udvalget. </P>  \r\n\r\n<P> <B>Bilag </B></P>  \r\n\r\n<P>Et af udvalgets spørgsmål til kulturministeren og dennes svar herpå </P>  \r\n\r\n<P> <I>Spørgsmål 2:</I>  </P>  \r\n\r\n<P>&#187;Der ønskes en redegørelse for de i § 1, stk. 2, § 2, stk. 2, § 4,  \r\n\r\n stk. 7, § 5, § 10, § 11 og § 13, stk. 2, foreslåede bemyndigelser til  \r\n\r\n kulturministeren. Hvad er baggrunden for bemyndigelserne, og hvorledes tænkes  \r\n\r\n de anvendt?&#187; </P>  \r\n\r\n<P> <I>Svar:</I>  </P>  \r\n\r\n<P>Lovforslaget er en opfølgning på forskningsministerens lov om  \r\n\r\n sektorforskningsinstitutioner. Sektorforskningsloven omfatter ikke de  \r\n\r\n arkiver, biblioteker, museer m.v., som tidligere havde status som  \r\n\r\n sektorforskningsinstitutioner. Af bemærkningerne fremgår det, at der i  \r\n\r\n Kulturministeriets lovgivning vil blive fastlagt retningslinjer for  \r\n\r\n forskningen på disse institutioner svarende til retningslinjerne for  \r\n\r\n sektorforskningsinstitutionerne. I lovforslaget har jeg derfor i videst  \r\n\r\n muligt omfang tilstræbt at skabe parallelitet til sektorforskningsloven.  \r\n\r\n Således er § 1, stk. 2, og § 5 til § 11 direkte paralleller til bestemmelser  \r\n\r\n i sektorforskningsloven. </P>  \r\n\r\n<P>Jeg har følgende kommentarer til de enkelte bemyndigelser: </P>  \r\n\r\n<P>§ 1, stk. 2 </P>  \r\n\r\n<P>Som det fremgår af bemærkningerne til lovforslaget, vil Kulturministeriet  \r\n\r\n i samarbejde med ministeriets rådgivende forskningsudvalg fastsætte de  \r\n\r\n forskningsmæssige krav, som institutionerne skal leve op til for at blive  \r\n\r\n omfattet af lovforslaget. Som udgangspunkt vil de institutioner, som jf.  \r\n\r\n bemærkningerne til lovforslaget hidtil har haft status som  \r\n\r\n sektorforskningsinstitutioner, blive omfattet af lovforslaget. Skulle det  \r\n\r\n vise sig, at enkelte institutioner ikke kan leve op til disse  \r\n\r\n forskningsmæssige krav, giver bemyndigelsen mulighed for at ophæve deres  \r\n\r\n status som forskningsinstitutioner. På længere sigt giver bemyndigelsen  \r\n\r\n naturligvis også mulighed for at lade nye institutioner omfatte af  \r\n\r\n lovforslaget. </P>  \r\n\r\n<P>§ 2, stk. 2 </P>  \r\n\r\n<P>Kulturministeriet oprettede i 1994 et rådgivende forskningsudvalg.  \r\n\r\n Udvalget rådgiver ministeriet i forskningsspørgsmål, herunder om initiativer  \r\n\r\n til styrkelse af rammerne for forskningen på Kulturministeriets  \r\n\r\n institutioner. I den sammenhæng kan der fra tid til anden være behov for  \r\n\r\n systematisk at få belyst specifikke forskningsmæssige problemstillinger på  \r\n\r\n tværs af institutionerne. </P>  \r\n\r\n<P>§ 4, stk. 7 </P>  \r\n\r\n<P>Det kan vise sig hensigtsmæssigt at etablere fælles forskningsudvalg for  \r\n\r\n mindre institutioner med beslægtet forskning. Det gives der mulighed for med  \r\n\r\n bemyndigelsen. </P>  \r\n\r\n<P>§ 5 </P>  \r\n\r\n<P>Det fremgår af bemærkningerne til forskningsministerens forslag til lov om  \r\n\r\n sektorforskningsinstitutioner, at der i dag er tre hovedtyper af statslige  \r\n\r\n forskningsinstitutioner: Højere læreanstalter,  \r\n\r\n sektorforskningsinstitutionerne samt arkiver, biblioteker, museer m.v., og at  \r\n\r\n forskningen inden for hver af de tre sektorer i videst muligt omfang bør  \r\n\r\n sikres ensartede rammebetingelser. I lovens § 4, stk. 3, bemyndiges  \r\n\r\n forskningsministeren til at fastsætte regler for ansættelsesprocedurer og  \r\n\r\n fagkyndig bedømmelse ved ansættelse af videnskabelige medarbejdere. </P>  \r\n\r\n<P>I Forskningsudvalgets betænkning over forslag til lov om  \r\n\r\n sektorforskningsinstitutioner lægger udvalget vægt på, at en lov om forskning  \r\n\r\n på arkiver, biblioteker, museer m.v. må skabe grundlag for, at disse  \r\n\r\n institutioners forskere ansættes på tilsvarende vilkår, som det kommer til at  \r\n\r\n ske i sektorforskningsinstitutionerne under hensyntagen til de eventuelle  \r\n\r\n forskelle, der måtte være med hensyn til behov og forudsætninger. </P>  \r\n\r\n<P>Bemyndigelsen i § 5 skal i givet fald bruges til at sikre, at  \r\n\r\n ansættelsesvilkårene for forskere på Kulturministeriets  \r\n\r\n forskningsinstitutioner udvikler sig i overensstemmelse med  \r\n\r\n ansættelsesvilkårene for forskere inden for den øvrige statslige  \r\n\r\n forskningssektor. Det er bl.a. af stor betydning for mobiliteten mellem de  \r\n\r\n tre sektorer. </P>  \r\n\r\n<P>§ 10 </P>  \r\n\r\n<P>På en række af Kulturministeriets forskningsudøvende institutioner er der  \r\n\r\n gennemført eller skal der gennemføres forskningsevalueringer. Sådanne  \r\n\r\n forskningsevalueringer bør udføres i overensstemmelse med nogle generelle  \r\n\r\n retningslinjer, som sikrer, at evalueringerne bliver uvildige og udføres i et  \r\n\r\n hensigtsmæssigt samspil med den evaluerede institution. </P>  \r\n\r\n<P>Jeg vil lægge vægt på, at sådanne retningslinjer i givet fald harmonerer  \r\n\r\n med de principper for forskningsevalueringer, som formuleres i det statslige  \r\n\r\n forskningsrådgivningssystem. </P>  \r\n\r\n<P>§ 11 </P>  \r\n\r\n<P>Der kan opstå en situation, hvor særlige forhold på en institution  \r\n\r\n bevirker, at en bestemmelse i lovforslaget er uhensigtsmæssig. I så fald vil  \r\n\r\n det kunne komme på tale at bringe undtagelsesbestemmelsen i anvendelse. </P>  \r\n\r\n<P>§ 13, stk. 2 </P>  \r\n\r\n<P>Forskningsudvalg i henhold til lovforslagets § 3 og § 4 skal være nedsat  \r\n\r\n inden 1. juli 1997. Det vil formodentlig ikke give anledning til problemer.  \r\n\r\n Skulle der imidlertid være saglige argumenter for, at denne tidsfrist er  \r\n\r\n uhensigtsmæssig for en institution, kan den eventuelt forlænges. Dermed  \r\n\r\n muliggøres en fleksibel iværksættelse af lovforslaget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "08/03/1996"
        },
        {
            "displayName": "Accession",
            "displayValue": "199514K00148"
        },
        {
            "displayName": "Entydig dokumentidentifikation",
            "displayValue": "CL000220"
        },
        {
            "displayName": "Dato for førstegangsindlæggelse",
            "displayValue": "08/03/1996"
        },
        {
            "displayName": "Dato for indlæggelse",
            "displayValue": "08/03/1996"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "148"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}