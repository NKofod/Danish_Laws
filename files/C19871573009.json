{
    "id": 46750,
    "title": "Til landets apoteker. Vedrørende tilladelse til forsøg med telefax og andre former for elektronisk overførsel af recepter. ",
    "documentTypeId": "140",
    "isSagsforlobPeriodValid": false,
    "shortName": "CIR nr 15730 af 11/06/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Til landets apoteker. Vedrørende tilladelse til  \r\n\r\n forsøg med telefax og andre former for elektronisk overførsel af recepter.  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Sundhedsstyrelsen har behandlet 3 henvendelser om tilladelse til forsøg  \r\n\r\n med telefax og andre former for datatransmissionsudstyr i forbindelse med  \r\n\r\n overførsel af recepter til apoteket. </P>  \r\n\r\n<P>Det drejer sig om følgende 3 typer forsøg: </P>  \r\n\r\n<P> Telefaxkommunikation </P>  \r\n\r\n<P>A. Overførsel af recepter fra receptudsteder til apotek. </P>  \r\n\r\n<P>B. Overførsel af recepter fra apoteksudsalg til apotek. </P>  \r\n\r\n<P> Anden datakommunikation </P>  \r\n\r\n<P>C. Overførsel af recepter fra receptudsteders mikrodatamat til apotek.  \r\n\r\n</P>  \r\n\r\n<P>Gennemførelsen af disse typer forsøg forudsætter dispensation fra visse  \r\n\r\n bestemmelser i Sundhedsstyrelsens bekendtgørelse om rekvirering og udlevering  \r\n\r\n af lægemidler. Det gælder bl.a. bestemmelsen om, at recepter skal være  \r\n\r\n underskrevet af receptudstederen. </P>  \r\n\r\n<P>På indeværende tidspunkt har Sundhedsstyrelsen givet tilladelse til, at de  \r\n\r\n to nævnte telefaxforsøg gennemføres, hvorimod en endelig stillingtagen til et  \r\n\r\n forsøg af sidstnævnte type afventer supplerende oplysninger fra ansøgeren.  \r\n\r\n</P>  \r\n\r\n<P>Sundhedsstyrelsen er bekendt med, at også andre apoteker overvejer at  \r\n\r\n igangsætte forsøg - først og fremmest med telefax. </P>  \r\n\r\n<P>Med udgangspunkt i de ovenfor nævnte to sager vil Sundhedsstyrelsen derfor  \r\n\r\n orientere om, hvilke generelle krav styrelsen agter at stille til forsøg -  \r\n\r\n specielt forsøg med telefax. </P>  \r\n\r\n<P>Samtidig vil Sundhedsstyrelsen benytte anledningen til kort at redegøre  \r\n\r\n for, hvilke opgaver Sundhedsstyrelsen iøvrigt varetager i forbindelse med  \r\n\r\n andre former for forsøgsvirksomhed på apoteksområdet. </P>  \r\n\r\n<P> Generelt om forsøg med ændret receptekspedition. </P>  \r\n\r\n<P>Forsøg med nye rutiner for receptekspedition, som indebærer, at en eller  \r\n\r\n flere bestemmelser i gældende regler (sædvanligvis bekendtgørelse om  \r\n\r\n rekvirering og udlevering af lægemidler) ikke kan efterleves, skal forelægges  \r\n\r\n Sundhedsstyrelsen, forinden forsøget kan iværksættes. I andre tilfælde, hvor  \r\n\r\n apoteket er i tvivl om hvorvidt forsøget nødvendiggør en dispensation fra  \r\n\r\n gældende regler, må Sundhedsstyrelsen også anbefale, at apoteket forinden  \r\n\r\n forelægger spørgsmålet for Sundhedsstyrelsen. </P>  \r\n\r\n<P>Henvendelsen skal indeholde følgende oplysninger: </P>  \r\n\r\n<P CLASS=PUNKT> <B>1.</B> Formålet med forsøget. </P>  \r\n\r\n<P CLASS=PUNKT> <B>2.</B> En detaljeret beskrivelse af de ændrede rutiner,  \r\n\r\n som ønskes afprøvet, og af hvorledes apoteket hermed mener at kunne  \r\n\r\n opretholde den nødvendige sikkerhed i receptekspeditionen. Såfremt der til  \r\n\r\n opretholdelsen af sikkerheden anvendes EDB eller andre former for teknisk  \r\n\r\n udstyr, skal tillige beskrives de sikkerhedssystemer, som er indbygget i  \r\n\r\n udstyret (adgangskontrol, sikkerhed i dataoverførsel, modtagerkontrol m.m.).  \r\n\r\n</P>  \r\n\r\n<P CLASS=PUNKT> <B>3.</B> En forsøgsplan, som omfatter oplysninger om,  \r\n\r\n hvorledes forsøget ønskes tilrettelagt, hvilke parter som deltager i  \r\n\r\n forsøget, forsøgsperiodens længde og hvorledes forsøget tænkes evalueret,  \r\n\r\n mens forsøget er i gang og efter afslutning af forsøgsperioden. </P>  \r\n\r\n<P>Sundhedsstyrelsen vil stille krav om at modtage en redegørelse for de  \r\n\r\n opnåede resultater, vurderet i relation til udgangspunktet for forsøget  \r\n\r\n (forsøgets problemstillinger). I redegørelsen skal specielt indgå en  \r\n\r\n vurdering af de forhold, som vedrører sikkerheden i receptekspeditionen. </P>  \r\n\r\n<P>Det skal understreges, at Sundhedsstyrelsens godkendelse alene vedrører  \r\n\r\n forhold, der har betydning for sikkerheden i receptekspeditionen. Der tages  \r\n\r\n således ikke stilling til eventuelle yderligere forhold, som der, med  \r\n\r\n udgangspunkt i samarbejdsaftalen mellem Danmarks Apotekerforening, Dansk  \r\n\r\n Farmaceutforening og Danske Apoteksteknikeres Forening eller med udgangspunkt  \r\n\r\n i den aftale om apotekets udvikling, som er indgået mellem Danmarks  \r\n\r\n Apotekerforening og Dansk Farmaceutforening, vil blive lagt vægt på af  \r\n\r\n organisationerne, jfr. nedenfor. </P>  \r\n\r\n<P> Særligt vedrørende forsøg med telefax. </P>  \r\n\r\n<P>Sundhedsstyrelsen har indtil videre begrænset forsøgene således, at de  \r\n\r\n ikke omfatter recepter på lægemidler, som er kopieringspligtige i henhold til  \r\n\r\n § 5 i Sundhedsstyrelsens bekendtgørelse om rekvirering og udlevering af  \r\n\r\n lægemidler. </P>  \r\n\r\n<P>I et forsøg, hvor telefax anvendes til overførsel af recepter fra  \r\n\r\n receptudsteder til apotek, har Sundhedsstyrelsen endvidere begrænset  \r\n\r\n recepternes gyldighed til kun at omfatte een udlevering. </P>  \r\n\r\n<P>I tilfælde, hvor telefax anvendes til oversendelse af recepter fra udsalg  \r\n\r\n til apotek med henblik på ekspedition der og senere udlevering fra udsalg, er  \r\n\r\n stillet krav om, at telefaxkopier efterfølgende sammenholdes med  \r\n\r\n originalrecepten, eller, i tilfælde af flergangsrecepter, en kopi heraf. </P>  \r\n\r\n<P> Sundhedsstyrelsens godkendelse af forsøg set i relation til aftalen  \r\n\r\n  mellem Danmarks Apotekerforening og Dansk Farmaceutforening om  apotekets  \r\n\r\n udvikling. </P>  \r\n\r\n<P>I henhold til punkt 10 i en handlingsplan til realisering af ovennævnte  \r\n\r\n udviklingsaftale skal der iværksættes en række initiativer til forsøg  \r\n\r\n vedrørende farmaceutens kontrolopgaver og disses sammenhæng med andre  \r\n\r\n farmaceutopgaver. I henhold til aftalen skal der nedsættes et sekretariat,  \r\n\r\n som bl.a. skal medvirke ved opstilling af rammer for forsøgsprojekterne.  \r\n\r\n Endvidere er tidligere på året nedsat en følgegruppe, hvori Danmarks  \r\n\r\n Apotekerforening, Dansk Farmaceutforening, Danske Apoteksteknikeres Forening,  \r\n\r\n Danmarks farmaceutiske Højskole og Sundhedsstyrelsen er repræsenteret. </P>  \r\n\r\n<P>Sundhedsstyrelsens opgave i denne gruppe er dels at bidrage til, at  \r\n\r\n rammerne for forsøgsvirksomhed udformes således, at nødvendige dispensationer  \r\n\r\n fra gældende regler efterfølgende kan forventes givet dels at forbedre  \r\n\r\n Sundhedsstyrelsens viden i almindelighed om aktuelle forsøgsplaner. </P>  \r\n\r\n<P>Derimod er det ikke Sundhedsstyrelsens opgave i gruppen på forhånd at  \r\n\r\n anerkende eller autorisere bestemte former for farmaceutopgaver, som ikke er  \r\n\r\n i overensstemmelse med/er omfattet af gældende regler. </P>  \r\n\r\n<P>Initiativer taget af ovennævnte følgegruppe eller forsøgssekretariat og  \r\n\r\n Sundhedsstyrelsens behandling af dispensationsansøgninger kan således ikke  \r\n\r\n erstatte hinanden, men udgør hver især et grundlag for forsøgsarbejdet. </P>  \r\n\r\n<P>P.D.V. </P>  \r\n\r\n<P>Jens Overø </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/09/1997"
        },
        {
            "displayName": "Accession",
            "displayValue": "C19871573009"
        },
        {
            "displayName": "Entydig dokumentidentifikation",
            "displayValue": "CM005509"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "15730"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "11/06/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Sundhedsstyrelsen"
        },
        {
            "displayName": "Ressortministeriets journalnummer",
            "displayValue": "SS's j.nr. 2500-8-1986"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}