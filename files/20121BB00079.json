{
    "id": 145933,
    "title": "Forslag til folketingsbeslutning om en skærpet indsats for bortførte børn",
    "documentTypeId": "480",
    "isSagsforlobPeriodValid": true,
    "shortName": "2012/1 BSF 79",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 20. marts 2013 af Eyvind Vesselbo (V), Ellen Trane Nørby (V) og Kristian Jensen (V)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om en skærpet indsats for bortførte børn</p>\r\n<p class=\"NormalInd\">Folketinget pålægger regeringen at samle myndighedernes behandling af børnebortførelsessager i en national indsatsenhed mod børnebortførelser i regi af et relevant ministerium. Ministeriet skal være hovedansvarlig for koordinationen mellem relevante myndigheder og den forurettede forælder med det formål hurtigst muligt at få løst børnebortførelsessager til gavn for bortførte børn såvel som forurettede forældre. Den nationale indsatsenhed mod børnebortførelser har til ansvar at hjælpe forurettede forældre med at få bortførte børn hjem.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Formålet med nærværende beslutningsforslag er at forbedre og optimere den nuværende indsats i forbindelse med børnebortførelsessager samt at samle myndighedernes kompetencer vedrørende børnebortførelser i en national indsatsenhed. I dag er 71 børn bortført fra Danmark til udlandet. De 71 børn er fordelt på 45 sager – 22 i Social- og Integrationsministeriet og 23 sager i Udenrigsministeriet. 19 af Udenrigsministeriets 23 sager vedrører børn, der er bortført til Mellemøsten og Nordafrika (Kilde: Ankestyrelsen og Udenrigsministeriet).</p>\r\n<p class=\"NormalInd\">Der eksisterer i dag en række civilretlige tilbud, som forældre til bortførte børn og forældre med mistanke om, at deres barn er i risiko for at blive bortført, kan benytte sig af. De eksisterende tilbud er imidlertid forankret i mange forskellige institutioner, hvorfor forslagsstillerne ønsker at fokusere ressourcerne ét sted og sikre en mere smidig og effektiv sagsbehandling.</p>\r\n<p class=\"NormalInd\">Den nationale indsatsenhed mod børnebortførelser skal fungere som en »one stop-shop«, hvor forældre til bortførte børn eller forældre med mistanke om, at deres barn er i fare for at blive bortført, kan henvende sig med alle spørgsmål. Den nationale indsatsenhed mod børnebortførelser skal have en hotline, hvor forældre til bortførte børn eller børn i risiko for at blive bortført kan henvende sig døgnet rundt alle ugens dage. Det skal være den nationale indsatsenheds ansvar at koordinere sagsbehandlingen mellem alle relevante myndigheder. Den forurettede forælder eller forælderen, hvis barn er i fare for at blive bortført, skal tilknyttes én sagsbehandler, der som udgangspunkt skal følge hele sagsforløbet.</p>\r\n<p class=\"NormalInd\">Da tid er en afgørende faktor i børnebortførelsessager, skal den nationale indsatsenhed mod børnebortførelser have som selvstændigt mål at være hurtigtarbejdende og effektiv i sagsbehandlingen, samtidig med at den nationale indsatsenhed skal sikre høj retssikkerhed i sagsbehandlingen.</p>\r\n<p class=\"NormalInd\">Den nationale indsatsenhed mod børnebortførelser skal tage sig af alle sager om børn, der er blevet bortført fra Danmark eller er i fare herfor. Den nationale indsatsenhed mod børnebortførelser skal med andre ord behandle sager om børnebortførelser til lande, der ikke er omfattet af Haagerkonventionen af 25. oktober 1980 om de civilretlige virkninger af internationale børnebortførelser. Den nationale indsatsenhed mod børnebortførelser skal have mulighed for at rejse til de lande, hvori de bortførte børn befinder sig, og benytte sig af Danmarks diplomatiske repræsentationer i de pågældende lande. Den nationale indsatsenhed mod børnebortførelser samt Danmarks diplomatiske repræsentationer skal have til ansvar at søge at mediere mellem det bortførte barns forældre samt myndighederne i det land, hvori det bortførte barn befinder sig.</p>\r\n<p class=\"NormalInd\">Såfremt de danske diplomatiske repræsentationer vurderer det mest hensigtsmæssigt, at en børnebortførelsessag repræsenteres af en partsrepræsentant, der ikke repræsenterer den danske stat, skal den nationale indsatsenhed være tilknyttet et dansk netværk af advokater med ekspertise i børnebortførelser. Netværket skal tilknyttes uddannede mediatorer som kan bistå i mediationsprocessen under koordination af den nationale indsatsenhed mod børnebortførelser og Danmarks diplomatiske repræsentationer. Det nationale netværk af advokater med ekspertise i børnebortførelsessager, skal løbende efteruddannes, således at de altid er opdaterede på dansk og international lovgivning og retspraksis.</p>\r\n<p class=\"NormalInd\">Endelig skal den nationale indsatsenhed mod børnebortførelser have til ansvar, at Danmark i relevante fora, herunder Haagerkonferencen tager initiativ til at følge op på og evaluere effekten af initiativet fra  november 2011, så det i højere grad sikres, at Haagerkonventionen af 25. oktober 1980 om de civilretlige virkninger af internationale børnebortførelser bliver overholdt af de ratificerende stater, således at behandlingen af børnebortførelsessager foregår, som Haagerkonventionen tilsiger.</p>\r\n<p class=\"NormalInd\">Den nationale indsatsenhed mod børnebortførelser foreslås finansieret gennem satspuljemidlerne med 5 mio. kr. årligt over 4 år i tillæg til de eksisterende årsværk, der i dag beskæftiger sig med børnebortførelser i Social- og Integrationsministeriet samt i Udenrigsministeriet.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Eyvind Vesselbo</span> (V) m.fl.:</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om en skærpet indsats for bortførte børn.</p>\r\n<p class=\"ForslagsNummer\">(Beslutningsforslag nr. B 79)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2012/1 BF 79",
            "stateLabel": "Bortfaldet",
            "references": [
                {
                    "shortName": "2012/1 BSF 79",
                    "title": "Forslag til folketingsbeslutning om en skærpet indsats for bortførte børn",
                    "presentationName": "Beslutningsforslag som fremsat",
                    "documentTypeId": 480,
                    "documentId": 145933,
                    "eliUri": "/eli/ft/20121BB00079",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20121/beslutningsforslag/b79/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "21/03/2013"
        },
        {
            "displayName": "Accession",
            "displayValue": "20121BB00079"
        },
        {
            "displayName": "Entydig dokumentidentifikation",
            "displayValue": "AX014803"
        },
        {
            "displayName": "Dato for førstegangsindlæggelse",
            "displayValue": "21/03/2013"
        },
        {
            "displayName": "Dato for indlæggelse",
            "displayValue": "21/03/2013"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "79"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}