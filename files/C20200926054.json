{
    "id": 214296,
    "title": "Orientering om reglerne for anbragte børn og unges samvær med forældre og netværk i forlængelse af opdatering af COVID-19-bekendtgørelsen på socialområdet (Til kommunerne, socialtilsynene, Ankestyrelsen, relevante andre myndigheder og organisationer m.v., anbringelsessteder og plejeforældre)",
    "documentTypeId": "200",
    "isSagsforlobPeriodValid": true,
    "shortName": "SKR nr 9260 af 01/05/2020",
    "documentHtml": "<div class=\"bjelke\">Oversigt (indholdsfortegnelse)</div><div class=\"toc\">\r\n   <table class=\"Indholdsfortegnelse\">\r\n      <tr>\r\n         <td class=\"IndholdsfortegnelseId\">\r\n            <a href=\"#id432eda0d-2ee6-42fe-8930-7c0e120c9c5c\">Bilag 1</a>\r\n         </td>\r\n         <td class=\"IndholdsfortegnelseTekst\">\r\n         </td>\r\n      </tr>\r\n   </table>\r\n</div><div class=\"bjelke\">Den fulde tekst</div><p class=\"Titel2\">Orientering om reglerne for anbragte børn og unges samvær med forældre og netværk i forlængelse af opdatering af COVID-19-bekendtgørelsen på socialområdet</p>\r\n<p class=\"UnderTitel2\">(Til kommunerne, socialtilsynene, Ankestyrelsen, relevante andre myndigheder og organisationer m.v., anbringelsessteder og plejeforældre)</p>\r\n<p>Denne orienteringsskrivelse er et supplement til Social- og Indenrigsministeriets orienteringsskrivelse af 1. maj 2020 om håndtering af COVID-19 på det sociale område.</p>\r\n<p>\r\n   <span class=\"Italic\">Ændring af reglerne om samvær mellem et anbragt barn og familien eller netværket efter COVID-19-bekendtgørelsen på socialområdet</span>\r\n</p>\r\n<p>Med vedlagte bekendtgørelse nr. 559 af 30. april 2020 om mulighed for midlertidig fravigelse af forpligtelser for det offentlige og af privates rettigheder over for det offentlige på socialområdet som led i håndtering af Coronavirussygdom 2019 (COVID-19) ændres kommunalbestyrelsens adgang til at træffe afgørelse om anbragte børns samvær med deres familie og netværk.</p>\r\n<p>Med ændringerne vil det ikke længere være muligt for kommunalbestyrelsen midlertidigt at suspendere anbragte børn og unges samvær med forældre og netværk som følge af indsatsen mod COVID-19.</p>\r\n<p>Det betyder, at hvis en kommune står i en situation, hvor det er nødvendigt at foretage en prioritering af de personalemæssige ressourcer pga. af håndteringen af COVID-19 efter en konkret vurdering i den enkelte sag, fremover alene efter reglerne i bekendtgørelsen kan træffe afgørelse om midlertidigt at ændre måden, hvorpå et samvær mellem et anbragt barn eller ung og familie eller netværk gennemføres.</p>\r\n<p>Reglerne om samvær i lov om social service (herefter serviceloven) er dog ikke ændret – heller ikke de regler i loven, der vedrører afbrydelse af samvær.</p>\r\n<p>\r\n   <span class=\"Italic\">Generelt om reglerne om samvær mellem et anbragt barn og familien eller netværket</span>\r\n</p>\r\n<p>Udgangspunktet er, at anbragte børn og unge har ret til samvær og kontakt med deres familie og netværk - også i den aktuelle situation. Samtidig er det afgørende, at man begrænser den sociale kontakt for at passe på de anbragte børn og unge og mindske spredningen af Coronavirussygdom 2019 (COVID-19).</p>\r\n<p>Det er kommunerne, der træffer afgørelse om samvær i forhold til anbragte børn og unge efter serviceloven, medmindre et samvær helt skal afbrydes. I disse tilfælde træffes afgørelsen af børn og unge-udvalget i kommunen.</p>\r\n<p>Det er dermed fortsat kommunalbestyrelsen, der efter en konkret vurdering i den enkelte sag kan træffe afgørelse om omfanget og udøvelsen af samværet og kontakten og kan fastsætte nærmere vilkår herfor.</p>\r\n<p>Hvis en kommune står i en situation, hvor det er nødvendigt at foretage en prioritering af de personalemæssige ressourcer pga. af håndteringen af COVID-19, giver COVID-19-bekendtgørelsen på socialområdet som nævnt oven for derudover mulighed for, at kommunalbestyrelsen i en sådan situation efter en konkret vurdering i den enkelte sag kan træffe afgørelse om midlertidigt at ændre måden, hvorpå et samvær mellem et anbragt barn eller ung og familie eller netværk gennemføres.</p>\r\n<p>\r\n   <span class=\"Italic\">Vedrørende plejefamilier og afholdelse af samvær med barnet eller den unges familie og netværk</span>\r\n</p>\r\n<p>Som det fremgår oven for, skal den anbringende kommune foretage en konkret vurdering af omfanget af samværet mellem barnet og forældrene og fastsætte nærmere vilkår for samværet og kontakten. Det gælder ikke mindst i de tilfælde, hvor barnet bor i en plejefamilie, hvor der evt. måtte være særligt sårbare familiemedlemmer.</p>\r\n<p>I kommunens vurdering af omfanget af samværet skal der generelt tages højde for oplysninger om samværspersonens helbredsmæssige tilstand, herunder oplysninger om, hvorvidt vedkommende eller personer i husstanden har symptomer på at være smittet med COVID-19 samt den adfærd, som samværspersonen må forventes at udvise under samværet, herunder særligt overholdelse af de sundhedsmæssige forholdsregler fra sundhedsmyndighederne for at forebygge og inddæmme udbredelse af COVID-19.</p>\r\n<p>I forbindelse med vurderingen bør kommunen overveje, hvor samværet skal foregå, herunder om samværet kan gennemføres i forældrenes hjem, eller om samværet bør foregå i plejefamiliens hjem, samt overveje hvor mange personer, der skal deltage i samværet.</p>\r\n<p>Det anbefales, at den anbringende kommune er meget konkret og handlingsanvisende på rammen for samværet, herunder i forhold til tidsrum, sted, og hvilke aktiviteter man kan foretage sig med sine børn i perioden for COVID-19.</p>\r\n<p>Konkrete eksempler på rammerne for gennemførelse af samvær kan være at gå en tur med barnet eller den unge, at lave udendørsaktiviteter i haven såsom lege eller at lave kreative aktiviteter som f.eks. samle og male på sten, hvis der er tale om mindre børn.</p>\r\n<p>Der findes flere eksempler i Sundhedsstyrelsens Inspirationskatalog til pædagogiske aktiviteter under coronaepidemien<a class=\"FodnoteHenvisning\" name=\"Henvisning_id3916727a-38a6-49fa-9aa3-ca781b539dd7\" href=\"#id3916727a-38a6-49fa-9aa3-ca781b539dd7\">1)</a>.</p>\r\n<p>\r\n   <span class=\"Italic\">Generelle sundhedsmæssige anbefalinger for afholdelse af samvær</span>\r\n</p>\r\n<p>Når et anbragt barn skal have samvær med familien eller netværket, skal både forældre, netværk mv. og anbringelsesstedet altid følge og indrette sig efter sundhedsmyndighedernes generelle anbefalinger, herunder om at holde afstand og god håndhygiejne. Man kan læse de seneste anbefalinger her: https://www.sst.dk/da/corona.</p>\r\n<p>Personalet på anbringelsesstedet kan også få svar på spørgsmål om COVID-19 hos Styrelsen for Patientsikkerhed. Hotlinen kan kontaktes på 70 20 02 66 – den er åben alle dage kl. 9-22.</p><div class=\"Givet\" id=\"Givet\"><p class=\"Givet\" align=\"center\">Social- og Indenrigsministeriet, den 1. maj 2020</p><p class=\"Sign1\" align=\"center\">Dan Theolander Holmgreen</p><p class=\"Sign2\" align=\"right\"></p></div><a id=\"id432eda0d-2ee6-42fe-8930-7c0e120c9c5c\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B1\">\r\n   </span>\r\n   <span id=\"Bil1\">Bilag 1</span>\r\n</p>\r\n<p class=\"KapitelOverskrift2\">Bekendtgørelse nr. 559 af 30. april 2020 om mulighed for midlertidig fravigelse af forpligtelser for det offentlige og af privates rettigheder over for det offentlige på socialområdet som led i håndtering af Coronavirussygdom 2019 (COVID-19)</p>\r\n<p>Bekendtgørelsen vedlægges ikke, men kan ses <a href=\"eli/accn/B20200055905#A\">her</a>.</p><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id3916727a-38a6-49fa-9aa3-ca781b539dd7\" href=\"#Henvisning_id3916727a-38a6-49fa-9aa3-ca781b539dd7\">1)</a> https://www.sst.dk/da/Udgivelser/2020/Inspirationskatalog-til-paedagogiske-aktiviteter.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/05/2020"
        },
        {
            "displayName": "Accession",
            "displayValue": "C20200926054"
        },
        {
            "displayName": "Entydig dokumentidentifikation",
            "displayValue": "CY000462"
        },
        {
            "displayName": "Dato for førstegangsindlæggelse",
            "displayValue": "02/05/2020"
        },
        {
            "displayName": "Dato for indlæggelse",
            "displayValue": "02/05/2020"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9260"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "01/05/2020"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Social- og Indenrigsmin., j.nr. 2020-4461"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}