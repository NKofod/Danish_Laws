{
    "id": 153502,
    "title": "Ankestyrelsens principafgørelse 165-11 om arbejdsskade - erhvervsevnetabserstatning - deltid - erhvervsevnetabsprocent - årsløn",
    "documentTypeId": "240",
    "isSagsforlobPeriodValid": true,
    "shortName": "KEN nr 10202 af 04/10/2011",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 165-11 om arbejdsskade - erhvervsevnetabserstatning - deltid - erhvervsevnetabsprocent - årsløn</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Når erhvervsevnetabsprocenten for en deltidsansat skal fastsættes, er udgangspunktet, at skadelidte har fuld erhvervsevne på skadestidspunktet, medmindre der foreligger oplysninger om andet. Som udgangspunkt er det uden betydning for fastsættelse af erhvervsevnetabsprocenten, at skadelidte på skadestidspunktet ikke udnytter sin arbejdsevne til at arbejde på fuld tid.</p>\r\n   <p class=\"TekstGenerel\">Det er derimod udgangspunktet, at årslønnen fastsættes som svarende til en fuldtidsstilling, hvis skadelidte havde fuld erhvervsevne på skadestidspunktet, og skadelidte kan godtgøre, at deltidsstillingen var af midlertidig karakter.</p>\r\n   <p class=\"TekstGenerel\">Skadelidte havde ikke godtgjort, at hendes deltidsansættelse var af midlertidig karakter. Der var tale om en 49-årig kvinde, som blev uddannet frisør i 1980 og havde arbejdet fuldtid inden for dette erhverv fra 1981-1987. I forbindelse med at hun fik et barn, valgte hun at skifte erhverv til social- og sundhedsassistent og at gå ned i tid. Barnet var på skadestidspunktet 21 år. Der forelå oplysninger om, at kommunen, hvor hun var ansat, ikke tilbød fuldtidsstillinger indenfor hendes erhverv.</p>\r\n   <p class=\"TekstGenerel\">Ankestyrelsen lagde vægt på, at der ikke forelå oplysninger om, at skadelidte havde forsøgt at påtage sig ekstra aften og weekendvagter for at gå op i tid. Der var desuden mulighed for at søge en fuldtidsstilling i en anden kommune.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om arbejdsskadesikring - lovbekendtgørelse nr. 848 af 7. september 2009 - § 17 og § 24</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har i principielt møde truffet afgørelse om tab af erhvervsevne som følge af din arbejdsskade.</p>\r\n<p>Vi har behandlet sagen principielt for at tage stilling til, hvornår skadelidte har løftet bevisbyrden for, at ansættelsen på nedsat tid var af midlertidig karakter.</p>\r\n<p>Resultatet er</p>\r\n<p>• Du har ikke ret til erstatning for tab af erhvervsevne på mere end 30 procent, som du allerede har fået</p>\r\n<p>• Vi har fastsat din årsløn til 243.000 kr.</p>\r\n<p>Vi er således kommet til samme resultat som Arbejdsskadestyrelsen.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelse for afgørelsen om erhvervsevnetab</span>\r\n</p>\r\n<p>Vi har fastsat dit erhvervsevnetab til 30 procent.</p>\r\n<p>Det fremgår af Højesterets dom af den 16. august 2010, at ved fastsættelse af erhvervsevnetabsprocenten er udgangspunktet, at skadelidte på skadestidspunktet havde fuld erhvervsevne, medmindre der foreligger oplysninger om andet. Det afgørende er således ikke, om skadelidte på skadestidspunktet udnyttede sin arbejdsevne til at arbejde på fuld tid.</p>\r\n<p>Vi vurderer, at du forud for arbejdsskaden havde fuld erhvervsevne, da der ikke er oplyst andet.</p>\r\n<p>Vi har fastsat dit erhvervsevnetab til 30 procent, fordi du på nuværende tidspunkt er i fleksjob, og overgangen til fleksjob er begrundet i arbejdsskadens følger. Tabet af erhvervsevne for personer, der efter en arbejdsskade er i fleksjob, fastsættes på grundlag af forskellen mellem indtjeningen før arbejdsskaden og indtjeningen i fleksjobbet.</p>\r\n<p>Din indtægt inden skaden var fastsat til 243.000 kr. Da vi vurderer, at du forud for arbejdsskaden havde en fuld erhvervsevne, har vi regnet ud, hvor meget du ville have tjent, hvis du havde arbejdet i en fuldtidsstilling forinden skaden. Herefter er dette beløb opreguleret til 2010 niveau. Uden skaden og på fuld tid kunne du have tjent 322.588,75 kr. årligt.</p>\r\n<p>Din indtjening fra 1. februar 2010, efter du er overgået til fleksjob, svarer til 233.695,08 kr. årligt.</p>\r\n<p>Dette svarer til en lønnedgang på 27,6 procent. Dit erhvervsevnetab er herefter vurderet til 30 procent.</p>\r\n<p>Oplysningerne fremgår særligt af brev af 18. maj 2010 fra din advokat, aftale om fuldtidsansættelse mellem A Kommune og A forbund indgået til Arbejdsskadestyrelsen den 8. juni 2010, brev fra din advokat af den 17. august 2010.</p>\r\n<p>\r\n   <span class=\"Bold\">Begrundelse for afgørelsen om årsløn</span>\r\n</p>\r\n<p>Vi har fastsat din årsløn til 243.000 kr. Dette svarer til den løn, du tjente i året før arbejdsskaden i en 30 timers stilling.</p>\r\n<p>Vi finder, at du ikke har løftet bevisbyrden for, at du arbejdede i en midlertidig deltidsstilling på skadestidspunktet.</p>\r\n<p>Årslønnen skal fastsættes som svarende til en fuldtidsansættelse, hvis det anses for godtgjort, at skadelidte forud for arbejdsskaden havde fuld erhvervsevne, og at deltidsansættelsen var af midlertidig karakter.</p>\r\n<p>Vi har lagt til grund, at du på tidspunktet for arbejdsskaden i 2008 var ansat i en deltidsstilling på 30 timer i dagvagt som social og sundhedsassistent i A kommune. Vi finder ikke, at din deltidsansættelse har været begrundet i familiemæssige årsager. Vi har lagt vægt på, at dit barn var 21 år på skadestidspunktet, og at din deltidsansættelse dermed ikke længere var begrundet i familiemæssige hensyn.</p>\r\n<p>Vi finder endvidere, at du heller ikke på anden måde har dokumenteret, at din deltidsansættelse var af midlertidig karakter. Du har ikke dokumenteret, at du har forsøgt, at påtage dig ekstra aften og weekendvagter for at komme op i tid. Endvidere foreligger der heller ikke dokumentation for, at du har forsøgt at søge en fuldtidsstilling udenfor A kommune.</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>A forsikring påpeger i kommentarer til klagen af den 29. november 2010, at Arbejdsskadestyrelsen har fastsat dit erhvervsevnetab til 30 procent efter at have opreguleret den ugentlige arbejdsindtægt fra en 30 timers til en 37 timers.</p>\r\n<p>A forsikring er enige i, at du havde fuld erhvervsevne forud for skaden. A forsikring er derimod ikke enige i, at der, for så vidt angår årslønnen, sker en opregulering fra 30 til 37 timer.</p>\r\n<p>Vi bemærker, at Arbejdsskadestyrelsen har fastsat din årsløn til 243.000 svarende til en 30 timers stilling. Årslønnen er fastsat på baggrund af din reelle indtægt forud for skaden jf. lønoplysninger.</p>\r\n<p>For at finde den rette erhvervsevnetabsprocent har Arbejdsskadestyrelsen i deres afgørelse lavet en beregning på, hvor meget du ville have været værd på arbejdsmarkedet som fuldtidsansat uden arbejdsskaden, og hvor meget du er værd med arbejdsskaden. Dette stemmer overens med udgangspunktet om, at skadelidte som udgangspunkt skal anses som om, hun havde fuld erhvervsevne forud for skaden.</p>\r\n<p>Din advokat bemærker i brev af den 3. december 2010, at det forud for arbejdsskaden ikke var muligt at opnå en stilling svarende til 37 timer social- og sundhedshjælper, da disse stillinger ikke blev oprettet som fuldtidsstillinger. Din advokat påpeger, at der først den 19. december 2008 blev der indgået en aftale mellem A forbund og A kommune om, at ansatte i ældreservice pr. 1. januar 2009 har ret til fuldtidsansættelse.</p>\r\n<p>Vi bemærker, at en sådan aftale mellem A forbund og A kommune ikke dokumenterer, at du ville have påtaget dig en fuldtidsstilling, såfremt arbejdsskaden ikke var indtruffet. Vi henviser til begrundelsen for afgørelsen.</p>\r\n<p>\r\n   <span class=\"Bold\">Oplysningerne i sagen</span>\r\n</p>\r\n<p>Vi har afgjort sagen på grundlag af</p>\r\n<p>• de oplysninger, som forelå, da Arbejdsskadestyrelsen traf afgørelse i sagen</p>\r\n<p>• Arbejdsskadestyrelsens afgørelse af 3. november 2010. Ved denne afgørelse fik du tilkendt 30 procent i erhvervsevnetab</p>\r\n<p>• klagen til Ankestyrelsen</p>\r\n<p>• Arbejdsskadestyrelsens brev om genvurdering</p>\r\n<p>• Brev fra din advokat af den 3. december 2010</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20111020225"
        },
        {
            "displayName": "Entydig dokumentidentifikation",
            "displayValue": "BS006304"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10202"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "04/10/2011"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1228383-10"
        },
        {
            "displayName": "Stikord",
            "displayValue": "165-11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}