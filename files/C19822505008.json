{
    "id": 42015,
    "title": "FORSVARESKOMMANDOBESTEMMELSE Ø.605-1 om forsvarets salgsbestemmelser for kasseret materiel. ",
    "documentTypeId": "590",
    "isSagsforlobPeriodValid": false,
    "shortName": "BST nr 25050 af 31/08/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>FORSVARESKOMMANDOBESTEMMELSE Ø.605-1 om  \r\n\r\n forsvarets salgsbestemmelser for kasseret materiel. </H1>  \r\n\r\n<P></P>  \r\n\r\n<BR>  \r\n\r\n<P>Forsvarskommandobestemmelse Ø.605-1 autoriseres herved til brug i  \r\n\r\n forsvaret. </P>  \r\n\r\n<P>Hidtidige bestemmelser m.v., der erstattes af nærværende bestemmelse, vil  \r\n\r\n blive sat ud af kraft ved særlig skrivelse eller befaling. </P>  \r\n\r\n<P>Bestemmelsen indsættes i eget samlebind, der også indeholder  \r\n\r\n Forsvarskommandoens indkøbsbestemmelser. </P>  \r\n\r\n<P>Rettelsesmeddelelser vil blive udsendt efter behov. </P>  \r\n\r\n<P>EB </P>  \r\n\r\n<P>A.H.CHRISTENSEN </P>  \r\n\r\n<P>generalmajor </P>  \r\n\r\n<P>Chef for Økonomistaben </P>  \r\n\r\n<P> Fordeling: Jf. fordelingsliste </P>  \r\n\r\n<P> INDHOLDSFORTEGNELSE </P>  \r\n\r\n<P>Autorisationsskrivelse </P>  \r\n\r\n<P>Rettelsesskema INDL-1 </P>  \r\n\r\n<P>Indholdsfortegnelse - 3 </P>  \r\n\r\n<P>Fordelingsliste - 5 </P>  \r\n\r\n<PRE>  \r\n\r\n AFSNIT I:   GENERELT  \r\n\r\n            1. Anvendelsesområde                    Side  1  \r\n\r\n             2. Afhændende myndigheder               -     1  \r\n\r\n             3. Underretning til andre myndigheder   -     2  \r\n\r\n AFSNIT II:  UDBUD I FORBINDELSE MED BORTSALG       -     2  \r\n\r\n AFSNIT III: OFFENTLIG AUKTION  \r\n\r\n            1. Generelt                             -     3  \r\n\r\n             2. Auktionsvilkår                       -     4  \r\n\r\n AFSNIT IV: OFFENTLIGT SALG                         -     5  \r\n\r\n AFSNIT V:   UNDERHÅNDSSALG                          -     6  \r\n\r\n AFSNIT VI:  INDBYTNING                              -     7  \r\n\r\n AFSNIT VII: Særlige regler for afhændelse af  \r\n\r\n             etablissementsmateriel.                 -     7  \r\n\r\n Tillæg:     Forsvarskommandoens auktionsaftale med  \r\n\r\n             Direktoratet for Statens Indkøb.  \r\n\r\n</PRE>  \r\n\r\n<P> FORDELINGSLISTE </P>  \r\n\r\n<P> Myndighed </P>  \r\n\r\n<P CLASS=PUNKT> <B>1.</B> Fordeles og forvaltes af HRFV (290) </P>  \r\n\r\n<P CLASS=PUNKT> <B>2.</B> Fordeles og forvaltes af SMK PUBSEK (60) </P>  \r\n\r\n<P CLASS=PUNKT> <B>3.</B> Fordeles og forvaltes af FMK PUBSEK (80) </P>  \r\n\r\n<P CLASS=PUNKT> <B>4.</B> Fordeles og forvaltes af FKO PUBSAM (30) (intern  \r\n\r\n fordeling) </P>  \r\n\r\n<PRE>  \r\n\r\n Materielstabens materiel- og logistikafdeling (MM)   3  \r\n\r\n Materielstabens logistiksektion               (MM4)  1  \r\n\r\n Økonomistabens økonomiafdeling                (ØØ)   1  \r\n\r\n Økonomistabens forvaltningssektion            (ØA1)  4  \r\n\r\n Økonomistaben, Centralledelsen for  \r\n\r\n Forsvarets cafeterier                         (ØA4)  3  \r\n\r\n Forsvarets Materielintendantur                (FMI) 11  \r\n\r\n FKO PUBSAM (reserve)                                 7  \r\n\r\n</PRE>  \r\n\r\n<P> AFSNIT I </P>  \r\n\r\n<P> GENERELT </P>  \r\n\r\n<P>1. Anvendelsesområde. </P>  \r\n\r\n<P>a. De efterfølgende bestemmelser gælder ved afhændelse af materiel, der er  \r\n\r\n kasseret ved en af forsvarets kassationsforretninger. </P>  \r\n\r\n<P>Når materiellet er kasseret, skal der foretages en vurdering af, om </P>  \r\n\r\n<P>- materiellet skønnes anvendeligt et andet sted inden for forsvaret (se  \r\n\r\n pkt. 3) eller </P>  \r\n\r\n<P>- materiellet skønnes anvendeligt inden for civile statsmyndigheder (se  \r\n\r\n note og pkt. 3) eller </P>  \r\n\r\n<P>- materiellet hverken er anvendeligt inden for forsvaret eller ved civile  \r\n\r\n statsmyndigheder (se pkt. 2 ). </P>  \r\n\r\n<P>b. For afhændelse af etablissementsmateriel gælder særlige regler fra 1  \r\n\r\n JAN 1987 - jf. Afsnit VII. </P>  \r\n\r\n<P>c. Gældende lovgivning herunder Danmarks internationale forpligtelser samt  \r\n\r\n særlige salgsbestemmelser m.v., udsendt af en dertil kompetent myndighed,  \r\n\r\n følges i øvrigt ved afhændelse af kasseret materiel. </P>  \r\n\r\n<P>2. Afhændende myndigheder. </P>  \r\n\r\n<P>a. Afhændelse (overdragelse eller bortsalg af kasseret materiel) sker ved  \r\n\r\n materielkommandoernes (MAK) foranstaltning, jf. dog Afsnit VII. </P>  \r\n\r\n<P>b. Salg sker normalt på de af MAK afholdte auktioner. I særlige tilfælde,  \r\n\r\n f.eks. hvor det drejer sig om salg af materiel af ringe værdi i forhold til  \r\n\r\n omfang og/eller vægt, kan MAK overdrage beføjelsen til bortsalg til de  \r\n\r\n lokalforvaltende myndigheder. Er der derimod tale om tungt og/eller  \r\n\r\n omfangsrigt materiel af nogen værdi, kan MAK i stedet vælge at lade  \r\n\r\n besigtigelse og selve den fysiske udlevering til køber ske på lokalstedet,  \r\n\r\n medens salgsforretningen for materiellet sker på auktionen. </P>  \r\n\r\n<P>c. MAK bør indbyrdes koordinere afhændelsesforretningerne således at  \r\n\r\n kasseret materiel, når det er hensigtsmæssigt, kan overføres til salg fra en  \r\n\r\n MAK til en anden. I overvejelserne om en sådan overførsel bør medtages hensyn  \r\n\r\n til de administrative omkostninger. </P>  \r\n\r\n<P>d. Overdragelse af kasseret materiel til humanitære hjælpeorganisationer  \r\n\r\n kan finde sted, idet der dog rettes henvendelse til Forsvarskommandoen (FKO),  \r\n\r\n når der er tale om materiel af større økonomisk omfang. </P>  \r\n\r\n<P>e. FKO har truffet aftale med Direktoratet for statens indkøb om, at  \r\n\r\n institutioner, der er tilsluttet statens centrale indkøbsordninger, efter  \r\n\r\n forudgående aftale med MAK, vil kunne benytte forsvarets auktioner ved salg  \r\n\r\n af kasseret materiel. De nærmere regler herfor fremgår af tillæg. </P>  \r\n\r\n<P> NOTE: </P>  \r\n\r\n<P>Ved &#187;civile statsmyndigheder&#171; forstås ministerier, styrelser,  \r\n\r\n statsinstitutioner og statsvirksomheder uden for forsvarets område samt  \r\n\r\n institutioner, der uden nødvendigvis at være egentlige statsinstitutioner dog  \r\n\r\n er tilsluttet statens centrale indkøbsordninger. visse efterskoler, tekniske  \r\n\r\n skoler m.v., er således omfattet af ordningen. Oplysning om, hvorvidt en  \r\n\r\n institution er tilsluttet statens centrale indkøbsordninger kan i  \r\n\r\n tvivlstilfælde indhentes hos Direktoratet for statens indkøb. </P>  \r\n\r\n<P>3. Underretning til andre myndigheder. </P>  \r\n\r\n<P>a. Med henblik på at sikre, at kasseret materiel i videst muligt omfang  \r\n\r\n nyttiggøres inden for forsvaret, skal MAK sørge for, at alle myndigheder  \r\n\r\n under Forsvarsministeriet (FMN), der kan tænkes at have interesse i det  \r\n\r\n udbudte materiel, i så god tid som muligt forud for auktionen underrettes om  \r\n\r\n dennes afholdelse samt om, hvor og hvornår materiellet kan besigtiges med  \r\n\r\n henblik på evt. forlods udtagning. </P>  \r\n\r\n<P>b. Hvor MAK i øvrigt skønner, at kasseret materiel er anvendeligt inden  \r\n\r\n for civile statsmyndigheder, bør der rettes henvendelse herom til  \r\n\r\n Direktoratet for statens indkøb med henblik på optagelse af sådant materiel i  \r\n\r\n direktoratets meddelelser til statens institutioner. Henvendelse kan også  \r\n\r\n rettes direkte til de muligt interesserede myndigheder. Omtalte henvendelser  \r\n\r\n har til formål at give civile statsmyndigheder mulighed for besigtigelse og  \r\n\r\n evt. udtagning forud for auktionen. </P>  \r\n\r\n<P>c. Levering til myndigheder under FMN sker uden betaling, mens civile  \r\n\r\n statsmyndigheder betaler en nærmere fastsat vurderingssum, der afregnes på  \r\n\r\n sædvanlig måde over kontiene &#187;Interne statslige overførsler&#171;.  \r\n\r\n Fremkommer der fra en civil statsmyndighed anmodning om at måtte overtage  \r\n\r\n materiel uden betaling skal anmodningen forelægges FKO til afgørelse. </P>  \r\n\r\n<P> AFSNIT II </P>  \r\n\r\n<P> UDBUD I FORBINDELSE MED BORTSALG </P>  \r\n\r\n<P CLASS=PUNKT> <B>1.</B> MAK bør som hovedregel sørge for, at kasseret  \r\n\r\n materiel for hvilket der ikke er anvendelse inden for forsvaret eller civile  \r\n\r\n statsmyndigheder, bortsælges hurtigst muligt efter kassationen, således at  \r\n\r\n der ikke opstår unødvendige omkostninger til opbevaring, værdiforringelse og  \r\n\r\n svind. Er der tale om materiel, hvis værdi er konjunkturpræget, f.eks.  \r\n\r\n metaller og andre råstoffer, og der ikke er tale om en ringe værdi, bør MAK  \r\n\r\n dog søge materiellet solgt på et tidspunkt, hvor det skønnes, at der  \r\n\r\n foreligger de bedste betingelser for bortsalget. </P>  \r\n\r\n<P CLASS=PUNKT> <B>2.</B> Før udbud finder sted, bør MAK fastsætte en  \r\n\r\n vurderingspris, under hvilken salg normalt ikke bør ske. Ved overtagelse af  \r\n\r\n materiel til bortsalg m.v. fra en myndighed uden for forsvaret skal oplysning  \r\n\r\n om vurderingspris medfølge. Vurderingspriserne noteres forlods i  \r\n\r\n salgsprotokollen - jf. Afsnit III. Priserne bør ikke offentliggøres, da det  \r\n\r\n frie bud på en auktion herved kan hæmmes. </P>  \r\n\r\n<P CLASS=PUNKT> <B>3.</B> Ved selve udbudet bør MAK sørge for, at materiellet  \r\n\r\n er opdelt på en sådan måde, at der ved bortsalg opnås bedst mulig pris. </P>  \r\n\r\n<P CLASS=PUNKT> <B>4.</B> Personer, der selv er interesseret i direkte eller  \r\n\r\n indirekte at afgive tilbud på det kasserede materiel, må ikke udpeges af MAK  \r\n\r\n til at fremvise materiellet for andre potentielle købere. </P>  \r\n\r\n<P CLASS=PUNKT> <B>5.</B> Væsentlige mangler ved det kasserede materiel skal  \r\n\r\n oplyses over for potentielle købere, uanset om materiellet sælges som beset .  \r\n\r\n</P>  \r\n\r\n<P>Oplysningerne om mangler kan dog bestå af notater og lignende i dokumenter  \r\n\r\n (auktionskatalog), logbøger m.v.), der er tilgængelige for tilbudsgivere.  \r\n\r\n</P>  \r\n\r\n<P CLASS=PUNKT> <B>6.</B> Bortsalg af kasseret materiel kan alene ske enten  \r\n\r\n ved </P>  \r\n\r\n<P>- offentlig auktion </P>  \r\n\r\n<P>- offentlig salg </P>  \r\n\r\n<P>- underhåndssalg </P>  \r\n\r\n<P>eller ved </P>  \r\n\r\n<P>- indbytning. </P>  \r\n\r\n<P> AFSNIT III </P>  \r\n\r\n<P> OFFENTLIG AUKTION </P>  \r\n\r\n<P>1. Generelt. </P>  \r\n\r\n<P>a. Såfremt særlige forhold ikke måtte tale herimod, skal offentlig auktion  \r\n\r\n anvendes ved bortsalg af kasseret materiel. Auktionen foretages ved MAK  \r\n\r\n foranstaltning under ledelse af en auktionsleder, der udpeges af MAK. Som  \r\n\r\n auktionsleder kan evt. anvendes en af Justitsministeriet beskikket person.  \r\n\r\n</P>  \r\n\r\n<P>b. Auktioner bekendtgøres i dagpressen så kortfattet som muligt, idet MAK  \r\n\r\n på anfordring kan udlevere auktionsvilkårene. </P>  \r\n\r\n<P>c. Ved auktionens begyndelse skal der gøres opmærksom på gældende  \r\n\r\n auktionsvilkår. </P>  \r\n\r\n<P>d. I en salgsprotokol, der autoriseres af MAK, optages der for hver  \r\n\r\n auktion oplysning om de enkelte salgsnumre med angivelse af købers navn og  \r\n\r\n adresse, eller depositum samt - evt. som bilag til protokollen - fremkomne  \r\n\r\n indsigelser og afgørelser m.v. Hvor der er tale om skriftligt tilbud,  \r\n\r\n indføres samtlige tilbud i protokollen, evt. som bilag hertil. </P>  \r\n\r\n<P>e. Efter auktionens afslutning tages det samlede auktionsbeløb til indtægt  \r\n\r\n på vedkommende indtægtskonto under anvendelse af kopi af salgsprotokollen som  \r\n\r\n regnskabsbilag. </P>  \r\n\r\n<P>2. Auktionsvilkår. </P>  \r\n\r\n<P>Auktionsvilkårene skal bl.a. indeholde følgende bestemmelser: </P>  \r\n\r\n<P>a. Alt sælges i den stand, hvori det forefindes ved hammerslaget. </P>  \r\n\r\n<P>b. auktionslederen fastsætter størrelsen af mindste bud og overbud. </P>  \r\n\r\n<P>c. Tvist om højere bud afgøres ved nyt opråb. Er der flere, der byder lige  \r\n\r\n højt, afgør auktionslederen, til hvem hammerslaget skal gives. </P>  \r\n\r\n<P>d. Hvis auktionslederen skønner, at der ikke er fremkommet et rimeligt  \r\n\r\n bud, er han berettiget til at trække nummeret tilbage. </P>  \r\n\r\n<P>e. Kun de bud, for hvilke der ved auktionen gives hammerslag, er  \r\n\r\n godkendte. Betaling skal ske kontant med det fulde beløb + moms. Brugte  \r\n\r\n personmotorkøretøjer og vare og lastmotorkøretøjer med tilladt totalvægt ikke  \r\n\r\n over 4 tons bortsælges dog uden moms, hvis den myndighed m.v., som køretøjer  \r\n\r\n sælges for, ikke helt eller delvis har fået godtgjort den ved køretøjets  \r\n\r\n anskaffelse betalte moms. I sådanne tilfælde må der ikke i de af auktionen  \r\n\r\n udstedte bilag anføres afgiftsbeløb eller anden angivelse, hvoraf  \r\n\r\n afgiftsbeløbets størrelse kan udregnes. Der må således ikke på bilaget nævnes  \r\n\r\n ordet moms . Auktionssalær beregnes ikke. Hvis opråb er sket på grundlag af  \r\n\r\n bud efter vægt, således at det totale salgsbeløb først kan beregnes, når  \r\n\r\n materiellet er vejet, skal køberen stille et depositum, hvis størrelse  \r\n\r\n fastsættes under hensyn til materiellets anslåede værdi. </P>  \r\n\r\n<P>f. Køber modtager straks en udleveringsseddel og en beløbskvittering, der  \r\n\r\n begge skal forevises ved afhentning af materiellet. Betales det købte ikke  \r\n\r\n kontant ved hammerslaget, har auktionslederen ret til at annullere købet.  \r\n\r\n</P>  \r\n\r\n<P>g. Hvis køber er auktionslederen bekendt som vederhæftig,kan der dog gives  \r\n\r\n henstand med betalingen, indtil det købte afhentes, forudsat  \r\n\r\n afhentningsfristen overholdes. I så fald gives udleveringssedlen straks, mens  \r\n\r\n betalingskvittering udstedes, når betaling sker. </P>  \r\n\r\n<P>h. Hvis materiellet er pålagt restriktioner for videreafhændelse, skal  \r\n\r\n køber give skriftlig erklæring om, at han vil overholde sådanne  \r\n\r\n restriktioner. </P>  \r\n\r\n<P>Såfremt restriktioner kan registreres i offentligt register (skibsregister  \r\n\r\n m.v.) skal erklæringen indeholde forpligtelse til at foretage en sådan  \r\n\r\n registrering. </P>  \r\n\r\n<P>i. Ved videresalg må materie ikke angives at stamme fra forsvarets  \r\n\r\n beholdninger, ligesom det ikke må videresælges under navn af militære  \r\n\r\n effekter el.lign. </P>  \r\n\r\n<P>j. Materiellet henligger fra hammerslaget for købers regning og risiko.  \r\n\r\n</P>  \r\n\r\n<P>k. Såfremt anden tidsfrist ikke er fastsat, skal det købte være afhentet  \r\n\r\n og - såfremt der er ydet henstand med betalingen - betalt senest 7 hverdage  \r\n\r\n efter auktionsdagen. Køber skal selv sørge for pålæsning af godset. Er det  \r\n\r\n købte ikke afhentet og betalt inden tidsfristens udløb, har MAK ret til,  \r\n\r\n enten at annullere salget eller at fastholde dette. I begge tilfælde har MAK  \r\n\r\n ret til erstatning for evt. tab. </P>  \r\n\r\n<P>l. Den, der køber til en anden, hæfter som selvskyldnerkautionist. Køber  \r\n\r\n flere i forening, hæfter de solidarisk. Den, der indestår som kautionist for  \r\n\r\n andre, hæfter som selvskyldnerkautionist. </P>  \r\n\r\n<P>m. Betales der for sent, skal køber forrente det skyldige beløb med en  \r\n\r\n rente, der beregnes med Danmarks Nationalbanks diskonto + den til enhver tid  \r\n\r\n gældende sats i h.t. Lov om renter ved forsinket betaling,  \r\n\r\n forsikringsaftaleloven m.v. , regnet fra auktionsdagen, samt holde forsvaret  \r\n\r\n skadesløs for alle omkostninger, der er en følge af den for sene betaling.  \r\n\r\n</P>  \r\n\r\n<P>n. Tvistigheder, der ikke kan løses i mindelighed, skal bedømmes efter  \r\n\r\n dansk ret og ved dansk domstol. </P>  \r\n\r\n<P> AFSNIT IV </P>  \r\n\r\n<P> OFFENTLIGT SALG </P>  \r\n\r\n<P CLASS=PUNKT> <B>1.</B> Materiel, som ikke findes egnet til bortsalg ved  \r\n\r\n offentlig auktion, f.eks. på grund af omkostningerne, udbydes til offentligt  \r\n\r\n salg ved bekendtgørelse i dagspressen, evt. suppleret med udbudsskrivelse til  \r\n\r\n sådanne firmaer, som især må antages at være interesseret i materiel af den  \r\n\r\n pågældende art. </P>  \r\n\r\n<P>Af udbudet skal bl.a. fremgå, </P>  \r\n\r\n<P>- seneste frist for afgivelse af skriftligt tilbud, </P>  \r\n\r\n<P>- tidsrummet, i hvilket tilbud skal være bindende, </P>  \r\n\r\n<P>- oplysning om, at myndigheden forbeholder sig ret til mellemsalg og ikke  \r\n\r\n er forpligtet til at antage noget af de indkomne tilbud, såfremt de tilbudte  \r\n\r\n priser m.v. viser sig uacceptable, </P>  \r\n\r\n<P>- at tilbud, der indeholder ubestemte bud eller priser, vil blive afvist,  \r\n\r\n</P>  \r\n\r\n<P>- bestemmelse om, at kuverten ved indsendelse skal være mærket:. </P>  \r\n\r\n<P>&#187;Tilbud på kasseret materiel&#171;. </P>  \r\n\r\n<P>I øvrigt følges de regler, der naturligt er fælles for indkøb og salg og  \r\n\r\n som er beskrevet i Forsvarets Indkøbsbestemmelser om Offentligt Udbud. </P>  \r\n\r\n<P CLASS=PUNKT> <B>2.</B> ved salg af affaldsmaterialer, der kontinuerligt  \r\n\r\n fremkommer i forbindelse med driften, såsom metalaffald af forskellig art kan  \r\n\r\n der bl.a. - efter udbud til en passende, relevant kreds af tilbudsgivere -  \r\n\r\n tænkes etableret en rammeaftale, hvorefter køberen forpligter sig til igennem  \r\n\r\n en periode at aftage affaldsmaterialer af en bestemt art. </P>  \r\n\r\n<P>En sådan aftale skal tages op til vurdering mindst een gang om året for at  \r\n\r\n sikre, at forsvaret stadig opnår de bedste priser. </P>  \r\n\r\n<P> AFSNIT V </P>  \r\n\r\n<P> UNDERHÅNDSSALG </P>  \r\n\r\n<P>Materiel, der på grund af sin særlige karakter kun har interesse for en  \r\n\r\n snæver kreds af firmaer eller for enkelte liebhavere, vil kunne bortsælges  \r\n\r\n ved underhåndssalg. </P>  \r\n\r\n<P>Chefen for MAK fastsætter ved interne bestemmelser nærmere regler med  \r\n\r\n hensyn til beslutningskompetence vedrørende underhåndssalg. </P>  \r\n\r\n<P>Salget iværksættes ved skriftlig henvendelse til de muligt interesserede  \r\n\r\n parter efter samme retningslinier som anført under afsnit IV. </P>  \r\n\r\n<P> AFSNIT VI </P>  \r\n\r\n<P> INDBYTNING </P>  \r\n\r\n<P CLASS=PUNKT> <B>1.</B> Hvis der samtidig med bortsalg af kasseret materiel  \r\n\r\n skal anskaffes materiel af tilsvarende art, bør MAK normalt undersøge,  \r\n\r\n hvorvidt det kasserede materiel med fordel kan indgå i handelen om det ny  \r\n\r\n materiel. </P>  \r\n\r\n<P CLASS=PUNKT> <B>2.</B> Drejer en købsaftale sig om køb af råmaterialer og  \r\n\r\n halvfabrikata, bør det i givet fald undersøges, om der med fordel samtidig  \r\n\r\n kan træffes aftale om tilbagelevering af det affald (scrap, olier o.lign.),  \r\n\r\n der måtte fremkomme ved anvendelsen af de købte materialer m.v. </P>  \r\n\r\n<P> AFSNIT VII </P>  \r\n\r\n<P> SÆRLIGE REGLER FOR AFHÆNDELSE AF ETABLISSEMENTSMATERIEL </P>  \r\n\r\n<P>1. Generelt. </P>  \r\n\r\n<P>Afhændelse af kasseret etablissementsmateriel ved forsvarets  \r\n\r\n kommandantskabsforvaltende myndigheder (KFM) kan foretages lokalt ved den  \r\n\r\n enkelte myndigheds egen foranstaltning. Ved etablissementsmateriel forstås i  \r\n\r\n denne forbindelse: </P>  \r\n\r\n<P>a. FMI-materiel: </P>  \r\n\r\n<P>Materiel, der, jf. FMI-FBK, afsnit III, regnskabsføres som  \r\n\r\n kommandantskabsmateriel. Herfra dog undtaget materiel, der, jf. FMI- katalog  \r\n\r\n over kommandantskabsmateriel, er tildelt kassationskode C. (eksempelvis  \r\n\r\n pengeskabe, nøgleskabe m.v.). </P>  \r\n\r\n<P>b. Etablissementsmateriel som ikke henhører under FMI, hvor indkøb kan  \r\n\r\n foretæges ved den enkelte myndigheds egen foranstaltning (eksempelvis  \r\n\r\n tilbehør til traktorer m.v. ) </P>  \r\n\r\n<P>c. Etablissementsmateriel der leveres vederlagsfri fra en MAK, skal  \r\n\r\n afleveres til denne, såfremt ikke anden bemyndigelse foreligger (eksempelvis  \r\n\r\n traktorer, biler og gaffeltrucks m.v.). </P>  \r\n\r\n<P>Salg af kasseret materiel skal i så fald ske ved offentlig auktion, med  \r\n\r\n mindre det skønnes, at der ved salg på anden måde kan opnås et større  \r\n\r\n provenu. Der henvises i denne forbindelse til pkt. 3 om bytte/afhændelse som  \r\n\r\n led i udskiftning af etablissementsmateriel. </P>  \r\n\r\n<P>Overdragelse eller salg til personer, der er ansat i forsvaret eller disse  \r\n\r\n personers husstand, må kun ske ved offentlig auktion. Underhåndssalg er  \r\n\r\n således ikke tilladt i forbindelse med afhændelse af etablissementsmateriel.  \r\n\r\n Såfremt der i forbindelse med offentlig auktion benyttes private  \r\n\r\n auktionsfirmaer, vil nettoprovenuet fra salget tilfalde KFM selv og  \r\n\r\n indtægtsføres under anvendelse af relevant enhedsnummer. </P>  \r\n\r\n<P>Såfremt forsvarets auktioner benyttes, vil nettoprovenuet kunne godskrives  \r\n\r\n KFM. Det forudsættes dog herunder, at salgseffekterne er af en vis værdi og  \r\n\r\n kan stå alene som selvstændige auktionsnumre. </P>  \r\n\r\n<P>Opmærksomheden henledes på, at der i forbindelse med forsvarets auktioner  \r\n\r\n ikke beregnes salær. </P>  \r\n\r\n<P>2. Overførsel til andre myndigheder. </P>  \r\n\r\n<P>a. Hvor en KFM skønner, at kasseret etablissementsmateriel kan anvendes  \r\n\r\n inden for en anden KFM's område, rettes henvendelse herom direkte til den  \r\n\r\n pågældende myndighed, evt. via FMI eller kommandomyndighederne (KOMY )  \r\n\r\n Modtagende KFM betaler en nærmere aftalt vurderingssum herfor, og der  \r\n\r\n afregnes kontant ved overførsel af midler til afhændende KFM. </P>  \r\n\r\n<P>b. Hvor en KFM skønner, at brugbart etablissementsmateriel, der ikke  \r\n\r\n længere er behov for ved myndigheden, kan anvendes inden for en anden KFM's  \r\n\r\n område, rettes henvendelse herom til KOMY, som - evt. efter forhandling med  \r\n\r\n FMI/MAK træffer afgørelse om evt. overførsel af sådant materiel samt  \r\n\r\n fastsætter en vurderingssum herfor. For sådant overført materiel afregnes  \r\n\r\n kontant ved overførsel af midler til afhændende KFM. </P>  \r\n\r\n<P>c. For så vidt angår evt. overførsel til andre statsmyndigheder, henvises  \r\n\r\n til Afsnit I, pkt. 3. Sådan overførsel af etablissementsmateriel skal altid  \r\n\r\n ske ved KOMY mellemkomst. </P>  \r\n\r\n<P>3. Bytte. </P>  \r\n\r\n<P>Hvor en KFM, der ønsker at afhænde udrangeret etablissementsmateriel, står  \r\n\r\n over for at skulle anskaffe nyt materiel af tilsvarende art, kan materiellet  \r\n\r\n indgå i en byttehandel med leverandøren, såfremt der herved - alt taget i  \r\n\r\n betragtning - kan opnås en gunstigere handel. Forinden en sådan byttehandel  \r\n\r\n gennemføres rettes henvendelse til FMI/MAK for  \r\n\r\n rådgivning/konsulentassistance. For KFM gælder endvidere, at indtægter ved  \r\n\r\n salg af etablissementsmateriel kun kan modregnes i udgiften til  \r\n\r\n nyanskaffelse, når afhændelsen indgår i en udskiftning og sker til  \r\n\r\n leverandøren som et led i betalingen for nyanskaffelsen. </P>  \r\n\r\n<P> TILLÆG </P>  \r\n\r\n<P>FORSVARSKOMMANDOENS AUKTIONSAFTALE MED DIREKTORATET FOR STATENS INDKØB  \r\n\r\n</P>  \r\n\r\n<P>meddelelse fra Direktoratet for statens indkøb- 20 september 1978 </P>  \r\n\r\n<P> Afhændelse af materiel mv </P>  \r\n\r\n<P>Indledning </P>  \r\n\r\n<P>Følgende ordninger om afhændelse af materiel mv gennem forsvarets  \r\n\r\n auktioner er tiltrådt af finansministeriet (budgetdepertementet). Det er ved  \r\n\r\n finansministeriets tiltrædelse forudsat, at statens institutioner iagttager  \r\n\r\n de regler, som er givet i budgetvejledningen om bevillingernes udformning ved  \r\n\r\n salg af kasseret materiel og inventar, jf budgetvejledningens afsnit 32 samt  \r\n\r\n punkterne 53.13 og 53.22. </P>  \r\n\r\n<P>Finansministeriet har endvidere henledt opmærksomheden på, at det  \r\n\r\n afhændede materiel mv i enkelte tilfælde kan være optaget som et aktiv på  \r\n\r\n status, og transaktionen skal da fremgå af den afleverende institutions  \r\n\r\n bevillingsregnskab, også i tilfælde hvor afregning frafaldes. I sidstnævnte  \r\n\r\n tilfælde skal afleveringen regnskabsføres som salg tii salgsværdi  \r\n\r\n &#187;nul&#171; jf budgetvejledningens regler om salg af fast ejendom mv.  \r\n\r\n</P>  \r\n\r\n<P>1. AUKTIONER </P>  \r\n\r\n<P>Omfang </P>  \r\n\r\n<P>Direktoratet for statens indkøb har truffet aftale med Forsvarskommandoe,  \r\n\r\n om, at institutioner, der er tilsluttet statens centrale indkøbsordninger,  \r\n\r\n efter forudgående aftale med nedennævnte auktionsmyndigheder vil kunne  \r\n\r\n benytte forsvarets auktioner ved salg af overflødigt materiel, skrot og  \r\n\r\n lignende. </P>  \r\n\r\n<P>DIREKTORATET FOR STATENS INDKØBSide 2 </P>  \r\n\r\n<P>Gyldighed </P>  \r\n\r\n<P>Aftalen er gældende indtil videre. </P>  \r\n\r\n<P>Auktionssteder </P>  \r\n\r\n<P>Følgende auktioner er åbne for institutionerne: </P>  \r\n\r\n<PRE>  \r\n\r\n KØBENHAVN     Søværnets Materielkommando,  \r\n\r\n (Holmen)      Forsyningsafdelingen,  \r\n\r\n               Holmen,  \r\n\r\n               1433 København K.  \r\n\r\n               Tlf.: (01) 54 13 13.  \r\n\r\n SJÆLLAND      Sjællandske Parkområde,  \r\n\r\n (Brødeskov)   Brødeskov,  \r\n\r\n               3450 Allerød.  \r\n\r\n               Tlf.: (03) 27 35 11.  \r\n\r\n JYLLAND       Nordjyske Parkområde,  \r\n\r\n (Hjørring)    Arsenalvej 33,  \r\n\r\n               98OO Hjørring.  \r\n\r\n               Tlf.: (08) 92 61 11.  \r\n\r\n</PRE>  \r\n\r\n<P>Vareområder </P>  \r\n\r\n<P>De tre auktionssteder modtager genstande af enhver art, som det er  \r\n\r\n hensigtsmæssigt at afhænde ved auktion. Af pladshensyn anmoder Søværnets  \r\n\r\n Materielkommando om, at automobiler i større antal anmeldes til auktionerne i  \r\n\r\n Brødeskov eller i Hjørring. </P>  \r\n\r\n<P>Auktionsdage og tilmelding </P>  \r\n\r\n<P>Søværnet afholder 5-6 auktioner på Holmen hvert år,og tilmelding og  \r\n\r\n parkområderne har hver 2-4 auktioner om året. Nærmere oplysning om  \r\n\r\n auktionsdage kan indhentes fra de enkelte auktionssteder, med hvem aftale om  \r\n\r\n levering af genstande til auktionerne også træffes. </P>  \r\n\r\n<P>Anmeldelse (blanketter) </P>  \r\n\r\n<P>Ved anmeldelse af genstande til auktion skal der anvendes en særlig  \r\n\r\n blanket, som af institutionerne skal sendes direkte til auktionsstedet.  \r\n\r\n Eksemplarer af denne anmeldelsesblanket (blanket nr ST 6) kan rekvireres hos  \r\n\r\n Direktoratet for statens indkøb ved indsendelse af det sædvanlige  \r\n\r\n bestillingskort (BILAG), hvoraf 1 eksemplar vedlægges. BEMÆRK: Der skal  \r\n\r\n anvendes en anmeldelsesblanket for hver genstand/genstandstype, der ønskes  \r\n\r\n afhændet, medmindre eksempelvis genstandenes brug er afhængig af hinanden.  \r\n\r\n</P>  \r\n\r\n<P>Transport af auktionsgenstande </P>  \r\n\r\n<P>Forsvarets auktionsmyndigheder kan normalt ikke påtage sig at afhente  \r\n\r\n genstande, som af institutionerne ønskes solgt ved auktion. Det påhviler  \r\n\r\n derfor institutionerne at sørge for genstandenes transport til  \r\n\r\n auktionsstedet. Der kan i særlige tilfælde træffes aftale med  \r\n\r\n auktionsmyndigheden om, at genstandene ikke flyttes til auktionsstedet, men i  \r\n\r\n stedet inden auktionsdagen kan besigtiges, hvor de er placeret. Denne  \r\n\r\n fremgangsmåde kan bl a komme på tale ved salg af nagelfaste genstande. </P>  \r\n\r\n<P>Salær og afregning </P>  \r\n\r\n<P>Afregning sker direkte mellem auktionsmyndigheden og den pågældende  \r\n\r\n institution. Direktoratet har dog med Forsvarskommandoen aftalt, at  \r\n\r\n genstande, som sælges for bud under 100 kr, normalt ikke afregnes med  \r\n\r\n institutionerne. Det står endvidere institutionerne frit at meddele  \r\n\r\n auktionsmyndigheden, at de uanset salgssummens størrelse ikke ønsker at  \r\n\r\n modtage nogen afregning, hvilket kan være den administrativ letteste løsning  \r\n\r\n for stats institutioner, som ikke kan disponere over salgsindtægter. Det er  \r\n\r\n endvidere aftalt, at salg af genstande, der efter auktionsstedets vurdering  \r\n\r\n</P>  \r\n\r\n<P>- ikke er egnet til bortsalg i et samlet parti (uensartet materiel)  \r\n\r\n og/eller </P>  \r\n\r\n<P>- ikke skønnes at ville kunne indbringe et beløb, der gør det egnet til  \r\n\r\n bortsalg som et selvstændigt parti (skrot mv) </P>  \r\n\r\n<P>heller ikke skal afregnes. </P>  \r\n\r\n<P>Meddelelse om salg </P>  \r\n\r\n<P>Uanset afregning finder sted eller ej, vil der om om salg gående </P>  \r\n\r\n<P>efter hver auktions afholdelse tilgå institutioner, der har haft materiel  \r\n\r\n eller lignende til salg på auktionen, meddelelse om, hvorvidt genstandene  \r\n\r\n blev solgt, og i givet fald hvilke beløb de enkelte genstande indbragte.  \r\n\r\n Denne meddelelse er bl.a til brug for den senere revisionsmæssige behandling  \r\n\r\n af institutionernes regnskaber. </P>  \r\n\r\n<P>2. AFHÆNDELSE AF GENSTANDE VIA DIREKTORATET FOR STATENS INDKØB </P>  \r\n\r\n<P>Omfang </P>  \r\n\r\n<P>Samtidig med etableringen af ordningen om statsinstitutionernes benyttelse  \r\n\r\n af forsvarets auktioner, har direktoratet etableret en &#187;salgsavis&#171;  \r\n\r\n hvori institutionerne kan indrykke meddelelser om, at man ønsker at afhænde  \r\n\r\n genstande, som man ikke bruger, og som man skønner, at andre institutioner  \r\n\r\n kan have nytte af. </P>  \r\n\r\n<P>Begrænsninger </P>  \r\n\r\n<P>Institutionernes brug af denne ordning forudsætter, at de genstande, som  \r\n\r\n via direktoratet tilbydes andre institutioner, fortsat er fuldt brugbare, og  \r\n\r\n direktoratet tænker sig ordningen anvendt ved afhændelse af genstande, som  \r\n\r\n eksempelvis stammer fra overgang til anden teknik eller køb af for store  \r\n\r\n kvanta. Det er således ikke meningen, at ordningen skal bruges til at afhænde  \r\n\r\n nedslidt materiel, skrot osv. </P>  \r\n\r\n<P>Udsendelsernes hyppighed </P>  \r\n\r\n<P>Det er direktoratets hensigt at lade disse meddelelser om afhændelse af  \r\n\r\n brugbare genstande udsende lejlighedsvis samtidig med direktoratets  \r\n\r\n udsendelser om de statslige indkøbsaftaler. </P>  \r\n\r\n<P>Anmeldelse (blanketter) Anmeldelse af genstande, der ønskes afhændet, skal  \r\n\r\n foretages på den samme blanket, som anvendes ved anmeldese af genstande til  \r\n\r\n auktioner. Anmeldelsesblanketten sendes til: </P>  \r\n\r\n<P>Direktoratet for statens indkøb, </P>  \r\n\r\n<P>Bredgade 20, </P>  \r\n\r\n<P>1260 København K. </P>  \r\n\r\n<P>Anmeldelsesblanketter (blanket ST 6) kan rekvireres hos direktoratet ved  \r\n\r\n indsendelse af det sædvanlige bestillingskort (BILAG), hvoraf 1 eksemplar  \r\n\r\n vedlægges. </P>  \r\n\r\n<P>Anmeldelsernes indhold </P>  \r\n\r\n<P>Blanketten til direktoratet skal udover oplysninger om institutionens  \r\n\r\n navn, adresse og kontaktperson oplyse, om genstanden vederlagsfrit vil blive  \r\n\r\n overdraget en interesseret institution, om den ønskes solgt og i givet fald  \r\n\r\n til hvilken pris, eller om genstanden eventuelt ønskes byttet med noget  \r\n\r\n andet. Der bør endvidere efter genstandens beskrivelse gives oplysninger om  \r\n\r\n anskaffelsesår, stand, anskaffelsespris eller andre oplysninger, som kan have  \r\n\r\n interesse for de institutioner, der senere læser annoncen. </P>  \r\n\r\n<P>Overdragelse af genstandene </P>  \r\n\r\n<P>Hvis intet andet er udtrykt i annoncen eller senere aftalt mellem  \r\n\r\n parterne, skal en afhændet genstands transport arrangeres af den institution,  \r\n\r\n der afhænder genstanden, mod, at den institution, der skal modtage den,  \r\n\r\n betaler de udgifter, som er forbundet med genstandens transport. </P>  \r\n\r\n<P>Efter at genstanden er overdraget, skal den institution, der afhænder  \r\n\r\n genstanden orientere Direktoratet for statens indkøb om, hvem genstanden blev  \r\n\r\n overdraget til samt om, hvilken pris der er betalt for genstanden. </P>  \r\n\r\n<P>Afregning </P>  \r\n\r\n<P>Eventuelle afregninger sker direkte institutionerne imellem, og  \r\n\r\n direktoratet er kun at betragte som et formidlende organ, der skaffer kontakt  \r\n\r\n mellem institutionerne. </P>  \r\n\r\n<P>Ikrafttræden </P>  \r\n\r\n<P>Ordningen om afhændelse af genstande via udsendelse af meddelelser </P>  \r\n\r\n<P>til samtlige statsinstitutioner træder i kraft samtidig med modtagelsen af  \r\n\r\n denne skrivelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19822505008"
        },
        {
            "displayName": "Entydig dokumentidentifikation",
            "displayValue": "CM000512"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Bestemmelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "25050"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "31/08/1982"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Forsvarskommandoens Økonomistab"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}