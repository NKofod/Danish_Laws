{
    "id": 74484,
    "title": "Cirkulære om meritoverførsel i socialpædagoguddannelsen (Til de socialpædagogiske seminarier) ",
    "documentTypeId": "150",
    "isSagsforlobPeriodValid": false,
    "shortName": "CIR nr 22135 af 12/06/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om meritoverførsel i  \r\n\r\n socialpædagoguddannelsen </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til de socialpædagogiske seminarier)  \r\n\r\n</P>  \r\n\r\n<BR>  \r\n\r\n<P>I henhold til Undervisningsministeriets bekendtgørelse nr. 550 af 22.  \r\n\r\n august 1986 om uddannelse af socialpædagoger, § 27, stk. 2, fastsætter  \r\n\r\n direktoratet herved følgende bestemmelser om, i hvilket omfang anden  \r\n\r\n tidligere erhvervet uddannelse kan indgå i socialpædagoguddannelsen: </P>  \r\n\r\n<P> 1. Fritagelse på grundlag af en fuldt gennemført uddannelse til  \r\n\r\n  folkeskolelærer, børnehavepædagog eller fritidspædagog. </P>  \r\n\r\n<P>1.1. Ansøgere, som over for seminariet dokumenterer at have gennemført  \r\n\r\n uddannelsen til folkeskolelærer, børnehavepædagog, fritidspædagog eller  \r\n\r\n uddannelsen ved den Frie Lærerskole i Ollerup, har ret til optagelse på  \r\n\r\n seminariet til begyndelsen af 2. studieår, såfremt seminariet har ledige  \r\n\r\n studiepladser på pågældende årgang. </P>  \r\n\r\n<P>1.2. Studerende, som er optaget på seminariet efter punkt 1.1, kan opnå  \r\n\r\n fritagelse for dele af undervisningen på 2. og 3. studieår, som konkret  \r\n\r\n modsvares af indhold i den tidligere gennemførte uddannelse. Fritagelse for  \r\n\r\n undervisningen i et fag kan dog normalt ikke overstige halvdelen af det  \r\n\r\n timetal, der i alt er tillagt faget på 2. og 3. studieår. </P>  \r\n\r\n<P>1.3. Tilladelse til fritagelse efter punkt 1.2 gives på grundlag af en  \r\n\r\n vurdering i hvert enkelt tilfælde af rektor efter indstilling fra den  \r\n\r\n studerendes lærere i pågældende fag. </P>  \r\n\r\n<P> 2. Fritagelse på grundlag af en delvis gennemført uddannelse som  \r\n\r\n  folkeskolelærer, børnehavepædagog eller fritidspædagog. </P>  \r\n\r\n<P>2.1. Ansøgere, som over for seminariet dokumenterer at have gennemført  \r\n\r\n mindst 1. studieår tilfredsstillende på et børnehave- eller  \r\n\r\n fritidspædagogseminarium, har ret til optagelse på seminariet til begyndelse  \r\n\r\n af 2. studieår, såfremt seminariet har ledige studiepladser på pågældende  \r\n\r\n årgang. </P>  \r\n\r\n<P>2.2. Studerende, som over for seminariet dokumenterer, at de tidligere har  \r\n\r\n gennemført dele af folkeskolelæreruddannelsen, kan fritages for dele af  \r\n\r\n undervisningen, som modsvares af pensum i fag, hvori vedkommende ved  \r\n\r\n lærereksamen har opnået karakteren 6 eller derover (eller betegnelsen  \r\n\r\n &#187;godkendt&#171;). </P>  \r\n\r\n<P>Fritagelse for undervisningen i et fag kan dog normalt ikke overstige  \r\n\r\n halvdelen af fagets samlede timetal. </P>  \r\n\r\n<P>2.3. Det er en betingelse for optagelse efter punkt 2.1 eller fritagelse  \r\n\r\n efter punkt 2.2, at der højst er gået 2 år mellem afbrydelsen af den  \r\n\r\n tidligere uddannelse og det tidspunkt, hvor optagelse på et socialpædagogisk  \r\n\r\n seminarium finder sted. </P>  \r\n\r\n<P>2.4. Tilladelse til fritagelse efter punkt 2.2 gives på grundlag af en  \r\n\r\n vurdering i hvert enkelt tilfælde af rektor efter indstilling fra den  \r\n\r\n studerendes lærere i pågældende fag. </P>  \r\n\r\n<P> 3. Fælles bestemmelser om fritagelse efter afsnit 1 og 2. </P>  \r\n\r\n<P>3.1. Studerende, som er optaget på seminariet efter punkt 1.1 eller 2.1,  \r\n\r\n skal i nødvendigt omfang sætte sig ind i undervisningsstof, som pågældendes  \r\n\r\n medstuderende har gennemgået på 1. studieår, men som vedkommende ikke selv  \r\n\r\n har gennemgået under sit tidligere uddannelsesforløb. </P>  \r\n\r\n<P>Den studerende skal endvidere gennemgå praktik, der er således  \r\n\r\n tilrettelagt, at den over de 2 perioder imødekommer de krav, der er fastsat  \r\n\r\n om praktik på forskellige typer af praktiksteder (jfr. praktikcirkulæret  \r\n\r\n punkt 9.1.B). </P>  \r\n\r\n<P>3.2. Bestemmelserne i punkt 1.2 og 2.2 giver ikke adgang til fritagelse  \r\n\r\n for tilvalg, speciale, studievejledning, praktik, studierejse, fællestimer  \r\n\r\n eller eksamen. </P>  \r\n\r\n<P>3.3. Fuld fritagelse for undervisningen i et fag kræver direktoratets  \r\n\r\n forudgående godkendelse. </P>  \r\n\r\n<P>Ansøgning herom indsendes med rektors indstilling og bilagt en udtalelse  \r\n\r\n fra den studerendes lærer i faget. </P>  \r\n\r\n<P>Meddeles fuld fritagelse, fritages samtidig for standpunktsbedømmelse i  \r\n\r\n faget. Afgangsbeviset skal i så tilfælde indeholde en påtegning herom. </P>  \r\n\r\n<P> 4. Meritoverførsel i øvrigt. </P>  \r\n\r\n<P>4.1. Fritagelse for undervisning på et andet grundlag eller i et omfang,  \r\n\r\n der går ud over det, som er fastsat i foregående afsnit, herunder fritagelse  \r\n\r\n for eksamen, forudsætter direktoratets godkendelse. </P>  \r\n\r\n<P>4.2. Ansøgning efter 4.1 om tilladelse til at søge optagelse på et senere  \r\n\r\n tidspunkt end ved 1. studieårs begyndelse videresendes umiddelbart til  \r\n\r\n direktoratet. </P>  \r\n\r\n<P>4.3. Ansøgning om anden form for fritagelse efter 4.1 indsendes til  \r\n\r\n direktoratet med rektors indstilling og bilagt en udtalelse fra den  \r\n\r\n studerendes lærere i det fag, hvori fritagelsen ønskes. </P>  \r\n\r\n<P> 5. Klageadgang. </P>  \r\n\r\n<P>5.1. Klager over rektors afgørelser efter dette cirkulære indsendes til  \r\n\r\n Undervisningsministeriet, Direktoratet for Folkeskolen og Seminarier m.v.  \r\n\r\n gennem rektor. </P>  \r\n\r\n<P>5.2. Fristen for klager er 4 uger fra den dag, afgørelsen er meddelt den  \r\n\r\n pågældende. </P>  \r\n\r\n<P>5.3. Direktoratets afgørelser efter dette cirkulære kan ikke indbringes  \r\n\r\n for højere administrativ myndighed. </P>  \r\n\r\n<P> 6. Ikrafttrædelse. </P>  \r\n\r\n<P>6.1. Cirkulæret træder i kraft straks. </P>  \r\n\r\n<P>6.2. Socialstyrelsens cirkulæreskrivelse nr. 556 af 1. marts 1978 om  \r\n\r\n særlig optagelse på samt overflytning og orlov under uddannelsen til  \r\n\r\n børneforsorgspædagog og omsorgspædagog samt om indberetning til  \r\n\r\n Socialstyrelsen om disse og visse andre forhold ophæves. </P>  \r\n\r\n<P>P.d.v. </P>  \r\n\r\n<P>Per Mollerup </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19872213509"
        },
        {
            "displayName": "Entydig dokumentidentifikation",
            "displayValue": "CM033689"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "07/08/1999"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22135"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "12/06/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Universitetsafdelingen"
        },
        {
            "displayName": "Ressortministeriets journalnummer",
            "displayValue": "S.32-06-01/87"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}