{
    "id": 49688,
    "title": "Bekendtgørelse af overenskomst af 12. juni 1975 om Nordisk Kulturfond ",
    "documentTypeId": "220",
    "isSagsforlobPeriodValid": false,
    "shortName": "BKI nr 120 af 22/12/1976",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 12. juni 1975  \r\n\r\n om Nordisk Kulturfond </H1>  \r\n\r\n<P></P>  \r\n\r\n<BR>  \r\n\r\n<P>Danmarks, Finlands, Islands, Norges og Sveriges regeringer, som finder det  \r\n\r\n ønskeligt, at det kulturelle samarbejde mellem de nordiske lande yderligere  \r\n\r\n udvikles og styrkes, er blevet enige om, at den i 1966 indgåede overenskomst  \r\n\r\n om oprettelse af Nordisk Kulturfond fremover skal have følgende udformning:  \r\n\r\n</P>  \r\n\r\n<P> <I>Formål m.m. </I></P>  \r\n\r\n<P>Artikel 1. </P>  \r\n\r\n<P>Nordisk Kulturfond har til formål at fremme det kulturelle samarbejde  \r\n\r\n mellem de nordiske lande. </P>  \r\n\r\n<P>Artikel 2. </P>  \r\n\r\n<P>Fondens virksomhedsområde omfatter det nordiske kultursamarbejde i hele  \r\n\r\n dets udstrækning. Bidrag fra fonden kan således ydes til formål inden for  \r\n\r\n forskning, undervisning og almenkulturel virksomhed i videste forstand. </P>  \r\n\r\n<P>Der kan også ydes støtte til informationsvirksomhed inden for eller uden  \r\n\r\n for Norden vedrørende nordisk kulturelt samarbejde og de nordiske landes  \r\n\r\n kulturliv. </P>  \r\n\r\n<P>Artikel 3. </P>  \r\n\r\n<P>Af fondens midler kan der bevilges tilskud til nordiske projekter af  \r\n\r\n engangskarakter. Tilskud kan også ydes dels til nordiske projekter af mere  \r\n\r\n varig karakter, dog fortrinsvis for en af styrelsen fastsat periode, dels i  \r\n\r\n særlige tilfælde til regelmæssigt tilbagevendende formål. </P>  \r\n\r\n<P> <I>Fondens midler.</I>  </P>  \r\n\r\n<P>Artikel 4. </P>  \r\n\r\n<P>Midlerne, der årligt stilles til fondens rådighed, optages på det nordiske  \r\n\r\n kulturbudget. </P>  \r\n\r\n<P>Artikel 5. </P>  \r\n\r\n<P>Midler, som er tilført fonden, står til rådighed for fonden også efter  \r\n\r\n udgangen af det år, da indbetalingen til fonden er sket. </P>  \r\n\r\n<P>Artikel 6. </P>  \r\n\r\n<P>Fonden kan erhverve ejendom gennem gave eller testamente under  \r\n\r\n forudsætning af, at der ikke dermed er forbundet noget vilkår, som er  \r\n\r\n uforeneligt med fondens formål. </P>  \r\n\r\n<P> <I>Fondens forvaltning</I>  </P>  \r\n\r\n<P>Artikel 7. </P>  \r\n\r\n<P>Fonden forvaltes, dens midler fordeles og dens virksomhed i øvrigt ledes  \r\n\r\n af en styrelse. Styrelsen træffer også beslutning om modtagelse af gave eller  \r\n\r\n testamente samt om anbringelse af fondens indestående midler. </P>  \r\n\r\n<P>Styrelsen består af ti medlemmer. Nordisk Råd udnævner fem af medlemmerne,  \r\n\r\n et fra hvert land. De øvrige medlemmer udnævnes af Nordisk Ministerråd, et  \r\n\r\n fra hvert land. På tilsvarende måde udnævnes for hvert medlem en personlig  \r\n\r\n suppleant. </P>  \r\n\r\n<P>Medlemmerne og suppleanterne udnævnes for et tidsrum af to kalenderår ad  \r\n\r\n gangen. Afgår et medlem eller en suppleant inden mandattidens udløb, skal der  \r\n\r\n udnævnes en efterfølger for resten af mandattiden. </P>  \r\n\r\n<P>Styrelsen vælger blandt sine medlemmer en formand og en næstformand for et  \r\n\r\n kalenderår ad gangen. Samme land beklæder formandsposten to år i træk. </P>  \r\n\r\n<P>Artikel 8. </P>  \r\n\r\n<P>Styrelsen er beslutningsdygtig, når formanden eller næstformanden og  \r\n\r\n mindst seks andre medlemmer er til stede. </P>  \r\n\r\n<P>Styrelsens beslutninger træffes ved simpel stemmeflerhed. I tilfælde af  \r\n\r\n stemmelighed er formandens stemme udslaggivende. Beslutning om bevilling af  \r\n\r\n et tilskud fra fonden må dog ikke træffes, når mindst et af landene gennem  \r\n\r\n begge sine repræsentanter modsætter sig dette. </P>  \r\n\r\n<P>Artikel 9. </P>  \r\n\r\n<P>Styrelsen bistås af komiteer og arbejdsgrupper, som Ministerrådet har  \r\n\r\n udpeget inden for fondens virkeområde. Styrelsen kan herudover efter behov  \r\n\r\n indhente udtalelser fra andre sagkyndige. </P>  \r\n\r\n<P>Artikel 10. </P>  \r\n\r\n<P>Sekretariatsarbejdet og økonomiforvaltningen varetages af Sekretariatet  \r\n\r\n for nordisk kulturelt samarbejde. </P>  \r\n\r\n<P>Artikel 11. </P>  \r\n\r\n<P>Af fondens midler afholdes rejsegodtgørelse, dagpenge og øvrige  \r\n\r\n omkostninger i forbindelse med fondens virksomhed. Der kan endvidere afholdes  \r\n\r\n udgifter til særlig sagkyndig bistand. </P>  \r\n\r\n<P>Artikel 12. </P>  \r\n\r\n<P>Fonden har sit sæde i det land, hvori Sekretariatet for nordisk kulturelt  \r\n\r\n samarbejde er beliggende. </P>  \r\n\r\n<P>Artikel 13. </P>  \r\n\r\n<P>Styrelsen vedtager en forretningsorden med nærmere forskrifter for sin  \r\n\r\n virksomhed. </P>  \r\n\r\n<P> <I>Regnskab og revision.</I>  </P>  \r\n\r\n<P>Artikel 14. </P>  \r\n\r\n<P>Fondens regnskabsår er kalenderåret. </P>  \r\n\r\n<P>Artikel 15. </P>  \r\n\r\n<P>Nordisk Råd træffer bestemmelse om revision af fondens forvaltning og  \r\n\r\n regnskaber. </P>  \r\n\r\n<P>Artikel 16. </P>  \r\n\r\n<P>Styrelsens og revisorernes beretninger skal senest den 1. oktober året  \r\n\r\n efter virksomhedsåret/regnskabsåret afgives til Ministerrådet og til Nordisk  \r\n\r\n Råd. Beslutning om godkendelse af regnskabet og om bevilling af ansvarsfrihed  \r\n\r\n for styrelsen træffes af Nordisk Råd. </P>  \r\n\r\n<P> <I>Slutbestemmelser.</I>  </P>  \r\n\r\n<P>Artikel 17. </P>  \r\n\r\n<P>Denne overenskomst skal ratificeres, og ratifikationsinstrumenterne skal  \r\n\r\n snarest muligt deponeres i Udenrigsministeriet i Danmark. </P>  \r\n\r\n<P>Overenskomsten træder i kraft den første i den måned, som begynder nærmest  \r\n\r\n efter den dag, da samtlige parters ratifikationsinstrumenter er deponeret.  \r\n\r\n</P>  \r\n\r\n<P>Artikel 18. </P>  \r\n\r\n<P>Ønsker nogen af de kontraherende parter at opsige overenskomsten, skal  \r\n\r\n skriftlig meddelelse herom tilstilles den danske regering, som umiddelbart  \r\n\r\n herefter skal underrette de øvrige kontraherende parter herom, samt om datoen  \r\n\r\n for meddelelsens modtagelse. Overenskomsten ophører at gælde fra og med den  \r\n\r\n første dag i det kalenderår, som følger efter opsigelsen, såfremt meddelelse  \r\n\r\n om opsigelsen er indgået til den danske regering senest den 30. juni og  \r\n\r\n ellers fra den første dag i det næstfølgende kalenderår. </P>  \r\n\r\n<P>Når overenskomsten er ophørt at gælde, skal fondens aktiver og passiver  \r\n\r\n fordeles mellem de kontraherende parter i overensstemmelse med den  \r\n\r\n fordelingsnøgle, som gælder for finansieringen af det nordiske kulturbudget.  \r\n\r\n</P>  \r\n\r\n<P>Overenskomsten skal være deponeret i Udenrigsministeriet i Danmark, og  \r\n\r\n bekræftede afskrifter skal af det danske udenrigsministerium tilstilles hver  \r\n\r\n af de kontraherende parter. </P>  \r\n\r\n<P>Til bekræftelse heraf har undertegnede befuldmægtigede repræsentanter  \r\n\r\n undertegnet denne overenskomst. </P>  \r\n\r\n<P>Udfærdiget i Stockholm i et eksemplar på dansk, den tolvte juni  \r\n\r\n nittenhundrede og femoghalvfjerds. </P>  \r\n\r\n<P> <B>Ritt Bjerregaard. Bertil Zachrisson. Marjatta Vaananen. </B></P>  \r\n\r\n<P>Bjartmer Gjerde. Birgir Thorlacius. </P>  \r\n\r\n<P>Denne overenskomst, der træder i stedet for overenskomsten af 3. oktober  \r\n\r\n 1966 om Nordisk Kulturfond, jfr. Udenrigsministeriets bekendtgørelse nr. 88  \r\n\r\n af 14. oktober 1967, Lovtidende C, trådte i medfør af artikel 17 i kraft den  \r\n\r\n 1. december 1976. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 22. december  \r\n\r\n 1976. </I> </P>  \r\n\r\n<P CLASS=UNDERSKREVET-AF ALIGN=CENTER>K. B. Andersen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/02/1977"
        },
        {
            "displayName": "Accession",
            "displayValue": "L19760012064"
        },
        {
            "displayName": "Entydig dokumentidentifikation",
            "displayValue": "CM008499"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "01/07/2003"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "120"
        },
        {
            "displayName": "År for udstedelse",
            "displayValue": "1976"
        },
        {
            "displayName": "Dato for underskrift",
            "displayValue": "22/12/1976"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Kulturministeriet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}