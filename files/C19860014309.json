{
    "id": 53543,
    "title": "Cirkulære om revision af kommunernes regnskaber på visse dele af det sociale område ",
    "documentTypeId": "140",
    "isSagsforlobPeriodValid": false,
    "shortName": "CIR nr 143 af 10/12/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om revision af kommunernes regnskaber  \r\n\r\n på visse dele af det sociale område </H1>  \r\n\r\n<P></P>  \r\n\r\n<BR>  \r\n\r\n<P>Socialministeriet fastsætter herved bestemmelser om revision af  \r\n\r\n kommunernes regnskaber på visse dele af det sociale område, jfr. § 137, 1.  \r\n\r\n pkt., i lov om social bistand, § 52, stk. 2, i lov om social pension, § 20,  \r\n\r\n stk. 3, i lov om delpension, § 38, stk. 1, i lov om børnetilskud og andre  \r\n\r\n familieydelser, § 25, stk. 2, i lov om børnetilskud og forskudsvis udbetaling  \r\n\r\n af børnebidrag og § 42, stk. 2, i lov om dagpenge ved sygdom eller fødsel.  \r\n\r\n</P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Revisionen omfatter regnskaber for de udgifter,  \r\n\r\n som ifølge de ovenfor nævnte love efter den 1. januar 1987 er omfattet af  \r\n\r\n ordninger om procentrefusion, samt tilskuddet fra staten til kommunerne efter  \r\n\r\n bistandslovens § 136. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Revisionen udføres af vedkommende kommunes  \r\n\r\n revision. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Revisionen foretages i overensstemmelse med god  \r\n\r\n offentlig revisionsskik, således som dette begreb er fastlagt i § 3 i lov om  \r\n\r\n revisionen af statens regnskaber m.m., dvs. at det ved revisionen  \r\n\r\n efterprøves, om regnskabet er rigtigt, og om de dispositioner, der er  \r\n\r\n omfattet af regnskabsaflæggelsen, er i overensstemmelse med meddelte  \r\n\r\n bevillinger, love og andre forskrifter samt indgåede aftaler og sædvanlig  \r\n\r\n praksis, samt at der endvidere foretages en vurdering af, hvorvidt der er  \r\n\r\n taget skyldige økonomiske hensyn ved forvaltningen af de midler, der er  \r\n\r\n omfattet af regnskabet. </P>  \r\n\r\n<P CLASS=STK> <I>Stk. 2. </I> Revisionen må tilrettelægges under hensyn til  \r\n\r\n dens betydning for de statslige myndigheder. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> I forbindelse med den i § 3 nævnte revision må  \r\n\r\n revisor ved revisionsbesøg i løbet af året bl.a. efterprøve, om kommunens  \r\n\r\n forretningsgang og sagsbehandling inden for de berørte områder, herunder for  \r\n\r\n anvendelse af edb-systemer, er hensigtsmæssig og betryggende. </P>  \r\n\r\n<P CLASS=STK> <I>Stk. 2. </I> Revisionen af personsager skal omfatte et antal  \r\n\r\n sager inden for hvert enkelt hovedområde af de sociale ydelser, samt for hver  \r\n\r\n enkelt af bistandslovens konti, for hvilke der skal føres registrant, jfr. §  \r\n\r\n 9 i socialministeriets cirkulære af d.d. om kommunernes regnskabsaflæggelse  \r\n\r\n og statsrefusion m.v. på visse dele af det sociale område. </P>  \r\n\r\n<P CLASS=STK> <I>Stk. 3. </I> Ved udvælgelsen af stikprøver må der lægges  \r\n\r\n særlig vægt på sagsområder og sager, hvor tilkendelse eller beregning af  \r\n\r\n ydelser beror på et skøn. </P>  \r\n\r\n<P CLASS=STK> <I>Stk. 4. </I> Revisor må efterprøve, om der ved  \r\n\r\n sagsbehandlingen er taget hensyn til principielle afgørelser, der træffes af  \r\n\r\n decisionsmyndigheder og ankeinstanser. </P>  \r\n\r\n<P CLASS=STK> <I>Stk. 5. </I> I sager om inddrivelse af underholdsbidrag og  \r\n\r\n om ydelser med tilbagebetalingspligt må revisor påse, at der foretages  \r\n\r\n inddrivelse i overensstemmelse med love, bekendtgørelser og cirkulærer m.v.  \r\n\r\n herom. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Kommunalbestyrelsen og det sociale udvalg  \r\n\r\n (magistratsafdelingen) skal give revisionen adgang til at foretage de  \r\n\r\n undersøgelser m.v., som denne finder nødvendige, og sørge for, at revisionen  \r\n\r\n i øvrigt får de oplysninger og den bistand, som revisionen anser for påkrævet  \r\n\r\n for udførelsen af hvervet. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Den endelige årlige refusionsopgørelse og  \r\n\r\n opgørelse af tilskud efter bistandslovens § 136 med tilhørende  \r\n\r\n specifikationer skal af revisionen forsynes med påtegning om, at opgørelsen  \r\n\r\n er revideret, og at revisionen er udført i overensstemmelse med reglerne i  \r\n\r\n kommunens revisionsregulativ og dette cirkulære. </P>  \r\n\r\n<P CLASS=STK> <I>Stk. 2. </I> Den i stk. 1 omhandlede påtegning skal  \r\n\r\n indeholde revisors erklæring om, at opgørelsen er foretaget i  \r\n\r\n overensstemmelse med gældende bestemmelser. Der skal i påtegningen henvises  \r\n\r\n til den i § 8 nævnte beretning. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Såfremt revisionen har påpeget, at beløb med  \r\n\r\n urette er anmeldt til refusion, eller at der er anvist for store tilskud fra  \r\n\r\n staten efter bistandslovens § 136, må revisor påse, at der foretages  \r\n\r\n tilsvarende fradrag i beløb, der senere anmeldes til refusion, henholdsvis  \r\n\r\n kommer til udbetaling efter bistandslovens § 136. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Revisor afgiver hvert år, senest samtidig med  \r\n\r\n afgivelse af beretninger om revisionen af kommunens øvrige regnskaber,  \r\n\r\n beretning om revisionen i henhold til dette cirkulære. </P>  \r\n\r\n<P CLASS=STK> <I>Stk. 2. </I> I denne beretning redegøres for den udførte  \r\n\r\n revision samt for alle væsentlige forhold, der har givet anledning til  \r\n\r\n bemærkninger. Der redegøres endvidere for forhold af principiel eller  \r\n\r\n økonomisk betydning, som revisor finder anledning til at fremdrage, derunder  \r\n\r\n tilfælde, hvor fortolkning af gældende regler giver anledning til tvivl. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Senest samtidig med indsendelsen af  \r\n\r\n revisionsberetninger m.v. for kommunens regnskaber til vedkommende kommunale  \r\n\r\n tilsynsmyndighed sender kommunalbestyrelsen den i § 8 nævnte beretning sammen  \r\n\r\n med besvarelsen af eventuelle revisionsbemærkninger, begge dele i 2  \r\n\r\n eksemplarer, til Socialstyrelsen, Kristineberg 6, 2100 København Ø, Postboks  \r\n\r\n 2555. Samtidig sendes 1 eksemplar af besvarelsen til revisor. </P>  \r\n\r\n<P CLASS=STK> <I>Stk. 2. </I> Socialstyrelsen varetager gennemgangen af  \r\n\r\n revisionsberetninger og besvarelser af revisionsbemærkninger vedrørende de i  \r\n\r\n § 1 nævnte områder og meddeler kommunalbestyrelse og revision de afgørelser  \r\n\r\n af spørgsmål af betydning for statsrefusionen og tilskud efter bistandslovens  \r\n\r\n § 136 samt den vejledning, som gennemgangen måtte give anledning til. </P>  \r\n\r\n<P CLASS=STK> <I>Stk. 3. </I> Socialstyrelsen varetager behandlingen af såvel  \r\n\r\n telefoniske som skriftlige spørgsmål fra kommuner og revision m.v. om  \r\n\r\n refusion af udgifter på de i § 1 nævnte områder og om tilskud efter  \r\n\r\n bistandslovens § 136. </P>  \r\n\r\n<P CLASS=STK> <I>Stk. 4. </I> Styrelsens afgørelser, herunder besvarelser af  \r\n\r\n spørgsmål, kan af vedkommende kommunalbestyrelse indbringes for  \r\n\r\n socialministeriet. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Rigsrevisor udøver tilsyn med de i § 1 nævnte  \r\n\r\n områder i overensstemmelse med bestemmelserne i §§ 5 og 6 i lov om revisionen  \r\n\r\n af statens regnskaber m.m. </P>  \r\n\r\n<P CLASS=STK> <I>Stk. 2. </I> Rigsrevisor kan af kommunalbestyrelsen forlange  \r\n\r\n sig meddelt alle sådanne oplysninger, som efter hans skøn er af betydning for  \r\n\r\n tilsynet, jfr. § 12 i nævnte lov. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Cirkulæret finder anvendelse fra revisionen af  \r\n\r\n regnskaberne for 1987. </P>  \r\n\r\n<P CLASS=STK> <I>Stk. 2. </I> Samtidig ophæves socialministeriets cirkulære  \r\n\r\n af 27. oktober 1977 om revision af kommunernes regnskaber på det sociale og  \r\n\r\n visse dele af det sundhedsmæssige område samt socialministeriets cirkulære af  \r\n\r\n 25. januar 1984 om ændring af nævnte cirkulære. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Socialministeriet, den 10. december 1986  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Mimi Stilling Jakobsen </P>  \r\n\r\n<P CLASS=MINISTER ALIGN=RIGHT>/Knud Hagensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/04/1987"
        },
        {
            "displayName": "Accession",
            "displayValue": "C19860014309"
        },
        {
            "displayName": "Entydig dokumentidentifikation",
            "displayValue": "CM012398"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "143"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "10/12/1986"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Socialmin. 3. kt. j. nr. 3510-30"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}