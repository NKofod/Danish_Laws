{
    "id": 54913,
    "title": "Tagelementers styrke prøvnings- og godkendelsesbetingelser MK 5.00/004",
    "documentTypeId": "570",
    "isSagsforlobPeriodValid": false,
    "shortName": "BET nr 4022 af 31/12/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tagelementers styrke prøvnings- og  \r\n\r\n godkendelsesbetingelser MK 5.00/004 </H1>  \r\n\r\n<P></P>  \r\n\r\n<BR>  \r\n\r\n<P>Indhold </P>  \r\n\r\n<P>Forudsætninger </P>  \r\n\r\n<P>Godkendelsesordningen </P>  \r\n\r\n<P>Ansøgning om godkendelse </P>  \r\n\r\n<P>Prøvning </P>  \r\n\r\n<P>Krav </P>  \r\n\r\n<P>Mærkning </P>  \r\n\r\n<P>Kontrol </P>  \r\n\r\n<P>Bemærkninger </P>  \r\n\r\n<P>Gyldighed </P>  \r\n\r\n<P>Gebyr </P>  \r\n\r\n<P>Offentliggørelse </P>  \r\n\r\n<P>FORUDSÆTNINGER </P>  \r\n\r\n<P>BR-82, kap. 5.2.1, stk. 5 lyder: </P>  \r\n\r\n<PRE>  \r\n\r\n  Tage med en taghældning på 35 grader og derunder og ovenlys i  \r\n\r\n    sådanne tage skal udføres således, at der opnås tilfredsstillende  \r\n\r\n    sikkerhed mod gennemtrædning for personer, der færdes på taget.'  \r\n\r\n For tagelementer og for profilerede tagplader kan kravet anses for  \r\n\r\n    opfyldt, hvis  \r\n\r\n   taget er dimensioneret og udført på grundlag af Dansk  \r\n\r\n    Ingeniørforenings normer for bygningskonstruktioner  \r\n\r\n   afstanden fra tagfladen til en underliggende, bæredygtig flade, fx  \r\n\r\n    en gangbro, er højst 2 m  \r\n\r\n   tagdækningen (tagpladerne) understøttes af mindst 38 mm   56 mm  \r\n\r\n    taglægter med en indbyrdes afstand på højst 0,55 m  \r\n\r\n   tagdækningen udføres af bølgeformede fibercementplader, der er  \r\n\r\n    DS-certificerede i henhold til DS/R 1113.  \r\n\r\n For ovenlys kan kravet anses for opfyldt, hvis  \r\n\r\n   ovenlyset er afskærmet med sikkerhedsgitter eller andet, der  \r\n\r\n    hindrer adgangen til ovenlyset  \r\n\r\n   ovenlys, som er afdækket med plant glas eller lignende, er placeret  \r\n\r\n    på en mindst 0,25 m høj karm  \r\n\r\n   ovenlys, som er afdækket med kupler eller lignende, er placeret på  \r\n\r\n    en mindst 0,15 m høj karm og således, at ovenlysets øverste punkt  \r\n\r\n    er hævet mindst 0,25 m over tagfladen.  \r\n\r\n</PRE>  \r\n\r\n<P>Tagelementer, tagplader og ovenlys, der er udført i overensstemmelse med  \r\n\r\n ovenstående eksempler, MK-godkendes ikke. </P>  \r\n\r\n<P>GODKENDELSESORDNINGEN </P>  \r\n\r\n<P>Boligministeriets cirkulære af 20. august 1986 angiver retningslinjerne  \r\n\r\n for godkendelsesordningen. </P>  \r\n\r\n<P>I det følgende beskrives de regler, som ansøgning om godkendelse af  \r\n\r\n tagelementers styrkemæssige forhold vil blive behandlet efter. </P>  \r\n\r\n<P>ANSØGNING OM GODKENDELSE </P>  \r\n\r\n<P>Ansøgning om godkendelse skal, som anført i cirkulæret, sendes til: </P>  \r\n\r\n<P>Godkendelsessekretariatet for </P>  \r\n\r\n<P>materialer og konstruktioner </P>  \r\n\r\n<P>Postboks 54 </P>  \r\n\r\n<P>DK-2970 Hørsholm </P>  \r\n\r\n<P>tlf. 02 86 55 33 </P>  \r\n\r\n<P>Ansøgningen skal indeholde følgende: </P>  \r\n\r\n<P>a Ansøgerens navn, adresse og telefonnummer. </P>  \r\n\r\n<P>Såvel producent som forhandler (agent) kan optræde som ansøger. </P>  \r\n\r\n<P>Godkendelsen vil normalt blive stilet til ansøgeren. Der er imidlertid  \r\n\r\n intet til hinder for, at godkendelsen kan stiles til en anden. Eksempelvis  \r\n\r\n kan ansøgningen være indsendt af en forhandler, mens godkendelsen ønskes  \r\n\r\n stilet til producenten. Hvis noget sådant ønskes, må det tydeligt fremgå af  \r\n\r\n ansøgningen, ligesom det skal være godtgjort, fx i form af et skriftligt  \r\n\r\n tilsagn, at den, som godkendelsen skal stiles til, er indforstået hermed.  \r\n\r\n</P>  \r\n\r\n<P>b Tagelementets navn og eventuelle typebetegnelse. </P>  \r\n\r\n<P>c Anvendelsesområde. </P>  \r\n\r\n<P>d Udførlig beskrivelse af tagelementet, dvs. oplysninger om dets  \r\n\r\n opbygning, indgående materialer m.v. </P>  \r\n\r\n<P>e Monteringsvejledning. </P>  \r\n\r\n<P>f Prøvningsattest. </P>  \r\n\r\n<P>Prøvningen skal udføres på et laboratorium, som kan anerkendes af  \r\n\r\n Boligministeriet. Normalt anvendes: </P>  \r\n\r\n<P>Dantest </P>  \r\n\r\n<P>Amager Boulevard 115 </P>  \r\n\r\n<P>DK-2300 København S </P>  \r\n\r\n<P>tlf. 01 54 08 30 </P>  \r\n\r\n<P>Andre danske, autoriserede laboratorier og udenlandske, officielle  \r\n\r\n laboratorier kan forventes anerkendt, hvis de kan dokumentere, at de kan  \r\n\r\n gennemføre prøvningen. Det må tilrådes, at der i givet fald træffes aftale  \r\n\r\n med MK-godkendelsessekretariatet om anvendelsen af andre laboratorier, inden  \r\n\r\n prøvningen iværksættes. </P>  \r\n\r\n<P>Resultatet af prøvningen fremstilles i form af en prøvningsattest. </P>  \r\n\r\n<P>Det bemærkes, at prøvningsattesten tilhører rekvirenten af prøvningen.  \r\n\r\n Dette betyder bl.a., at prøvningslaboratoriet ikke automatisk sender kopi af  \r\n\r\n prøvningsattesten til MK-godkendelsessekretariatet. Det betyder også, at hvis  \r\n\r\n ejeren af prøvningsattesten og ansøgeren af godkendelsen er to forskellige  \r\n\r\n juridiske personer, kan MK-godkendelsessekretariatet forlange  \r\n\r\n prøvningsattestens ejers skriftlige tilladelse til, at attesten anvendes i  \r\n\r\n godkendelsessagen. </P>  \r\n\r\n<P>Prøvningsattesten må normalt højst være 1 år gammel på tidspunktet for  \r\n\r\n ansøgningen. </P>  \r\n\r\n<P>PRØVNING </P>  \r\n\r\n<P>Den nødvendige prøvning omfatter eftervisning af elementernes  \r\n\r\n modstandsevne mod ensformigt fordelt, statisk last, mod koncentreret,  \r\n\r\n dynamisk last og mod koncentreret, statisk last. </P>  \r\n\r\n<P>a Ensformigt fordelt, statisk last </P>  \r\n\r\n<P>Prøvning til eftervisning af tagelementers modstandsevne mod ensformigt  \r\n\r\n fordelt, statisk last foregår som beskrevet i Dantest-metode nr. 320.01/01.  \r\n\r\n</P>  \r\n\r\n<P>b Koncentreret, dynamisk last </P>  \r\n\r\n<P>Prøvning til eftervisning af tagelementers modstandsevne mod koncentreret,  \r\n\r\n dynamisk last foregår som beskrevet i Dantest-metode nr. 320.02/01. </P>  \r\n\r\n<P>c Koncentreret, statisk last </P>  \r\n\r\n<P>Prøvning til eftervisning af tagelementers modstandsevne mod koncentreret,  \r\n\r\n statisk last foregår som beskrevet i Dantest-metode nr. 320.03/01. </P>  \r\n\r\n<P>KRAV </P>  \r\n\r\n<P>a Ensformigt fordelt, statisk last </P>  \r\n\r\n<P>Bæreevnen ved brud skal væe mindst 3,0 kN/m bestemt som mindsteværdien ved  \r\n\r\n 3 prøvninger. </P>  \r\n\r\n<P>b Dynamisk, koncentreret last </P>  \r\n\r\n<P>I en prøveserie på 3 elementer skal samtlige elementer kunne modstå  \r\n\r\n påvirkningerne uden at bryde sammen. </P>  \r\n\r\n<P>c Statisk, koncentreret last </P>  \r\n\r\n<P>I en prøveserie på 3 prøvninger må hel eller delvis gennemlokning ikke  \r\n\r\n forekomme. </P>  \r\n\r\n<P>MÆRKNING </P>  \r\n\r\n<P>Det vil være anført i godkendelsen som et vilkår, at hvert enkelt element  \r\n\r\n skal være mærket med tagelementets navn og eventuelle typebetegnelse og  \r\n\r\n produktionsdato, så det tydeligt kan identificeres. Der tages stilling til  \r\n\r\n den konkrete udformning af mærkningen i hvert enkelt tilfælde. </P>  \r\n\r\n<P>KONTROL </P>  \r\n\r\n<P>Det vil være anført i godkendelsen som et vilkår, at der træffes aftale  \r\n\r\n med et kontrolorgan, som kan anerkendes af Boligministeriet, om løbende  \r\n\r\n kontrol med tagelementernes styrke og med mærkningen. </P>  \r\n\r\n<P>Dantest er anerkendt af Boligministeriet til at føre kontrol på dette  \r\n\r\n område. </P>  \r\n\r\n<P>For at begrænse omkostningerne ved kontrolordningen tilstræbes det, at  \r\n\r\n kontrollen foregår hos producenten. </P>  \r\n\r\n<P>Markedsføres et produkt med en anden betegnelse end den, som benyttes af  \r\n\r\n producenten, må der enten træffes aftale om en særskilt kontrol med  \r\n\r\n tagelementet på ansøgerens lager, eller også må hele produktionen mærkes med  \r\n\r\n den betegnelse, som er anført i godkendelsen. </P>  \r\n\r\n<P>Der er truffet aftale med Dantest om, at der sendes en kopi af  \r\n\r\n kontrolaftalen til MK-godkendelsessekretariatet, så snart den er  \r\n\r\n underskrevet. I andre tilfælde påhviler det ansøgeren selv at sørge for, at  \r\n\r\n MK-godkendelsessekretariatet modtager en kopi. </P>  \r\n\r\n<P>Det understreges, at kontrolaftalen skal være indgået, inden godkendelsen  \r\n\r\n kan udstedes. </P>  \r\n\r\n<P>BEMÆRKNINGER </P>  \r\n\r\n<P>I godkendelsen anføres vilkår for understøtningsafstande, vederlagsdybde,  \r\n\r\n fastgøring m.v. på baggrund af dels producentens egne krav til oplægningen og  \r\n\r\n dels resultaterne af prøvningen. </P>  \r\n\r\n<P>Tagelementer skal normalt også opfylde en række brandtekniske krav. Hvilke  \r\n\r\n krav, der stilles, afhænger af tagelementets anvendelse. Det er en  \r\n\r\n forudsætning for, at godkendelsen kan udstedes, at det på lige fod med  \r\n\r\n styrkekravene vises, at de relevante, brandtekniske krav er opfyldt. Der  \r\n\r\n henvises bl.a. til følgende prøvnings- og godkendelsesbetingelser:  \r\n\r\n Tagdækninger, brandmæssigt egnede, MK 6.00/002 Tagelementer med kort  \r\n\r\n kollapstid, MK 6.00/003 Klasse 1 og klasse 2 beklædninger, MK 6.00/006 </P>  \r\n\r\n<P>Ovenlys med flange (som regel fremstillet af glasfiberarmeret polyester)  \r\n\r\n til anvendelse i tage med lav hældning og tækket med tagpap har givet  \r\n\r\n anledning til mange fugtskader på grund af utætheder, der med tiden opstår i  \r\n\r\n samlingen mellem ovenlysets flange og tagpappen. Som følge heraf udstedes der  \r\n\r\n ikke længere MK-godkendelser af sådanne ovenlys. En forudsætning for en  \r\n\r\n genoptagelse af godkendelsesordningen på dette område er, at der udvikles  \r\n\r\n samlinger, som forbliver tætte i hele tagdækningens levetid, og at der  \r\n\r\n udvikles prøvningsmetoder til eftervisning af samlingernes pålidelighed. </P>  \r\n\r\n<P>GYLDIGHED </P>  \r\n\r\n<P>Boligministeriets godkendelser supplerer bygningsreglementerne og skal  \r\n\r\n lægges til grund for kommunalbestyrelsens behandling af byggesagerne på samme  \r\n\r\n måde som bestemmelserne i bygningsreglementerne, medmindre andet udtrykkeligt  \r\n\r\n fremgår af godkendelsen. </P>  \r\n\r\n<P>En godkendelse gives for en periode af 5 år. Efter udløbet af  \r\n\r\n gyldighedsperioden kan godkendelsen forlænges for en ny 5-års periode.  \r\n\r\n Ansøgning om fornyelse af godkendelsen skal indsendes til  \r\n\r\n MK-godkendelsessekretariatet ca. 6 måneder før godkendelsen udløber.  \r\n\r\n MK-godkendelsessekretariatet udsender normalt en påmindelse herom. </P>  \r\n\r\n<P>GEBYR </P>  \r\n\r\n<P>Ifølge punkt IV, næstsidste afsnit i cirkulæret om godkendelsesordningerne  \r\n\r\n vil der for behandlingen af ansøgninger om MK-godkendelse blive opkrævet et  \r\n\r\n gebyr, der fastsættes af Boligministeriet. </P>  \r\n\r\n<P>Gebyrerne, som pristalsreguleres een gang årligt, er fastsat i  \r\n\r\n gebyrklasser, der afhænger af sagernes karakter. Gebyret for MK-godkendelse  \r\n\r\n af tagelementers styrke udgør for tiden (1987) kr. 12.900,-. </P>  \r\n\r\n<P>Hvis godkendelsen ønskes ændret i løbet af godkendelsesperioden, kan der,  \r\n\r\n såfremt der er tale om en mindre ændring, der skønnes at være uvæsentlig for  \r\n\r\n godkendelsens indhold og omfang, fx adresseforandring og/eller en justering  \r\n\r\n af produktbeskrivelse eller -specifikation, udarbejdes en ny godkendelse med  \r\n\r\n samme udløbsdato som den oprindelige godkendelse. For en sådan ændring  \r\n\r\n betales et gebyr, der for tiden (1987) udgør kr. 2.000,- svarende til 25% af  \r\n\r\n gebyret i laveste gebyrklasse. </P>  \r\n\r\n<P>OFFENTLIGGØRELSE </P>  \r\n\r\n<P>Den færdige godkendelse trykkes i Byggedata og sendes til samtlige  \r\n\r\n kommuner. </P>  \r\n\r\n<P>Opmærksomheden henledes på, at der kan bestilles et oplag af godkendelsen  \r\n\r\n hos: </P>  \r\n\r\n<P>Byggecentrum </P>  \r\n\r\n<P>Vester Voldgade 94 </P>  \r\n\r\n<P>1552 København V </P>  \r\n\r\n<P>tlf. 01 12 73 73 </P>  \r\n\r\n<P>Nærmere oplysning om ordningen fås hos Byggecentrum. </P>  \r\n\r\n<P>Omtale af materialet eller konstruktionen som godkendt af Boligministeriet  \r\n\r\n må kun ske med angivelse af godkendelsens sagsnummer. Gengivelse af  \r\n\r\n godkendelsen må kun ske ved gengivelse af godkendelsen i sin helhed. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19860402206"
        },
        {
            "displayName": "Entydig dokumentidentifikation",
            "displayValue": "CM013797"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "17/06/2004"
        },
        {
            "displayName": "Dokumenttype",
            "displayValue": "Betingelser"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "4022"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "31/12/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "MK 5.00/004"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}