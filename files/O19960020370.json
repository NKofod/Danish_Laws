{
    "id": 28630,
    "title": "Lægekonsulents habilitet. Socialministeriet",
    "documentTypeId": "300",
    "isSagsforlobPeriodValid": true,
    "shortName": "FOU nr 1996.203",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n Resumé  \r\n\r\n</B>  \r\n\r\n</P>  \r\n\r\n<P class=\"Resume\">  \r\n\r\n En kvinde klagede bl.a. over at en overlæge der havde undersøgt  \r\n\r\n hende i forbindelse med en arbejdsskadesag, også havde medvirket som  \r\n\r\n lægekonsulent ved behandlingen af hendes førtidspensionssag.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden udtalte at det forhold at overlægen ikke deltog i  \r\n\r\n det nævnsmøde hvori afgørelsen blev truffet, og det forhold at nævnets  \r\n\r\n afgørelse ikke alene blev truffet på baggrund af overlægens vurderinger, var  \r\n\r\n uden betydning for vurderingen af spørgsmålet om habilitet. Disse forhold  \r\n\r\n havde  \r\n\r\n kun betydning ved vurderingen af retsvirkningen af inhabilitet.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden udtalte endvidere at selve det forhold at overlægen  \r\n\r\n tidligere havde undersøgt kvinden ikke kunne føre til at han var inhabil.  \r\n\r\n Undersøgelserne indgik ikke i pensionssagen, og overlægens opgave som  \r\n\r\n lægekonsulent medførte ikke at han skulle kontrollere rigtigheden af  \r\n\r\n resultatet  \r\n\r\n af sine egne undersøgelser. Overlægen kunne herefter ikke anses for inhabil.  \r\n\r\n (J.nr. 1995-869-040).  \r\n\r\n</P>  \r\n\r\n<P class=\"Resume\">  \r\n\r\n</DIV><div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<table border=\"0\"><tr><td valign=\"top\" width=\"130\"><A HREF=\"#Oversigt1\">  \r\n\r\n  Ombudsmandens udtalelse  </A></td><td></td></table>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Lægekonsulents habilitet.  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n En kvinde, A, klagede til mig  \r\n\r\n over Den Sociale Ankestyrelses afgørelse af 26. april 1994 om afslag på  \r\n\r\n mellemste førtidspension. A klagede desuden over at overlæge B havde  \r\n\r\n medvirket  \r\n\r\n som lægekonsulent ved behandlingen af sagen i Revaliderings- og  \r\n\r\n Pensionsnævnet  \r\n\r\n for Nordjyllands Amt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n A havde i årene 1964-1972,  \r\n\r\n 1973-1975, 1985-86 og 1987-1989 arbejdet som frisør. Den 9. maj 1989 blev hun  \r\n\r\n sygemeldt med symptomer i form af bl.a. hovedpine, svimmelhed og  \r\n\r\n koncentrationsbesvær.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n A's læge anmeldte lidelsen  \r\n\r\n til Arbejdsskadestyrelsen og til Arbejdstilsynet. A blev i denne forbindelse  \r\n\r\n henvist til undersøgelser på Arbejdsmedicinsk Klinik på S Sygehus.  \r\n\r\n Undersøgelserne blev bl.a foretaget af overlæge B. I Arbejdsmedicinsk Kliniks  \r\n\r\n journal var den 3. juli 1989 bl.a. anført følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Der er ud fra de foreliggende  \r\n\r\n oplysninger og samtalen tegn på, at hun har været akut påvirket, specielt ved  \r\n\r\n den seneste arbejdsplads, hvor arbejdet foregår under utilstrækkelige  \r\n\r\n almenventilationsforhold og uden lokaludsugning. Der er imidlertid helt  \r\n\r\n normale  \r\n\r\n forhold ved den neurologiske undersøgelse, og der er hverken ved dagens  \r\n\r\n undersøgelser  \r\n\r\n eller tidligere fundet holdepunkter for en toksisk hjernepåvirkning.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Såfremt  \r\n\r\n arbejdsmiljøforholdene på salonen var tilfredsstillende, var der intet til  \r\n\r\n hinder for, at hun kunne vende tilbage. Imidlertid er hendes angstsymptomer  \r\n\r\n så  \r\n\r\n udtalte, at der af den grund kan være behov for rådgivning med henblik på  \r\n\r\n eventuelt erhvervsskifte.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n (B) overlæge/kw  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 16.08.89 var bl.a. anført  \r\n\r\n følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n Opringning fra praktiserende læge, (C):  \r\n\r\n</I>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n han spørger om klinikken har  \r\n\r\n mulighed for at tilbyde pt. en psykologisk undersøgelse. Han er som hendes  \r\n\r\n praktiserende læge gentagne gange blevet presset, både af pt. og af dennes  \r\n\r\n familie (hendes forældre), til at lade hende yderligere psykologundersøge for  \r\n\r\n at få konstateret, om hun har en hjerneskade.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg oplyser egen læge om, at  \r\n\r\n der ved undersøgelsen her på klinikken ikke er fundet holdepunkter for en  \r\n\r\n toksisk hjerneskade, og at der derfor ikke i den sammenhæng er indikation for  \r\n\r\n yderligere psykologisk undersøgelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg har yderligere meddelt  \r\n\r\n egen læge, at jeg har indtryk af, at pt. vil fortsætte sine bestræbelser for  \r\n\r\n at  \r\n\r\n få iværksat undersøgelse, der kunne bekræfte at hun havde en toksisk  \r\n\r\n hjerneskade, og at det er min opfattelse, at det i den sammenhæng nærmest er  \r\n\r\n kontraindiceret at iværksætte yderligere diagnostiske undersøgelser.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Egen læge er helt enig i, at  \r\n\r\n der ikke er grundlag for at tro, at hun har en erhvervsbetinget lidelse,  \r\n\r\n endsige toksisk encefalopati.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Pt. er afsluttet fra  \r\n\r\n arbejdsmedicinsk klinik.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n (B), overlæge/ik  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 25. august 1989 var bl.a.  \r\n\r\n anført følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Pt. har 23.08.89 skriftligt  \r\n\r\n anmodet om en psykologisk undersøgelse - 'jeg forlanger at få en psykologisk  \r\n\r\n afprøvning'.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg meddeler hende  \r\n\r\n skriftligt, at der ikke er behov herfor, at hun anmodes om at kontakte egen  \r\n\r\n læge mhp. evt. psykologisk eller psykiatrisk bistand.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n (B), overlæge/mr&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 14. november 1989 traf  \r\n\r\n Arbejdsskadestyrelsen afgørelse om at A's lidelse ikke kunne anerkendes som  \r\n\r\n en  \r\n\r\n arbejdsskade.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n A blev herefter undersøgt af  \r\n\r\n speciallæge i neuromedicin, D som i slutningen af 1989 genhenviste hende til  \r\n\r\n Arbejdsmedicinsk Klinik med henblik på en psykologundersøgelse. Undersøgelsen  \r\n\r\n blev foretaget den 24. januar 1990. Af dens konklusion fremgik bl.a.  \r\n\r\n følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Sammenfattende udfra de  \r\n\r\n foreliggende eksponeringsoplysninger, symptomernes tidsmæssige udvikling i  \r\n\r\n relation til frisørarbejdet, det kliniske indtryk og karakteren af de  \r\n\r\n aktuelle  \r\n\r\n testpræstationer findes det ikke sandsynligt, at det drejer sig om en kronisk  \r\n\r\n toksisk encefalopati.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Aktuelle undersøgelse  \r\n\r\n bekræfter således de tidligere vurderinger, hvor det er anført, at pt.  \r\n\r\n sandsynligvis har været akut påvirket, især ved seneste arbejdsplads, men der  \r\n\r\n er ikke fundet holdepunkter for en toksisk hjernepåvirkning.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Vedr. den fremtidige  \r\n\r\n erhvervssituation bør det overvejes, hvorvidt der udfra en samlet vurdering  \r\n\r\n skulle være grundlag for at rejse en sag om tilkendelse af førtidspension, da  \r\n\r\n det må anses for usikkert, om pt. udfra nuværende helbredstilstand vil være i  \r\n\r\n stand til at klare et erhvervsarbejde.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 1. februar 1990 skrev  \r\n\r\n overlæge B følgende i journalen efter at have gennemset den psykologiske  \r\n\r\n undersøgelse:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Enig i konklusion.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg mener, at pt. kan  \r\n\r\n afsluttes på det foreliggende. Kopi af undersøgelsen sendes til neurolog (D)  \r\n\r\n og egen læge, som må vurdere evt. førtidspensionssag.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 2. april 1990 bad Aalborg  \r\n\r\n Kommune A's egen læge, C, om en statusbedømmelse hvori bl.a. hendes  \r\n\r\n pensionsberettigelse blev vurderet. Statusbedømmelsen forelå den 9. april  \r\n\r\n 1990.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 1. oktober 1990 bad  \r\n\r\n Aalborg Kommune overlæge E, T Sygehus, om at indkalde A til en psykiatrisk  \r\n\r\n speciallægeundersøgelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 29. oktober 1990  \r\n\r\n tiltrådte Den Sociale Ankestyrelse Arbejdsskadestyrelsens afgørelse om at A's  \r\n\r\n lidelse ikke kunne anerkendes som en arbejdsskade.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 15. januar 1991 forelå  \r\n\r\n den psykiatriske speciallægeerklæring.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 24. januar 1991 anmodede  \r\n\r\n Aalborg Kommune neuromedicisk afdeling på S Sygehus om journaloplysninger.  \r\n\r\n Oplysningerne blev givet i april 1991 samtidig med resultaterne af en ny  \r\n\r\n neuropsykologisk  \r\n\r\n undersøgelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 15. august 1991 ansøgte A  \r\n\r\n Aalborg Kommune om førtidspension. Samme dato blev hun undersøgt af overlæge,  \r\n\r\n F, medicinsk-hæmatologisk afdeling, S Sygehus.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 3. oktober 1991 forelå  \r\n\r\n resultatet af en generel helbredsundersøgelse foretaget af A's egen læge.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 5. november 1991  \r\n\r\n indstillede Aalborg Kommune til Revaliderings- og Pensionsnævnet for  \r\n\r\n Nordjyllands Amt at der blev tilkendt A forhøjet almindelig førtidspension i  \r\n\r\n henhold til § 14, stk. 3, nr. 2, i lov om social pension.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 27. juli 1992 sendte  \r\n\r\n lungeklinikken på S Sygehus resultaterne af en lungefunktionsundersøgelse til  \r\n\r\n revaliderings- og pensionsnævnet. Af disse fremgik at man mistænkte at A led  \r\n\r\n af  \r\n\r\n astma.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 17. november 1992 traf  \r\n\r\n revaliderings- og pensionsnævnet følgende afgørelse:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;De er tilkendt forhøjet  \r\n\r\n almindelig førtidspension.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Denne pension får De efter §  \r\n\r\n 14, stk. 3, nr. 2, i lov om social pension, fordi Deres erhvervsevne er  \r\n\r\n nedsat  \r\n\r\n med mindst halvdelen, uden at det alene skyldes helbredsforholdene.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 19. november 1992 klagede  \r\n\r\n A over afgørelsen. Den 16. december 1992 oplyste hun telefonisk  \r\n\r\n revaliderings-  \r\n\r\n og pensionsnævnet om at hun havde været til undersøgelse på lungeklinikken  \r\n\r\n den  \r\n\r\n 30. oktober 1992. Herudover skulle hun i januar 1993 have foretaget en  \r\n\r\n allergitest.  \r\n\r\n Det blev aftalt at revaliderings- og pensionsnævnet skulle afvente de nye  \r\n\r\n lægelige oplysninger forinden sagen blev genvurderet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 28. januar 1993 sendte  \r\n\r\n A's læge udskrivningskortet fra Lungeklinikken til revaliderings- og  \r\n\r\n pensionsnævnet. Den 5. april 1993 sendte S Sygehus, Lungemedicinsk Afdeling,  \r\n\r\n resultaterne af allergitesten til revaliderings- og pensionsnævnet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 3. maj 1993 foretog  \r\n\r\n revaliderings- og pensionsnævnets lægekonsulent B hjemmeskøn i sagen. Han  \r\n\r\n skrev heri bl.a. følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg skal henvise til de i  \r\n\r\n sagen foreliggende notater fra kontorrapport og lægeskøn, senest 30.04.1992  \r\n\r\n ved overlæge (G), som har gennemgået speciallægeundersøgelser, såvel fra  \r\n\r\n intern-mediciner overlæge (F), neurolog (D) samt psykiater overlæge (E).  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Sagen er ligeledes grundigt  \r\n\r\n belyst ved undersøgelse såvel på Arbejdsmedicinsk Klinik i 1990 (bl.a.  \r\n\r\n undersøgt af undertegnede) samt i Lungeklinikken.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Senest er Arbejdsmedicinsk  \r\n\r\n Klinik blevet anmodet om at fremsende journaludtalelser til  \r\n\r\n Arbejdsskadestyrelsen med henblik på vurdering af en arbejdsbetinget astma.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ifølge oplysninger fra  \r\n\r\n Lungeklinikken, (S) Sygehus, beskrives natlige dyspnøanfald med piben og  \r\n\r\n hvæsen. Peakflow-monitering har vist udtalt døgnvariation, og diagnosen er  \r\n\r\n astma bronchiale behandlet med spirocort og ventolinespray.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Der er ikke i foreliggende  \r\n\r\n lægeoplysninger konstateret specifikke allergi ved priktest 03.03.1993.  \r\n\r\n Lungefunktionen bedømt ved vitalografundersøgelse viser normal  \r\n\r\n ventilationskapacitet, og normal FEV 1 ved optimal behandling.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<B>  \r\n\r\n<I>  \r\n\r\n &nbsp;  \r\n\r\n</I>  \r\n\r\n</B>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<B>  \r\n\r\n<I>  \r\n\r\n Samlet konklusion  \r\n\r\n</I>  \r\n\r\n :  \r\n\r\n</B>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Med mit kendskab til det  \r\n\r\n langvarige forløb, den inverterede neurotiske tilstand og den  \r\n\r\n veldokumenterede  \r\n\r\n astma, vil jeg anse erhvervsevnen nedsat med godt 50 % alene af  \r\n\r\n helbredsmæssige årsager. Jeg anser revalideringsbestræbelser for  \r\n\r\n urealistiske.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 10. september 1993 sendte  \r\n\r\n overlæge H, Lungemedicinsk Afdeling, S Sygehus, kopi af en  \r\n\r\n speciallægeerklæring  \r\n\r\n af 8. september 1993 udarbejdet på Arbejdsskadestyrelsens anmodning samt kopi  \r\n\r\n af resultaterne af lungefunktionsundersøgelse den 2. september 1993.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 4. oktober 1993 foretog  \r\n\r\n overlæge B nyt hjemmeskøn. Af dette fremgår følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Jeg skal henvise til  \r\n\r\n mit hjemmeskøn den 03.05.1993 samt notat i akterne fra den 01.09.1993 og  \r\n\r\n 21.09.93. Der foreligger en erklæring fra overlæge (H), stilet til  \r\n\r\n Arbejdsskadestyrelsen  \r\n\r\n den 08.09.93. Det konkluderes, at pågældende gennem sit damefrisørarbejde har  \r\n\r\n været udsat for forskellige kemikalier, og har udviklet symptomer som tolkes  \r\n\r\n som astma. Overlæge (H) konkluderer, at det er sandsynligt, at astmaen må  \r\n\r\n tilskrives erhvervsmæssig eksposition for forskellige kemikalier, idet  \r\n\r\n rygning  \r\n\r\n kan have prædisponeret til udvikling af lungelidelsen. Der er tendens til  \r\n\r\n anstrengelsesudløst åndenød, men på den aktuelle behandling fuldstændig  \r\n\r\n normal  \r\n\r\n lungefunktion, og ligeledes normal trappeprøve.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Desuden foreligger der i  \r\n\r\n sagen et notat fra neuromedicinsk afdeling, signeret (formentlig overlæge I),  \r\n\r\n der konkluderer, at der formentlig er tale om en frontal dysfunktion, ligesom  \r\n\r\n der ved CT-scanning er fundet en fronto-parietal atrofi.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Der er tidligere foretaget  \r\n\r\n neuropsykologisk undersøgelse, gennemført psykiatrisk undersøgelse, og ingen  \r\n\r\n af  \r\n\r\n undersøgelserne tyder på organisk demens.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Der er således ikke i de  \r\n\r\n supplerende oplysninger grundlag for at ændre min konklusion, som fremgår af  \r\n\r\n lægeskøn fra 03.05.1993.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 1. november 1993 traf  \r\n\r\n revaliderings- og pensionsnævnet følgende afgørelse:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;De er tilkendt forhøjet  \r\n\r\n almindelig førtidspension.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Denne pension får De efter §  \r\n\r\n 14, stk. 3, nr. 1, i lov om social pension, fordi Deres erhvervsevne skønnes  \r\n\r\n nedsat  \r\n\r\n med mindst halvdelen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Pensionen udbetales med samme  \r\n\r\n beløb som den tidligere tilkendte pension, men da De nu er tilkendt pension  \r\n\r\n efter § 14, stk. 3, nr. 1, er grundlaget  \r\n\r\n<I>  \r\n\r\n alene  \r\n\r\n de helbredsmæssige forhold.  \r\n\r\n</I>  \r\n\r\n Dette betyder, at Deres ret til pension ikke er  \r\n\r\n betinget af, at der er behov for varig forsørgelse, og at retten til pension  \r\n\r\n således  \r\n\r\n<I>  \r\n\r\n ikke  \r\n\r\n</I>  \r\n\r\n er betinget af at de  \r\n\r\n samlede årlige indtægter er under udelukkelsesgrænsen (pt. kr. 91.450 for en  \r\n\r\n enlig). Ændringen betyder endvidere at sagen ikke skal revurderes af kommunen  \r\n\r\n hvert 5. år, som ved den tidligere tilkendte pension.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 4. november 1993 klagede  \r\n\r\n A over afgørelsen til Den Sociale Ankestyrelse der den 26. april 1994  \r\n\r\n tiltrådte  \r\n\r\n nævnets afgørelse. Af Ankestyrelsens afgørelse fremgår bl.a. følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n De har ikke ret til at få  \r\n\r\n mellemste førtidspension efter § 14, stk. 2, nr. 1, i lov om social pension.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Begrundelsen er, at  \r\n\r\n Ankestyrelsen skønner, at Deres erhvervsevne ikke varigt er nedsat med  \r\n\r\n omkring  \r\n\r\n 2/3. Dette er en betingelse for ret til mellemste førtidspension.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ankestyrelsen har lagt vægt  \r\n\r\n på oplysningerne fra lungeklinikken, (S) Sygehus, og i medicinsk  \r\n\r\n speciallægeerklæring af 8. september 1993. Det fremgår heraf, at Deres  \r\n\r\n astmalidelse holdes nogenlunde i ro på medicinsk behandling, men at der er  \r\n\r\n tendens til kortåndethed ved anstrengelser. Lungefunktionsundersøgelsen  \r\n\r\n september 1993 viser, at Deres lungefunktion er normal.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Endvidere har Ankestyrelsen  \r\n\r\n lagt vægt på resultatet af undersøgelser hos psykiater og neurolog, hvorefter  \r\n\r\n der ikke er påvist tegn på organisk demens. Deres psykiske gener og den ved  \r\n\r\n CT-scanning påviste atrofi kan ikke begrunde tilkendelse af højere  \r\n\r\n førtidspension.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ankestyrelsen er enig med  \r\n\r\n nævnet i, at Deres erhvervsevne på et samlet grundlag er nedsat med mindst  \r\n\r\n halvdelen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ankestyrelsen er opmærksom  \r\n\r\n på, at der i generel helbredserklæring fra Deres læge findes en anden  \r\n\r\n vurdering  \r\n\r\n af Deres erhvervsevne.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter Ankestyrelsens  \r\n\r\n afgørelse henvendte A sig til Nordjyllands Amts sundhedsforvaltning med en  \r\n\r\n klage over at overlæge B medvirkede ved sagens behandling i revaliderings- og  \r\n\r\n pensionsnævnet. I den anledning skrev revaliderings- og pensionsnævnet den  \r\n\r\n 28.  \r\n\r\n marts 1995 bl.a følgende til sundhedsforvaltningen:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;I anledning af (A)'s  \r\n\r\n henvendelse skal oplyses, at speciallæge (B) som arbejdsmedicinsk  \r\n\r\n speciallægekonsulent har medvirket i sagsforberedelsen i Revaliderings- &amp;  \r\n\r\n Pensionsnævnets sekretariat, da (A)'s ansøgning om førtidspension var  \r\n\r\n begrundet  \r\n\r\n i følger efter omgang med kemikalier i sit arbejde som frisør.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n (B)'s medvirken har været  \r\n\r\n opresumering af det lægelige materiale, som bl.a. bestod i følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Journaloplysninger fra (S)  \r\n\r\n Sygehus  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Speciallægeundersøgelse fra  \r\n\r\n (F), intern. med.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Speciallægeundersøgelse fra  \r\n\r\n (D), neuro. med.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Speciallægeundersøgelse fra  \r\n\r\n (E), psykiatri  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Undersøgelser fra arb. med.  \r\n\r\n klinik  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Neuro-psykologisk vurdering  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Generel helbredsundersøgelse  \r\n\r\n udført af læge (C)  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Speciallægeundersøgelse fra  \r\n\r\n (H), lunge.med. afd.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efterfølgende har sagen været  \r\n\r\n forelagt i Revaliderings- &amp; Pensionsnævnets møde den 27.10.1993, hvor  \r\n\r\n speciallæge i intern medicin (G) deltog som nævnets medicinske rådgiver.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Sluttelig er sagen behandlet  \r\n\r\n i Den Sociale Ankestyrelse, hvortil yderligere var indhentet resultatet af de  \r\n\r\n senere udførte undersøgelser, hvoraf kan nævnes scanning og et lægebrev.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det kan naturligvis diskuteres,  \r\n\r\n hvorvidt medicinpersonale, der tidligere i anden sammenhæng har mødt en  \r\n\r\n pensionsansøger bør medvirke i sagsforberedelse i sekretariatet. I det  \r\n\r\n konkrete  \r\n\r\n tilfælde, hvor ansøgningsgrundlaget var et arbejdsmedicinsk tema, fandtes det  \r\n\r\n ubetænkeligt at arbejdsmedicineren medvirkede med sin specialviden.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n For god ordens skyld skal det  \r\n\r\n oplyses at de rådgivende læger ikke har kompetence til at træffe afgørelse og  \r\n\r\n den pågældende speciallæge var i nævnets afgørende møde udskiftet med en  \r\n\r\n anden  \r\n\r\n speciallæge.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n A skrev i sin klage til mig  \r\n\r\n af 20. april 1995 bl.a. at det var hendes opfattelse at overlæge B var  \r\n\r\n inhabil  \r\n\r\n i forbindelse med behandlingen af hendes sag i revaliderings- og  \r\n\r\n pensionsnævnet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I anledning af A's klage  \r\n\r\n indhentede jeg udtalelser af henholdsvis 17. juli 1995 og 7. august 1995 fra  \r\n\r\n henholdsvis Revaliderings- og Pensionsnævnet for Nordjyllands Amt og fra Den  \r\n\r\n Sociale Ankestyrelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Af revaliderings- og  \r\n\r\n pensionsnævnets udtalelse fremgår bl.a. følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n På den således givne  \r\n\r\n anledning skal det oplyses, at (A) i kendelse af 17.11.1992, som indstillet  \r\n\r\n af  \r\n\r\n Aalborg Kommune, fik tilkendt forhøjet almindelig førtidspension efter § 14  \r\n\r\n stk. 3 nr. 2 i lov om social pension. Denne afgørelse indklagede (A) og med  \r\n\r\n udgangspunkt i klagemålene indhentedes en speciallægeerklæring af 08.09.1993  \r\n\r\n fra speciallæge i lungemedicin (H) til supplering af det i forvejen  \r\n\r\n righoldige  \r\n\r\n materiale herunder Generel helbredserklæring af 01.10.91 fra (A)'s egen læge,  \r\n\r\n (C), der i et meget fyldigt resumé gennemgik sygehistorien,  \r\n\r\n behandlingsforløbet,  \r\n\r\n gennemførte undersøgelser vedlagt diverse dokumentationsmaterialer fra  \r\n\r\n sygehus.  \r\n\r\n Endvidere forelå erklæring af 15.01.1991 fra speciallæge i psykiatri (E).  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n På grundlag af det således  \r\n\r\n supplerede materiale forelagdes sagen i nævnets møde den 27.10.1993, hvori  \r\n\r\n nævnet fandt grundlag for at ændre pensionstildelingen til forhøjet alm  \r\n\r\n førtidspension efter § 14 stk. 3 nr. 1 i lov om social pension. I dette møde  \r\n\r\n medvirkede speciallæge i intern medicin (G), som nævnets medicinske rådgiver.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det skal bemærkes, at pension  \r\n\r\n efter § 14 stk. 3 nr. 2 tildeles på grundlag af en erhvervsnedsættelse med  \r\n\r\n mindst halvdelen uden, at det alene skyldes helbredsmæssige forhold.  \r\n\r\n Tildeling  \r\n\r\n af denne pension forudsætter, at ansøgers og evt. ægtefælles indtægt ikke  \r\n\r\n overstiger en udelukkelsesgrænse - i oktober 1992 for en enlig, 88.600 kr.  \r\n\r\n brutto -. Pensionsretten efter denne bestemmelse skal hvert 5. år optages til  \r\n\r\n fornyet overvejelse indtil pensionisten fylder 50 år.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Forhøjet alm. førtidspension  \r\n\r\n efter § 14 stk. 3 nr. 1 gives alene på den helbredsbetingede nedsættelse af  \r\n\r\n erhvervsevnen med mindst halvdelen. Denne pension er i princippet varig -  \r\n\r\n skal  \r\n\r\n altså ikke som pension efter § 14 stk. 3 nr. 2 kontrolleres hvert 5 år. - og  \r\n\r\n er  \r\n\r\n heller ikke undergivet ovenfor nævnte udelukkelsesgrænse. Bortset fra disse  \r\n\r\n forhold er de to pensioner af samme størrelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det er således forskellen på  \r\n\r\n de 2 pensioner, der ligger som emne for formuleringen af afgørelsen af  \r\n\r\n 01.11.1993 idet samtidig bemærkes, at (A) løbende i hele sagsbehandlingen fik  \r\n\r\n tilsendt akter og løbende drøftede disse med sagsbehandleren.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n For så vidt angår speciallæge  \r\n\r\n i arbejdsmedicin, (B)'s medvirken i sagsbehandlingen skal henvises til  \r\n\r\n vedlagte  \r\n\r\n kopi af brev af 28.03.1995 stilet til (J), Sundhedsforvaltningen, hvortil (A)  \r\n\r\n også havde indgivet klage over (B). Man er ikke her bekendt med udfaldet af  \r\n\r\n den  \r\n\r\n klagesag.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det skal noteres, at sagens  \r\n\r\n afgørelse ikke er truffet alene på grundlag af lægelige  \r\n\r\n oplysninger/vurderinger  \r\n\r\n fra (B), da hovedparten af baggrundsmaterialet var tilvejebragt uafhængigt af  \r\n\r\n arbejdsmedicinsk klinik herunder specialægeundersøgelser og egen læges  \r\n\r\n erklæring. Til nævnets behandling af sagen var udover det af (B) udfærdigede  \r\n\r\n sammendrag udsendt til medlemmerne de nævnte specialægeerklæringer og  \r\n\r\n erklæring  \r\n\r\n fra ansøgers egen læge. I nævnets møde var (B) udskiftet med dr. med  \r\n\r\n speciallæge i intern medicin (G).&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Af Den Sociale Ankestyrelses  \r\n\r\n udtalelse fremgår bl.a. følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Som det fremgår stadfæstede  \r\n\r\n Ankestyrelsen i møde den 20. april 1994 og meddelt i afgørelse den 26. april  \r\n\r\n 1994 revaliderings- og pensionsnævnet for Nordjyllands amts afgørelse,  \r\n\r\n hvorved  \r\n\r\n ansøgeren fik tilkendt forhøjet almindelig førtidspension efter lov om social  \r\n\r\n pension § 14, stk. 3, nr. 1.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n (A) har den 20. april 1995  \r\n\r\n overfor Ombudsmanden rejst spørgsmål om speciallæge (B)'s habilitet som  \r\n\r\n lægekonsulent i revaliderings- og pensionsnævnet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Sagen er i Ankestyrelsen  \r\n\r\n behandlet på grundlag af de akter, som social- og sundhedsforvaltningen i  \r\n\r\n Aalborg Kommune har sendt med ansøgning om førtidspension til nævnet. I  \r\n\r\n pensionssagen er det alene oplyst, at der i 1989 er foretaget en undersøgelse  \r\n\r\n på arbejdsmedicinsk klinik til brug for en da verserende arbejdsskadesag.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ankestyrelsen fandt ved sin  \r\n\r\n behandling af sagen ikke anledning til betænkeligheder ved speciallæge (B)'s  \r\n\r\n medvirken i nævnet som lægekonsulent ved pensionssagen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ankestyrelsen henviser til  \r\n\r\n afgørelsen af 20. april 1994, hvoraf det fremgår, hvilke oplysninger der er  \r\n\r\n lagt til grund ved vurderingen af (A)'s berettigelse til førtidspension.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 12. september 1995 modtog  \r\n\r\n jeg A's supplerende bemærkninger.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<A name=\"Oversigt1\"> <B> Ombudsmandens udtalelse </B> </A>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Den Sociale  \r\n\r\n Ankestyrelses og revaliderings- og pensionsnævnets afgørelse er truffet i  \r\n\r\n medfør af §§ 14 og 15 i lov om social pension. Bestemmelserne har følgende  \r\n\r\n ordlyd:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n '  \r\n\r\n<B>  \r\n\r\n § 14.  \r\n\r\n</B>  \r\n\r\n Højeste førtidspension kan tilkendes personer i alderen fra  \r\n\r\n 18 til 60 år, der i ethvert erhverv må anses for kun at have ubetydelig  \r\n\r\n erhvervsevne i behold.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n Stk. 2.  \r\n\r\n</I>  \r\n\r\n Mellemste førtidspension kan tilkendes  \r\n\r\n</P>  \r\n\r\n<P class=\"Litra\">  \r\n\r\n personer  \r\n\r\n i alderen fra 18 til 60 år, hvis erhvervsevne er nedsat med omkring 2/3, og  \r\n\r\n</P>  \r\n\r\n<P class=\"Litra\">  \r\n\r\n personer  \r\n\r\n i alderen fra 60 til 67 år, hvis erhvervsevne er nedsat i det omfang, der er  \r\n\r\n nævnt i stk. 1.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n Stk. 3.  \r\n\r\n</I>  \r\n\r\n Forhøjet almindelig førtidspension eller almindelig førtidspension  \r\n\r\n kan tilkendes  \r\n\r\n</P>  \r\n\r\n<P class=\"Litra\">  \r\n\r\n personer  \r\n\r\n i alderen fra 18 til 67 år, hvis erhvervsevne er nedsat på grund af  \r\n\r\n helbredsmæssige forhold med mindst halvdelen,  \r\n\r\n</P>  \r\n\r\n<P class=\"Litra\">  \r\n\r\n personer  \r\n\r\n i alderen fra 18 til 67 år, hvis erhvervsevne er nedsat med mindst halvdelen,  \r\n\r\n uden at nedsættelsen alene skyldes helbredsmæssige forhold, og  \r\n\r\n</P>  \r\n\r\n<P class=\"Litra\">  \r\n\r\n personer  \r\n\r\n i alderen fra 50 til 67 år, når sociale og helbredsmæssige forhold taler for  \r\n\r\n det.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n Stk. 4.  \r\n\r\n</I>  \r\n\r\n Pension efter stk. 3 tilkendes som forhøjet almindelig  \r\n\r\n førtidspension til personer under 60 år og som almindelig førtidspension til  \r\n\r\n personer over denne alder.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n Stk. 5.  \r\n\r\n</I>  \r\n\r\n Socialministeren kan fastsætte nærmere regler om  \r\n\r\n tilkendelse af pension efter stk. 3, nr. 2 og 3.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n Stk. 6.  \r\n\r\n</I>  \r\n\r\n Efter det fyldte 60. år kan pension uden pensionistens  \r\n\r\n samtykke hverken frakendes eller nedsættes til lavere form for pension, jf. §  \r\n\r\n 13. Dette gælder dog ikke for invaliditetsydelse og bistands- og plejetillæg.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<B>  \r\n\r\n § 15.  \r\n\r\n</B>  \r\n\r\n Tilkendelse af pension efter § 14, stk. 1-2 og stk. 3, nr. 1  \r\n\r\n og 2, er betinget af, at erhvervsevnen varigt er nedsat på grund af fysisk  \r\n\r\n eller psykisk invaliditet. Med henblik på pension efter § 14, stk. 3, nr. 2,  \r\n\r\n skal der dog også lægges afgørende vægt på andre omstændigheder, der klart  \r\n\r\n viser, at erhvervsevnen hos en ansøger, som ikke har andre  \r\n\r\n forsørgelsesmuligheder, er varigt nedsat. Der kan i helt ekstraordinære  \r\n\r\n tilfælde tilkendes pension efter § 14, stk. 3, nr. 2, uden at nedsættelsen af  \r\n\r\n erhvervsevnen skyldes helbredsmæssige forhold. Pension kan ikke tilkendes,  \r\n\r\n hvis der foreligger mulighed for at iværksætte foranstaltninger, der kan  \r\n\r\n antages mere varigt at forbedre erhvervsevnen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n Stk. 2.  \r\n\r\n</I>  \r\n\r\n Ved bedømmelsen af, i hvilket omfang erhvervsevnen er nedsat,  \r\n\r\n skal der foretages en sammenligning mellem den indtægt, som den pågældende  \r\n\r\n skønnes at kunne opnå ved et arbejde, der svarer til pågældendes kræfter og  \r\n\r\n færdigheder, og som under hensyn til uddannelse og tidligere virksomhed kan  \r\n\r\n forlanges af den pågældende, og den indtægt, som personer med lignende  \r\n\r\n uddannelse normalt opnår i samme egn. Der skal endvidere tages hensyn til  \r\n\r\n alder, livsstilling, bopæl og beskæftigelsesmuligheder og til sådanne andre  \r\n\r\n omstændigheder, der i det enkelte tilfælde findes at burde tillægges vægt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n Stk. 3.  \r\n\r\n</I>  \r\n\r\n Socialministeren fastsætter nærmere regler om vurderingen  \r\n\r\n af erhvervsevnenedsættelsen for personer, der ikke kan anses for hidtil at  \r\n\r\n have  \r\n\r\n været fuldtidsbeskæftigede.'  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Afgørelsen af om betingelserne  \r\n\r\n for tilkendelse af mellemste førtidspension er opfyldt, bygger for en stor  \r\n\r\n del  \r\n\r\n på et skøn. Et sådant skøn kan jeg efter de regler der gælder for min  \r\n\r\n virksomhed, kun kritisere hvis der er særlige omstændigheder. Jeg bemærker  \r\n\r\n endvidere at afgørelsen i væsentlig grad er udtryk for lægefaglige  \r\n\r\n vurderinger  \r\n\r\n som jeg ikke har forudsætninger for at efterprøve nærmere.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg har ved min gennemgang af  \r\n\r\n sagen især vurderet om overlæge (B) var inhabil i forbindelse med  \r\n\r\n behandlingen  \r\n\r\n af sagen i revaliderings- og pensionsnævnet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Reglerne om inhabilitet  \r\n\r\n findes i forvaltningslovens § 3 der har følgende ordlyd:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;  \r\n\r\n<B>  \r\n\r\n § 3.  \r\n\r\n</B>  \r\n\r\n Den der virker inden for den offentlige forvaltning, er  \r\n\r\n inhabil i forhold til en bestemt sag, hvis  \r\n\r\n</P>  \r\n\r\n<P class=\"Nummer\" style='margin-left:36.0pt;text-indent:-18.0pt;mso-list:l3  \r\n\r\n level1 lfo5;tab-stops:19.85pt list 36.0pt left 49.6pt'>  \r\n\r\n vedkommende selv har en særlig personlig eller  \r\n\r\n økonomisk interesse i sagens udfald eller er eller tidligere i samme sag har  \r\n\r\n været repræsentant for nogen, der har en sådan interesse,  \r\n\r\n</P>  \r\n\r\n<P class=\"Nummer\" style='margin-left:36.0pt;text-indent:-18.0pt;mso-list:l3  \r\n\r\n level1 lfo5;tab-stops:19.85pt list 36.0pt left 49.6pt'>  \r\n\r\n vedkommendes ægtefælle, beslægtede eller besvogrede i  \r\n\r\n op- eller nedstigende linie eller i sidelinien så nær som søskendebørn eller  \r\n\r\n andre  \r\n\r\n nærstående har en særlig personlig eller økonomisk interesse i sagens udfald  \r\n\r\n eller er repræsentant for nogen, der har en sådan interesse,  \r\n\r\n</P>  \r\n\r\n<P class=\"Nummer\" style='margin-left:36.0pt;text-indent:-18.0pt;mso-list:l3  \r\n\r\n level1 lfo5;tab-stops:19.85pt list 36.0pt left 49.6pt'>  \r\n\r\n vedkommende deltager i ledelsen af eller i øvrigt har  \r\n\r\n en nær tilknytning til et selskab, en forening eller en anden privat juridisk  \r\n\r\n person, der har en særlig interesse i sagens udfald,  \r\n\r\n</P>  \r\n\r\n<P class=\"Nummer\" style='margin-left:36.0pt;text-indent:-18.0pt;mso-list:l3  \r\n\r\n level1 lfo5;tab-stops:19.85pt list 36.0pt left 49.6pt'>  \r\n\r\n sagen vedrører klage over eller udøvelse af kontrol-  \r\n\r\n eller tilsynsvirksomhed over for en anden offentlig myndighed, og vedkommende  \r\n\r\n tidligere hos denne myndighed har medvirket ved den afgørelse eller ved  \r\n\r\n gennemførelsen af de foranstaltninger, sagen angår, eller  \r\n\r\n</P>  \r\n\r\n<P class=\"Nummer\" style='margin-left:36.0pt;text-indent:-18.0pt;mso-list:l3  \r\n\r\n level1 lfo5;tab-stops:19.85pt list 36.0pt left 49.6pt'>  \r\n\r\n der i øvrigt foreligger omstændighder, som er egnede  \r\n\r\n til at vække tvivl om vedkommendes upartiskhed.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n Stk. 2.  \r\n\r\n</I>  \r\n\r\n Inhabilitet foreligger dog ikke, hvis der som følge af  \r\n\r\n interessens karakter eller styrke, sagens karakter eller den pågældendes  \r\n\r\n funktioner i forbindelse med sagsbehandlingen ikke kan antages at være fare  \r\n\r\n for, at afgørelsen i sagen vil kunne blive påvirket af uvedkommende hensyn.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n Stk. 3.  \r\n\r\n</I>  \r\n\r\n Den, der er inhabil i forhold til en sag, må ikke træffe  \r\n\r\n afgørelse, deltage i afgørelsen eller i øvrigt medvirke ved behandlingen af  \r\n\r\n den  \r\n\r\n pågældende sag.'  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det led i bestemmelsen som  \r\n\r\n kunne være relevant at anvende i Deres sag, er opsamlingsbestemmelsen i § 3,  \r\n\r\n stk. 1, nr. 5.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Nævnet har til støtte for sit  \r\n\r\n synspunkt om at (B) ikke var inhabil ved sagens behandling, bl.a. skrevet at  \r\n\r\n (B) ikke deltog i det nævnsmøde hvori afgørelsen blev truffet, og at nævnets  \r\n\r\n afgørelse ikke alene er truffet på baggrund af (B)'s vurderinger. Hertil skal  \r\n\r\n jeg bemærke at disse forhold efter min opfattelse kun kan have betydning ved  \r\n\r\n vurderingen af retsvirkningen af en eventuel inhabilitet, men er uden  \r\n\r\n betydning  \r\n\r\n for vurderingen af selve spørgsmålet om habilitet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det afgørende spørgsmål er om  \r\n\r\n det forhold at (B) tidligere har undersøgt Dem og vurderet Deres lidelse, gør  \r\n\r\n at (B) er afskåret fra at fungere som sagkyndig i den foreliggende sag.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n (B)'s undersøgelser af Dem på  \r\n\r\n Arbejdsmedicinsk Klinik fandt sted før førtidspensionssagen blev rejst, og  \r\n\r\n skete som et led i en vurdering af om Deres lidelse skyldtes Deres tidligere  \r\n\r\n arbejde som damefrisør. Undersøgelserne var således ikke en del af selve  \r\n\r\n pensionssagen. (B)'s opgave som lægekonsulent var derfor heller ikke at  \r\n\r\n kontrollere rigtigheden af resultatet af de undersøgelser han selv tidligere  \r\n\r\n havde foretaget. Selve det forhold at (B) tidligere har undersøgt Dem, kan  \r\n\r\n efter min opfattelse ikke føre til at han er inhabil. Jeg finder derfor ikke  \r\n\r\n at  \r\n\r\n der foreligger sådanne omstændighder der er egnede til at vække tvivl om  \r\n\r\n (B)'s  \r\n\r\n upartiskhed (jf. forvaltningslovens § 3, stk. 1, nr. 5), og jeg er derfor  \r\n\r\n enig  \r\n\r\n med revaliderings- og pensionsnævnet og Den Sociale Ankestyrelse i at (B)  \r\n\r\n ikke  \r\n\r\n var inhabil ved behandlingen af Deres sag.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Min gennemgang af Deres sag  \r\n\r\n har ikke vist at der er andre særlige omstændigheder. Jeg kan derfor ikke  \r\n\r\n kritisere revaliderings- og pensionsnævnets og Ankestyrelsens afgørelse om at  \r\n\r\n De ikke var berettiget til mellemste førtidspension.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg foretager mig herefter  \r\n\r\n ikke mere i anledning af Deres henvendelse.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/08/2003"
        },
        {
            "displayName": "Accession",
            "displayValue": "O19960020370"
        },
        {
            "displayName": "Entydig dokumentidentifikation",
            "displayValue": "AX005571"
        },
        {
            "displayName": "Dato for førstegangsindlæggelse",
            "displayValue": "20/08/2003"
        },
        {
            "displayName": "Dato for indlæggelse",
            "displayValue": "13/03/2007"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "203"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Socialministeriet"
        },
        {
            "displayName": "Underskriftdato",
            "displayValue": "01/01/1996"
        }
    ],
    "pdfLink": {
        "isPdfAvailable": false
    },
    "documentFobTagGroup": [
        {
            "tag": "Speciel habilitet",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Sagens rejsning m.v.",
                "Habilitet mv."
            ]
        },
        {
            "tag": "Rekurs",
            "parents": [
                "Forvaltningsret",
                "Almindelige emner",
                "Administrativ prøvelse mv."
            ]
        },
        {
            "tag": "Social pension",
            "parents": [
                "Forvaltningsret",
                "Enkelte forvaltningsområder",
                "Socialvæsen"
            ]
        }
    ],
    "hasFobTags": true
}