{
    "id": 110448,
    "title": "1988 LSF 201   FORSLAG TIL LOV OM MILJØAFGIFT PÅ BILTRAFIK I BYER ",
    "documentTypeId": "400",
    "isSagsforlobPeriodValid": false,
    "shortName": "1988/1 LSF 201",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 201 </P>  \r\n\r\n<P></P>  \r\n\r\n<P>Forslag til Lov om miljøafgift på biltrafik i byer </P>  \r\n\r\n<P></P>  \r\n\r\n<P>Fremsat af Margrete Auken (SF) Tommy Dinesen (SF) Birgitte Husmark (SF)  \r\n\r\n Ingerlise Koefoed (SF) Gert Petersen (SF) Riishøj (SF) Ebba Strange (SF) </P>  \r\n\r\n<P></P>  \r\n\r\n<P>den 14. februar 1989 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Lovens formål er at give kommunalbestyrelser hjemmel til, </P>  \r\n\r\n<P>gennem en afgift på bilkørsel, at nedbringe luftforurening og støj i </P>  \r\n\r\n<P>byerne og at forbedre den kollektive trafik. </P>  \r\n\r\n<P>§ 2. En kommunalbestyrelse kan vedtage at opkræve en afgift for passage af  \r\n\r\n en nærmere fastlagt betalingsring omkring centrale byområder. </P>  \r\n\r\n<P>Stk. 2. Afgiften opkræves af alle motorkøretøjer i et nærmere fastlagt  \r\n\r\n tidsrum. Undtaget er dog busser i rute, hyrevogne, handicapkøretøjer,  \r\n\r\n redningskøretøjer og offentlige tjenestekøretøjer. </P>  \r\n\r\n<P>Stk. 3. Opkrævningsmåden skal indrettes, så køretøjerne ikke tvinges til  \r\n\r\n at standse ved passage. </P>  \r\n\r\n<P>§ 3. Afgiftens størrelse fastlægges af kommunalbestyrelsen og skal være af  \r\n\r\n en sådan størrelse, at det i § 1 nævnte formål kan opnås. Afgiften kan  \r\n\r\n forhøjes for køretøjer over en bestemt størrelse. </P>  \r\n\r\n<P>§ 4. Provenuet af afgiften indgår i en kommunal trafikfond, jf. § 7. </P>  \r\n\r\n<P>§ 5. Gennemskærer eller omslutter betalingsringen andre kommuner,  \r\n\r\n forudsættes enighed med de berørte kommunalbestyrelser. </P>  \r\n\r\n<P>§ 6. Trafikministeriet, berørte kommuner og amtskommuner underrettes om  \r\n\r\n kommunalbestyrelsens beslutning og om den nærmere udformning af  \r\n\r\n betalingsringen. </P>  \r\n\r\n<P>Stk. 2. Beslutningen træder i kraft, medmindre de i stk. 1 nævnte  \r\n\r\n myndigheder gør indsigelse inden for 3 måneder efter meddelelsestidspunktet.  \r\n\r\n</P>  \r\n\r\n<P>Stk. 3. Såfremt der gøres indsigelse, kan kommunalbestyrelsens beslutning  \r\n\r\n først træde i kraft, efter at der er opnået enighed mellem parterne. </P>  \r\n\r\n<P>Stk. 4. Vedvarende uoverensstemmelser afgøres af trafikministeren under  \r\n\r\n hensyntagen til lovens formål. Tidsrammen for det samlede hørings- og  \r\n\r\n forhandlingsforløb bør ikke overskride 6 måneder. </P>  \r\n\r\n<P>§ 7. Der oprettes en kommunal trafikfond med deltagelse af de berørte  \r\n\r\n kommuner og amtskommuner med det formål at anvende afgiftsprovenuet til  \r\n\r\n kvalitative forbedringer af den kollektive trafik samt i begrænset omfang til  \r\n\r\n afhjælpning af trafikkens forurenings- og støjgener. </P>  \r\n\r\n<P>Stk. 2. Trafikministeren fastsætter reglerne for fondens ledelse og  \r\n\r\n administration. </P>  \r\n\r\n<P>§ 8. Betalingsringen kan ophæves af trafikministeren, såfremt dette  \r\n\r\n indstilles i enighed af kommunalbestyrelsen og de berørte kommuner og  \r\n\r\n amtskommuner og det kan godtgøres, at betalingsringen ikke længere tjener  \r\n\r\n lovens formål. </P>  \r\n\r\n<P>§ 9. Loven træder i kraft ved bekendtgørelsen i Lovtidende. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>En hovedårsag til byernes miljøproblemer er bilismen. Luftforurening og  \r\n\r\n støj er åbenbare skadevirkninger - derudover præges hele byens liv negativt,  \r\n\r\n hvis bilismen dominerer trafikken. Andre trafikantgrupper tvinges til at  \r\n\r\n indrette deres færden efter bilismen - ofte med store omkostninger for deres  \r\n\r\n tryghed, sikkerhed og fremkommelighed. Får bilismen lov til at fortsætte  \r\n\r\n uhæmmet, vil disse skadevirkninger tage til, og dette vil sandsynligvis ske,  \r\n\r\n hvis man ikke gør et eller andet effektivt og målrettet for at gribe ind. SF  \r\n\r\n hverken kan eller vil forbyde bilkørsel i byerne, men vi vil prøve at  \r\n\r\n begrænse den til de trafikantopgaver, der vanskeligt lader sig klare på anden  \r\n\r\n vis. </P>  \r\n\r\n<P>Oplysninger og anbefalinger har hidtil været de eneste virkemidler, der  \r\n\r\n har været forsøgt ud over traditionelle trafikreguleringer. Eksempelvis har  \r\n\r\n man i hovedstaden indført smogalarmen. Men hvor sigtet kunne have været en  \r\n\r\n opfordring til folk om ikke at benytte bil, når smogkoncentrationen var høj,  \r\n\r\n er realiteten, at udsatte grupper opfordres til at blive hjemme. Kun de er  \r\n\r\n nemlig klar over, hvilke uhyrligheder der gemmer sig bag &#187;over  \r\n\r\n middel&#171;. Den øvrige del af befolkningen lever (og dør) med den stigende  \r\n\r\n luftforurening. Når virkningen af forureningen tydeligt ses på bygningsværker  \r\n\r\n og planter, skal der ikke meget fantasi til at forestille sig, hvordan  \r\n\r\n mennesker kommer til at se ud indeni. Trafikstøj er en alt for ofte overset  \r\n\r\n plage - selv om de alvorlige skadevirkninger heraf <I>er</I> kendte. Men  \r\n\r\n fordi bilismen i høj grad er blevet forbundet med vores forestillinger om  \r\n\r\n vækst og driftighed, kommer vi let til at affinde os med alle  \r\n\r\n skadevirkningerne, som om de var uomgængelige nødvendigheder. </P>  \r\n\r\n<P>At det ikke behøver at være sådan, er imidlertid gået op for flere og  \r\n\r\n flere. Rundt om i verden har man forsøgt sig med forskellige indgreb, hvoraf  \r\n\r\n indførelsen af en såkaldt betalingsring, hvor man ved indkørselsvejene til  \r\n\r\n storbyernes centrum opstiller porte, der i bestemte tidsrum kun kan passeres,  \r\n\r\n hvis man betaler en afgift (registrering kan ske elektronisk, så bilen ikke  \r\n\r\n behøver at standse), har vist sig at være et af de mest virkningsfulde. </P>  \r\n\r\n<P>Det bedst kendte eksempel er betalingsringen omkring Singapore, der blev  \r\n\r\n etableret allerede i 1975. Virkningen af dette tiltag har været genstand for  \r\n\r\n en række undersøgelser, bl.a. fra Verdensbankens side. Resultatet af disse  \r\n\r\n viser, at der er generel enighed om, at Singapore er blevet en bedre by at  \r\n\r\n færdes i. Enigheden omfatter også de bilister, der nu er ramt af afgiften.  \r\n\r\n</P>  \r\n\r\n<P>I øvrigt konkluderer rapporten følgende: </P>  \r\n\r\n<P>- prisen bør hellere sættes for højt end for lavt af hensyn til  \r\n\r\n chokeffekten, der får folk til at overveje deres rejsevaner, </P>  \r\n\r\n<P>- der bør vælges et simpelt prissystem, </P>  \r\n\r\n<P>- der må ligge en samlet planlægning til grund for systemet, og systemet  \r\n\r\n må drives effektivt, </P>  \r\n\r\n<P>- der må være klare regler for kontrol, og </P>  \r\n\r\n<P>- der må være god/udvidet adgang til kollektiv trafik. </P>  \r\n\r\n<P>Betalingsringen kendes også i Bergen. Her har formålet primært været at  \r\n\r\n skaffe penge til vejbyggeriet, hvorfor betalingen er sat lavt, så den ingen  \r\n\r\n begrænsende virkning har. Imidlertid arbejder man nu andre steder i Norge  \r\n\r\n (eks. Oslo) med en betalingsring, der ud over den fiskale effekt også skal  \r\n\r\n have en begrænsende virkning. </P>  \r\n\r\n<P>Hensigten med det forslag, SF her fremsætter, er primært, at begrænse  \r\n\r\n biltrafikken til bycentrene. Derfor skal de afgifter, der opkræves, have  \r\n\r\n denne virkning, og provenuet bruges til at forbedre den kollektive trafik.  \r\n\r\n Endemålet er, at betalingsringen overflødiggør sig selv. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 1 </P>  \r\n\r\n<P>Da der ifølge Justitsministeriet i dag ikke findes hjemmel for  \r\n\r\n kommunalbestyrelserne til at opkræve miljøafgift på bilkørsel til bycentre,  \r\n\r\n er det hensigten med denne lov at at skabe den nødvendige hjemmel, jf. i  \r\n\r\n øvrigt de generelle bemærkninger. </P>  \r\n\r\n<P>Til § 2 </P>  \r\n\r\n<P>I det omfang betalingsringen ikke gennemskærer andre kommuner, fastlægges  \r\n\r\n placeringen og tidsrummet alene af den pågældende bys kommunalbestyrelse, jf.  \r\n\r\n dog § 6. </P>  \r\n\r\n<P>Det i stk. 2 omtalte tidsrum kan afgrænses til myldretidstrafik, f.eks.  \r\n\r\n kl. 6-10 eller 6-15 mandag til fredag. </P>  \r\n\r\n<P>Ad stk. 3. Der forudsættes etableret et elektronisk kontrolsystem, således  \r\n\r\n at betalingsringen ikke virker hæmmende for trafikafviklingen. </P>  \r\n\r\n<P>Til § 3 </P>  \r\n\r\n<P>Afgiftens størrelse skal indrettes, så det sikres, at det f.eks. koster  \r\n\r\n mindst det samme, som det typisk koster at anvende den kollektive trafik.  \r\n\r\n Prisen for et evt. månedskort til betalingsringen bør således ikke være  \r\n\r\n mindre end prisen for et netkort til det pågældende områdes trafikselskab.  \r\n\r\n</P>  \r\n\r\n<P>Til § 4 </P>  \r\n\r\n<P>En adskillelse af trafikfonden og kommunens øvrige økonomi, herunder  \r\n\r\n driften af den kollektive trafik, skal sikres for at fremme formålet med  \r\n\r\n trafikfonden, jf. § 7. </P>  \r\n\r\n<P>Til § 5 </P>  \r\n\r\n<P>Da de trafiktætte områder ikke altid er begrænset til een kommune og det  \r\n\r\n derfor kan være hensigtsmæssigt at lade ringen gennemskære flere kommuner,  \r\n\r\n åbnes der hermed mulighed for fælles beslutning herom mellem flere kommuner.  \r\n\r\n</P>  \r\n\r\n<P>Til § 6 </P>  \r\n\r\n<P>De kommuner og amtskommuner, hvis borgere i større omfang skal passere  \r\n\r\n betalingsringen, betragtes som berørte. De bør derfor have mulighed for at få  \r\n\r\n indflydelse på den nærmere udformning af betalingsringen. Hvis det i stk. 2  \r\n\r\n omtalte veto nedlægges og uenigheden ikke kan afklares gennem forhandling  \r\n\r\n mellem parterne, afgøres sagen af trafikministeren med henblik på at fremme  \r\n\r\n lovens formål. </P>  \r\n\r\n<P>Til § 7 </P>  \r\n\r\n<P>Trafikfondens midler forudsættes primært anvendt til kvalitative  \r\n\r\n forbedringer af den kollektive trafik i området, f.eks. til investeringer i  \r\n\r\n ny infrastruktur og nyt materiel til den kollektive trafik. Midlerne skal  \r\n\r\n således ikke anvendes til almindelig drift og vedligeholdelse. En mindre del  \r\n\r\n af midlerne kan anvendes til afhjælpning af f.eks. støjgener. Dog må det  \r\n\r\n understreges, at dette ikke berører statens og kommunens eksisterende  \r\n\r\n forpligtelser på dette område. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198812K00201"
        },
        {
            "displayName": "Entydig dokumentidentifikation",
            "displayValue": "CL004324"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "201"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}