{
    "id": 35601,
    "title": "Om retablering af skelmærker og opmålingsmærker og om, hvem de skal afholde udgifterne herved. (* 1) ",
    "documentTypeId": "250",
    "isSagsforlobPeriodValid": false,
    "shortName": "UDT nr 4040 af 22/10/1980",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En grundejer mener at hans nabo ulovligt har fjernet et skelmærke  \r\n\r\n mellem deres ejendomme og anmoder derfor direktoratet om at foranledige, at  \r\n\r\n de ulovlige forhold bliver bragt til ophør. </I> </P>  \r\n\r\n<P> <I>Direktoratet udtaler at man ikke har hjemmel til at pålægge en  \r\n\r\n eventuel skadevolder at sørge for, at skelmærket genanbringes. </I> </P>  \r\n\r\n<P> <I>Grundejeren må således rette henvendelse til en praktiserende  \r\n\r\n landinspektør. Grundejeren vil hæfte for udgifterne, men kan søge at få dem  \r\n\r\n dækket hos naboen. Hvis naboen ikke finder sig forpligtet hertil, må  \r\n\r\n spørgsmålet søges afgjort ved domstolene. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Om retablering af skelmærker og opmålingsmærker  \r\n\r\n og om, hvem de skal afholde udgifterne herved. (* 1) </H1>  \r\n\r\n<P></P>  \r\n\r\n<BR>  \r\n\r\n<P>I et brev af - - - - har De oplyst, at Deres nabo for ca. 2 år siden har  \r\n\r\n bygget carport/udhus 20-30 cm ind over skellinjen mod Deres ejendom, og  \r\n\r\n derefter har flyttet en skelpæl for at legalisere bebyggelsen. De oplyser  \r\n\r\n videre, at en henvendelse til X kommune ikke har givet resultat, og De  \r\n\r\n anmoder derfor matrikeldirektoratet om at foranledige, at de ulovlige forhold  \r\n\r\n bliver bragt til ophør. </P>  \r\n\r\n<P>I den anledning skal man meddele følgende: </P>  \r\n\r\n<P>Ifølge § 42c i udstykningsloven (lovbekendtgørelse nr. 6 af 7.1.1977) er  \r\n\r\n den, som flytter, borttager, beskadiger eller ødelægger et kendeligt  \r\n\r\n skelmærke pligtig at betale udgifterne ved dets genanbringelse. </P>  \r\n\r\n<P>Matrikeldirektoratet har ikke hjemmel til at pålægge en eventuel  \r\n\r\n skadevolder at sørge for, at skelmærket genanbringes. Hvis De ønsker at få  \r\n\r\n skelmærket genanbragt, må man henvise Dem til at rette henvendelse til en  \r\n\r\n praktiserende landinspektør. De hæfter så over for landinspektøren for  \r\n\r\n udgifterne, men kan søge at få dem dækket af Deres nabo, jf.  \r\n\r\n udstykningslovens § 42 c. Hvis Deres nabo ikke finder at være forpligtet til  \r\n\r\n at betale udgifterne til genanbringelsen, må spørgsmålet søges afgjort ved  \r\n\r\n domstolene. </P>  \r\n\r\n<P>Skellet kan også gennem en praktiserende landinspektør søges fastslået ved  \r\n\r\n en skelsætningsforretning efter reglerne i udstykningslovens kap. V.  \r\n\r\n Udgifterne hertil fordeles efter reglerne i lovens § 28, stk. 2. </P>  \r\n\r\n<P>Det bemærkes, at hvis det kan dokumenteres, at Deres nabo har flyttet  \r\n\r\n skelpælen, vil han efter omstændighederne kunne straffes efter straffelovens  \r\n\r\n § 179, evt. § 291. En eventuel anmeldelse af forholdet skal indgives til den  \r\n\r\n lokale politimester. </P>  \r\n\r\n<P>Vedrørende Deres bemærkninger om fjernelse af byggeriet og tilbagebetaling  \r\n\r\n af en del af ejendomsskatten må man henvise til kommunen, der varetager  \r\n\r\n administrationen af byggelovgivningen og opkrævningen af ejendomsskatter.  \r\n\r\n</P>  \r\n\r\n<P>Et eksemplar af udstykningsloven vedlægges til orientering. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "Y19800404058"
        },
        {
            "displayName": "Entydig dokumentidentifikation",
            "displayValue": "CA003536"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "4040"
        },
        {
            "displayName": "År for udstedelse",
            "displayValue": "1980"
        },
        {
            "displayName": "Dato for underskrift",
            "displayValue": "22/10/1980"
        },
        {
            "displayName": "Administrerende myndighed",
            "displayValue": "Landbrugsministeriet, Matrikeldirektoratet"
        },
        {
            "displayName": "Ressortministeriets journalnummer",
            "displayValue": "M.C.J. 608/1980"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}