{
    "id": 209721,
    "title": "Bekendtgørelse af navneloven",
    "documentTypeId": "30",
    "isSagsforlobPeriodValid": true,
    "shortName": "LBK nr 767 af 07/08/2019",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#idfc72bd99-b657-4735-9894-b806f36bb5ac\">Kapitel 1</a>\r\n      </td>\r\n      <td class=\"IndholdsfortegnelseTekst\">Efternavne</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id86fbe832-c3c5-42e7-a7de-fdfe230548a9\">Kapitel 2</a>\r\n      </td>\r\n      <td class=\"IndholdsfortegnelseTekst\">Mellemnavne</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id6d2afa4a-1399-4cfa-a2d4-3ecb99794b43\">Kapitel 3</a>\r\n      </td>\r\n      <td class=\"IndholdsfortegnelseTekst\">Fornavne</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id18b5e5a9-9381-4171-9722-55836717209b\">Kapitel 4</a>\r\n      </td>\r\n      <td class=\"IndholdsfortegnelseTekst\">Kompetenceregler, klageadgang og domstolsprøvelse m.v.</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse af navneloven</p>\r\n<p class=\"Indledning2\">Herved bekendtgøres navneloven, jf. lovbekendtgørelse nr. 1816 af 23. december 2015, med de ændringer, der følger af § 7 i lov nr. 1711 af 27. december 2018.</p>\r\n<p class=\"Indledning2\">Den ændring, der følger af § 27 i lov nr. 1533 af 19. december 2017, er ikke indarbejdet i denne lovbekendtgørelse, da den træder i kraft den 1. januar 2023, jf. § 24, stk. 2, i lov nr. 1533 af 19. december 2017.</p>\r\n<p class=\"Kapitel\" id=\"idfc72bd99-b657-4735-9894-b806f36bb5ac\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Efternavne</p>\r\n<p class=\"ParagrafGruppeOverskrift\">\r\n   <span>Efternavn ved fødslen</span>\r\n</p>\r\n<p class=\"Paragraf\" id=\"id4451015a-769b-4f37-820e-bb1a880c54b9\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> De eller den, der har forældremyndigheden over et barn, skal senest 6 måneder efter barnets fødsel vælge et efternavn, som barnet er berettiget til efter §§ 2-4 eller 6-8.</p>\r\n<p class=\"Stk2\">\r\n   <span class=\"StkNr\" id=\"id8ce2ac72-10e6-4060-ad67-bff1f483defb\">Stk. 2.</span> Sker navngivning ikke inden den i stk. 1 nævnte frist, får barnet moderens efternavn. Dette gælder dog ikke, hvis moderens efternavn er taget i medfør af § 7, stk. 1, nr. 1 eller 2. I dette tilfælde får barnet afhængigt af sit køn moderens fornavn med tilføjelsen -søn eller -datter, jf. § 7, stk. 1, nr. 1.</p>\r\n<p class=\"ParagrafGruppeOverskrift\">\r\n   <span>Ikke beskyttede efternavne</span>\r\n</p>\r\n<p class=\"Paragraf\" id=\"id24cdfe80-2b5b-407f-b359-986b3defc4d9\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Efternavne, der her i landet bæres af mere end 2.000 personer, er ikke beskyttede og kan tages af enhver. Et efternavn, der en gang har været uden beskyttelse, kan ikke senere blive beskyttet efter § 3.</p>\r\n<p class=\"Stk2\">\r\n   <span class=\"StkNr\" id=\"idcec27990-3c04-4573-82fd-2f09c29fe3a9\">Stk. 2.</span> Social- og indenrigsministeren fastsætter nærmere regler om anvendelsen af stk. 1. Familieretshuset bekendtgør en gang årligt, hvilke navne der ikke er beskyttede efter stk. 1.</p>\r\n<p class=\"ParagrafGruppeOverskrift\">\r\n   <span>Beskyttede efternavne</span>\r\n</p>\r\n<p class=\"Paragraf\" id=\"id2a3903ea-1744-4ab3-8751-d15e17874d03\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Efternavne, der her i landet bæres af 2.000 personer eller færre, er beskyttede og kan ikke tages af andre, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"idd86896f0-566f-414b-a2f5-c5a1e3dd1bd0\">Stk. 2.</span> Beskyttelsen gælder ikke navne, der er omfattet af § 2, stk. 1, 2. pkt., og er ikke til hinder for, at et navn kan tages i medfør af §§ 4, 5 eller 7-9.</p>\r\n<p class=\"ParagrafGruppeOverskrift\">\r\n   <span>Slægtsmæssig eller lignende tilknytning til efternavnet</span>\r\n</p>\r\n<p class=\"Paragraf\" id=\"idc24608ab-af26-4f81-8ef7-93370054d45a\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Et navn kan tages som efternavn, hvis en af følgende betingelser er opfyldt:</p>\r\n<p class=\"Liste1\">\r\n   <span class=\"Liste1Nr\" id=\"id02ba318d-6175-4af0-aac3-10c97a03aaac\">1)</span> Navnet har tidligere været ansøgerens efternavn.</p>\r\n<p class=\"Liste1\">\r\n   <span class=\"Liste1Nr\" id=\"id7f33a992-2447-4fe1-b3cd-6031fd073616\">2)</span> Navnet bæres eller har været båret som efternavn af en af ansøgerens forældre, bedsteforældre, oldeforældre eller tipoldeforældre.</p>\r\n<p class=\"Liste1\">\r\n   <span class=\"Liste1Nr\" id=\"id45fabcda-ff9e-4ce8-be54-0ef31286256a\">3)</span> Navnet er eller har været ansøgerens mellemnavn.</p>\r\n<p class=\"Liste1\">\r\n   <span class=\"Liste1Nr\" id=\"id3e8d4408-afc6-44f1-b8f7-28437bfc1122\">4)</span> Navnet bæres som efternavn af ansøgerens mors eller fars nuværende eller tidligere ægtefælle, når den pågældende stedfar eller stedmor samtykker. Med en ægtefælle sidestilles en samlever, såfremt betingelserne i § 5, stk. 2, er opfyldt.</p>\r\n<p class=\"Liste1\">\r\n   <span class=\"Liste1Nr\" id=\"id8de8be85-fad6-4e65-a98b-641903e8a024\">5)</span> Navnet bæres som efternavn af ansøgerens nuværende eller tidligere plejemor eller plejefar, og den pågældende samtykker.</p>\r\n<p class=\"Liste1\">\r\n   <span class=\"Liste1Nr\" id=\"ide06a76ae-39a0-4cd1-9fda-1b1186a69b6f\">6)</span> Navnet er et efternavn, som ansøgeren har ret til efter de øvrige bestemmelser i dette kapitel, med ændring af en kønsbestemt endelse af dette efternavn, hvis navnet har tradition i en kultur, som tillader dette.</p>\r\n<p class=\"Liste1\">\r\n   <span class=\"Liste1Nr\" id=\"id8565ee04-d508-45ca-b169-d9aa461e1d7f\">7)</span> Ansøgeren har kendskab til og har indhentet samtykke fra alle, der her i landet bærer navnet som efternavn.</p>\r\n<p class=\"Stk2\">\r\n   <span class=\"StkNr\" id=\"idb457162e-4418-4e72-89b6-61428fb5c39b\">Stk. 2.</span> Et navn kan dog ikke tages i medfør af stk. 1, nr. 2-7, hvis det efternavn, der ønskes, er taget i medfør af § 7, stk. 1, nr. 1 eller 2.</p>\r\n<p class=\"Stk2\">\r\n   <span class=\"StkNr\" id=\"idef68670a-48eb-4c0c-ad62-d16bc28959f9\">Stk. 3.</span> Et navn kan heller ikke tages i medfør af stk. 1, nr. 3, hvis ansøgerens mellemnavn er taget i medfør af § 11, stk. 1, nr. 4.</p>\r\n<p class=\"Stk2\">\r\n   <span class=\"StkNr\" id=\"id90a3e213-cdc1-4883-acf3-6174f2286047\">Stk. 4.</span> Et navn kan endvidere ikke tages i medfør af stk. 1, nr. 6, hvis det betegner det modsatte køn i forhold til den, der skal bære navnet. Social- og indenrigsministeren  kan fastsætte regler, der for transseksuelle personer gør undtagelse fra bestemmelsen i 1. pkt.</p>\r\n<p class=\"Stk2\">\r\n   <span class=\"StkNr\" id=\"idaa55d861-f785-4413-928f-dc457b9334f1\">Stk. 5.</span> Social- og indenrigsministeren kan fastsætte nærmere regler om samtykke, jf. stk. 1, nr. 4, 5 og 7. Bæres et navn, der ansøges om i medfør af stk. 1, nr. 7, af et barn, der er fyldt 12 år, kræves samtykke fra barnet. Social- og indenrigsministeren kan, hvor særlige forhold taler herfor, undtage fra kravet om samtykke i stk. 1, nr. 4 og 5.</p>\r\n<p class=\"ParagrafGruppeOverskrift\">\r\n   <span>Ægtefællers og samlevendes efternavne</span>\r\n</p>\r\n<p class=\"Paragraf\" id=\"id72b70991-bb03-4f26-b273-9e13e4de278e\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Ønsker ægtefæller samme efternavn, kan den ene ægtefælle med den anden ægtefælles samtykke tage dennes efternavn, medmindre navnet er taget i medfør af § 7, stk. 1, nr. 1 eller 2.</p>\r\n<p class=\"Stk2\">\r\n   <span class=\"StkNr\" id=\"id01d15b4c-6d2a-4d17-baee-d9d529bd6f80\">Stk. 2.</span> Det samme gælder personer, der ikke er gift, men som erklærer, at de lever i et ægteskabslignende forhold, og som enten har levet sammen i mindst 2 år eller har fælles børn under 18 år, der har eller skal have navnet som efternavn.</p>\r\n<p class=\"Stk2\">\r\n   <span class=\"StkNr\" id=\"id0e53496b-dedd-46b5-9944-8a334c63409e\">Stk. 3.</span> Social- og indenrigsministeren kan fastsætte nærmere regler om samtykke, jf. stk. 1 og 2. Social- og indenrigsministeren kan, hvor særlige grunde taler herfor, undtage fra kravet om samtykke i stk. 1 og 2.</p>\r\n<p class=\"ParagrafGruppeOverskrift\">\r\n   <span>Nydannede efternavne</span>\r\n</p>\r\n<p class=\"Paragraf\" id=\"ide1de57f0-6640-4f6d-a22a-97e46bd2cc30\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Navne, der ikke bæres som efternavn her i landet, kan tages som efternavn, medmindre navnet</p>\r\n<p class=\"Liste1\">\r\n   <span class=\"Liste1Nr\" id=\"id0cb5aa54-4a80-4cdf-9071-d38c7e927ac8\">1)</span> let kan forveksles med et beskyttet efternavn, jf. § 3,</p>\r\n<p class=\"Liste1\">\r\n   <span class=\"Liste1Nr\" id=\"id39b6437c-11e5-4c24-ac8d-13d27e41eeb1\">2)</span> indgår i eller let kan forveksles med navnet på et selskab, en forening, et varemærke eller lignende, som er anmeldt efter stk. 2,</p>\r\n<p class=\"Liste1\">\r\n   <span class=\"Liste1Nr\" id=\"idf8406d92-aeb8-4ce0-930a-0f6339d30111\">3)</span> er et almindeligt kendt kunstnernavn, som er anmeldt efter stk. 2, eller let kan forveksles hermed,</p>\r\n<p class=\"Liste1\">\r\n   <span class=\"Liste1Nr\" id=\"id9db5d8b1-99a9-44ea-8b9e-7afadcbe25d1\">4)</span> er navnet på en almindeligt kendt udenlandsk eller historisk person eller let kan forveksles hermed,</p>\r\n<p class=\"Liste1\">\r\n   <span class=\"Liste1Nr\" id=\"id628d50c8-c457-4dc5-9556-f73a10f16203\">5)</span> er et egentligt fornavn,</p>\r\n<p class=\"Liste1\">\r\n   <span class=\"Liste1Nr\" id=\"idbb716a20-a459-4c61-a5fe-306b8552cb6c\">6)</span> er uegnet til at blive anvendt som efternavn her i landet eller</p>\r\n<p class=\"Liste1\">\r\n   <span class=\"Liste1Nr\" id=\"idb073ee5e-db9b-403e-9c4c-479521eb7418\">7)</span> er upassende eller kan vække anstød.</p>\r\n<p class=\"Stk2\">\r\n   <span class=\"StkNr\" id=\"id9a7329c7-b8fa-4e54-b02b-a6347305e264\">Stk. 2.</span> Den, der er berettiget til et af de i stk. 1, nr. 2 og 3, nævnte navne, kan anmelde dette til Familieretshuset. Familieretshuset offentliggør en liste over navne, der anmeldes efter 1. pkt.</p>\r\n<p class=\"ParagrafGruppeOverskrift\">\r\n   <span>Patronymnavne og andre efternavne</span>\r\n</p>\r\n<p class=\"Paragraf\" id=\"id07352759-2326-4070-ac1d-9e6deaa69b62\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Som efternavn kan endvidere tages</p>\r\n<p class=\"Liste1\">\r\n   <span class=\"Liste1Nr\" id=\"id4bd651f0-fe70-465a-88b6-29131a159fbc\">1)</span> en af forældrenes fornavn med tilføjelsen -søn eller -datter,</p>\r\n<p class=\"Liste1\">\r\n   <span class=\"Liste1Nr\" id=\"id772b769b-ff22-476f-b2e3-92e25ca75478\">2)</span> en af forældrenes fornavn med en anden tilføjelse, der viser slægtskabet, hvis navnet har tradition i en kultur, som tillader dette, eller</p>\r\n<p class=\"Liste1\">\r\n   <span class=\"Liste1Nr\" id=\"idb5d26df7-aa0f-4f52-b461-e8868d97820b\">3)</span> en af forældrenes, bedsteforældrenes eller ægtefællens fornavn, hvis navnet har tradition i en kultur, som ikke skelner mellem for- og efternavn. Med en ægtefælle sidestilles en samlever, såfremt betingelserne i § 5, stk. 2, er opfyldt.</p>\r\n<p class=\"Stk2\">\r\n   <span class=\"StkNr\" id=\"id66c69443-617d-4246-b952-56ed376e65c1\">Stk. 2.</span> Et efternavn efter stk. 1, nr. 1 og 2, må ikke betegne det modsatte køn i forhold til den, der skal bære navnet.</p>\r\n<p class=\"Stk2\">\r\n   <span class=\"StkNr\" id=\"id584d9a7b-13c1-4c3f-81ee-2ea50eec77b8\">Stk. 3.</span> Social- og indenrigsministeren kan fastsætte nærmere regler om de i stk. 1 nævnte forhold. Social- og indenrigsministeren kan endvidere fastsætte regler, der for transseksuelle personer gør undtagelse fra bestemmelsen i stk. 2.</p>\r\n<p class=\"ParagrafGruppeOverskrift\">\r\n   <span>Dobbelt efternavn</span>\r\n</p>\r\n<p class=\"Paragraf\" id=\"idf9e390ca-654c-477e-bc48-ceebc58a2490\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> To navne, der hver for sig kan tages som efternavn, kan sammen tages som efternavn, hvis navnene forbindes med bindestreg.</p>\r\n<p class=\"Stk2\">\r\n   <span class=\"StkNr\" id=\"id47f1c6e3-6a87-4fe6-a6c9-28d578671dba\">Stk. 2.</span> Et efternavn, der består af flere navne forbundet med bindestreg, anses i forhold til lovens øvrige bestemmelser som ét efternavn.</p>\r\n<p class=\"Stk2\">\r\n   <span class=\"StkNr\" id=\"id4b3bb043-944f-4499-b3fa-d6c54920baca\">Stk. 3.</span> Den, der bærer et efternavn bestående af flere navne forbundet med bindestreg, kan bortkaste et af de pågældende navne.</p>\r\n<p class=\"Stk2\">\r\n   <span class=\"StkNr\" id=\"id8008ca4c-f139-4c50-9ee0-bed81b52e04a\">Stk. 4.</span> Den, der bærer et efternavn bestående af flere navne, der ikke er forbundet med bindestreg, kan bortkaste et af de pågældende navne. Social- og indenrigsministeren kan fastsætte regler, der gør undtagelse fra bestemmelsen i 1. pkt.</p>\r\n<p class=\"ParagrafGruppeOverskrift\">\r\n   <span>Adoption</span>\r\n</p>\r\n<p class=\"Paragraf\" id=\"idd1677a1a-6e6c-41b6-af12-865358c02761\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Ved adoption erhverver adoptivbarnet adoptantens eller adoptanternes efternavn efter reglerne i § 1. Det kan dog i adoptionsbevillingen bestemmes, at barnet skal beholde sit hidtidige efternavn.</p>\r\n<p class=\"Stk2\">\r\n   <span class=\"StkNr\" id=\"id294d85dc-b844-45c0-9eff-2949d06e293c\">Stk. 2.</span> Bestemmelserne i stk. 1 gælder også, hvis barnet er adopteret ved en udenlandsk afgørelse, der anerkendes i henhold til adoptionslovens § 28, stk. 2.</p>\r\n<p class=\"Stk2\">\r\n   <span class=\"StkNr\" id=\"idfd4ec39e-cf47-413f-a764-2149046b836c\">Stk. 3.</span> Et adoptivbarn har ret til at tage et efternavn såvel efter adoptantens eller adoptanternes slægt som efter sin oprindelige slægt i medfør af bestemmelserne i dette kapitel.</p>\r\n<p class=\"Stk2\">\r\n   <span class=\"StkNr\" id=\"id6600b02c-387f-440d-87d2-865eb0122bd5\">Stk. 4.</span> Ved ophævelse af et adoptivforhold bevarer barnet retten til et efternavn, der er erhvervet på grundlag af adoption.</p>\r\n<p class=\"ParagrafGruppeOverskrift\">\r\n   <span>Bortfald af efternavn</span>\r\n</p>\r\n<p class=\"Paragraf\" id=\"id392f8389-a19e-4c7c-83e4-6b123d7a15bb\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Et efternavn bortfalder, hvis der tages et andet efternavn.</p>\r\n<p class=\"Kapitel\" id=\"id86fbe832-c3c5-42e7-a7de-fdfe230548a9\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Mellemnavne</p>\r\n<p class=\"Paragraf\" id=\"ida68183b1-c476-49ea-947b-e6f06f34acaa\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Som mellemnavn kan tages:</p>\r\n<p class=\"Liste1\">\r\n   <span class=\"Liste1Nr\" id=\"id8d1591c3-9cc1-48f9-8bb8-4c0fbf3e45e6\">1)</span> Et navn, der tidligere har været ansøgerens mellemnavn.</p>\r\n<p class=\"Liste1\">\r\n   <span class=\"Liste1Nr\" id=\"idb979a966-f629-4f95-b389-619f3fc6b72f\">2)</span> Et navn, som den pågældende kan tage som efternavn.</p>\r\n<p class=\"Liste1\">\r\n   <span class=\"Liste1Nr\" id=\"id9e64321d-e067-4837-ac30-761d8c9c40b4\">3)</span> Et navn, der bæres eller har været båret som mellemnavn af ansøgerens forældre, bedsteforældre, oldeforældre eller tipoldeforældre.</p>\r\n<p class=\"Liste1\">\r\n   <span class=\"Liste1Nr\" id=\"id4ab988f0-62fe-48b4-be3e-15ae81c2e762\">4)</span> Et navn, der kan tages som fornavn efter § 13, stk. 1, uanset hvilket køn det pågældende navn betegner.</p>\r\n<p class=\"Liste1\">\r\n   <span class=\"Liste1Nr\" id=\"id1bf22c27-e18a-4a23-a1af-1f41e1abf541\">5)</span> Et navn, der bæres som mellemnavn af ansøgerens mors eller fars nuværende eller tidligere ægtefælle, når den pågældende stedfar eller stedmor samtykker. Med en ægtefælle sidestilles en samlever, såfremt betingelserne i § 5, stk. 2, er opfyldt.</p>\r\n<p class=\"Liste1\">\r\n   <span class=\"Liste1Nr\" id=\"idae3ab02e-e93a-4f70-8a4f-59bf421f9e7b\">6)</span> Et navn, der bæres som mellemnavn af ansøgerens nuværende eller tidligere plejemor eller plejefar, når den pågældende samtykker.</p>\r\n<p class=\"Liste1\">\r\n   <span class=\"Liste1Nr\" id=\"idb3a22da3-6c06-4b6a-8400-11c73148f3a1\">7)</span> Et navn, som den pågældendes ægtefælle bærer som mellemnavn eller efternavn, når ægtefællen samtykker. Med en ægtefælle sidestilles en samlever, såfremt betingelserne i § 5, stk. 2, er opfyldt.</p>\r\n<p class=\"Stk2\">\r\n   <span class=\"StkNr\" id=\"id16966b95-4569-4025-8236-5d2c4e6b7371\">Stk. 2.</span> Et mellemnavn kan ikke tages i medfør af stk. 1, nr. 7, hvis det navn, der ønskes, er et patronymnavn, jf. § 7, stk. 1, nr. 1 eller 2. Et mellemnavn kan heller ikke tages i medfør af stk. 1, nr. 3 og 5-7, hvis det navn, der ønskes, er et mellemnavn taget på grundlag af et patronymnavn, jf. § 7, stk. 1, nr. 1 eller 2. Et mellemnavn kan endvidere ikke tages i medfør af stk. 1, nr. 1, 3 og 5-7, hvis det navn, der ønskes, er et mellemnavn taget i medfør af stk. 1, nr. 4.</p>\r\n<p class=\"Stk2\">\r\n   <span class=\"StkNr\" id=\"idfabcc63d-a634-45d2-a443-406aea77e180\">Stk. 3.</span> Social- og indenrigsministeren kan fastsætte nærmere regler om samtykke, jf. stk. 1, nr. 5-7. Social- og indenrigsministeren kan, hvor særlige forhold taler herfor, undtage fra kravet om samtykke i stk. 1, nr. 5-7.</p>\r\n<p class=\"Stk2\">\r\n   <span class=\"StkNr\" id=\"id7df9fb62-e964-4fbe-8a9d-10fb39c9c5e6\">Stk. 4.</span> Et mellemnavn kan bortkastes. Et mellemnavn bortfalder, hvis det tages som efternavn.</p>\r\n<p class=\"Stk2\">\r\n   <span class=\"StkNr\" id=\"id8e1ad2e0-7e55-4705-ba97-af87033f69f7\">Stk. 5.</span> Et adoptivbarn har ret til at tage et mellemnavn såvel efter adoptantens eller adoptanternes slægt som efter sin oprindelige slægt i medfør af bestemmelserne i dette kapitel. Ved ophævelse af et adoptivforhold bevarer adoptivbarnet retten til et mellemnavn, der er erhvervet på grundlag af adoptionen.</p>\r\n<p class=\"Kapitel\" id=\"id6d2afa4a-1399-4cfa-a2d4-3ecb99794b43\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Fornavne</p>\r\n<p class=\"Paragraf\" id=\"id3cb05823-6c2e-475e-a6da-1b8f8548cb17\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Enhver skal have mindst et fornavn.</p>\r\n<p class=\"Stk2\">\r\n   <span class=\"StkNr\" id=\"id7ab58a52-da42-4477-96d7-0fa91b3c820d\">Stk. 2.</span> De eller den, der har forældremyndigheden over et barn, skal senest 6 måneder efter barnets fødsel give barnet et fornavn, som barnet er berettiget til efter §§ 13 og 14.</p>\r\n<p class=\"Paragraf\" id=\"id402e1d2b-f41f-4f0f-a77e-343cfe3ace40\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Som fornavn kan tages et navn, der er optaget på den liste, der er nævnt i § 14, stk. 1, eller som er godkendt efter § 14, stk. 3.</p>\r\n<p class=\"Stk2\">\r\n   <span class=\"StkNr\" id=\"id03e559b6-0dd0-48df-b463-e922307b8f63\">Stk. 2.</span> Et fornavn må ikke betegne det modsatte køn i forhold til den, der skal bære navnet.</p>\r\n<p class=\"Stk2\">\r\n   <span class=\"StkNr\" id=\"idb6734df2-78c3-49c9-afc8-12d0bc378b99\">Stk. 3.</span> Social- og indenrigsministeren fastsætter nærmere regler om, at personer, der er transseksuelle eller ganske må ligestilles hermed, ikke er omfattet af forbuddet i stk. 2.</p>\r\n<p class=\"Paragraf\" id=\"idb8421c59-5455-4e43-93d7-f78b43376a8e\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Familieretshuset offentliggør en liste over drenge- og pigenavne, der kan tages uden godkendelse efter stk. 3.</p>\r\n<p class=\"Stk2\">\r\n   <span class=\"StkNr\" id=\"id90317c95-384c-4f04-8433-9c67502ce6f6\">Stk. 2.</span> På den i stk. 1 nævnte liste optages navne, der er eller har været almindeligt udbredt her i landet, samt navne, der er godkendt efter stk. 3.</p>\r\n<p class=\"Stk2\">\r\n   <span class=\"StkNr\" id=\"id6a5394d5-b469-4f71-b116-fcd2ccf11454\">Stk. 3.</span> Efter ansøgning godkendes et navn, der</p>\r\n<p class=\"Liste1\">\r\n   <span class=\"Liste1Nr\" id=\"id431d0dbe-4a35-4fe6-b086-a568515d051c\">1)</span> er et egentligt fornavn,</p>\r\n<p class=\"Liste1\">\r\n   <span class=\"Liste1Nr\" id=\"ideb037c74-71a5-4643-9a74-bd4a8cf6d633\">2)</span> ikke er uegnet til at blive anvendt som fornavn her i landet og</p>\r\n<p class=\"Liste1\">\r\n   <span class=\"Liste1Nr\" id=\"idb8ecb3f7-ae21-4e4f-bad4-71d5d2ab39bc\">3)</span> ikke er upassende eller kan vække anstød.</p>\r\n<p class=\"Stk2\">\r\n   <span class=\"StkNr\" id=\"iddc605667-03c4-4cbf-9422-eb7930ad63c1\">Stk. 4.</span> Social- og indenrigsministeren kan fastsætte nærmere regler om offentliggørelse og udformning af den liste, der er nævnt i stk. 1, og om de forhold, der er nævnt i stk. 2 og 3.</p>\r\n<p class=\"Paragraf\" id=\"id11cb0da0-1988-418d-8cf2-57c78d48d002\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Et fornavn kan bortkastes, såfremt den pågældende beholder eller tager et andet fornavn.</p>\r\n<p class=\"Kapitel\" id=\"id18b5e5a9-9381-4171-9722-55836717209b\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Kompetenceregler, klageadgang og domstolsprøvelse m.v.</p>\r\n<p class=\"ParagrafGruppeOverskrift\">\r\n   <span>Fremgangsmåden ved navngivning og ændring af navne</span>\r\n</p>\r\n<p class=\"Paragraf\" id=\"idab8ace93-9ebd-4a0c-bbea-1011d5678efa\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Ansøgning om navngivning og navneændring indgives til personregisterføreren i sognet. I de sønderjyske landsdele indgives ansøgningen til personregisterføreren i kommunen.</p>\r\n<p class=\"Stk2\">\r\n   <span class=\"StkNr\" id=\"id680211a8-2133-4cde-92b5-1eeb1780e934\">Stk. 2.</span> Personregisterføreren træffer afgørelse i sagen, jf. dog stk. 3 og 4. Skal afgørelse i sagen træffes i medfør af stk. 3 og 4, videresender personregisterføreren ansøgningen til Familieretshuset.</p>\r\n<p class=\"Stk2\">\r\n   <span class=\"StkNr\" id=\"id05f69ccd-82f7-4da7-90eb-b54612c2a745\">Stk. 3.</span> Familieretshuset eller familieretten, jf. § 20 a, stk. 2, træffer afgørelse i sager om navneændring eller navngivning i medfør af følgende bestemmelser:</p>\r\n<p class=\"Liste1\">\r\n   <span class=\"Liste1Nr\" id=\"ida12db61e-cb90-412f-a291-1a7f358a8850\">1)</span> Efternavne efter § 4, stk. 1, nr. 7, § 6, § 7, stk. 1, nr. 2 og 3, samt ændringer i efternavne efter § 4, stk. 1, nr. 6,</p>\r\n<p class=\"Liste1\">\r\n   <span class=\"Liste1Nr\" id=\"id019144fa-ebdf-4b43-94c2-582653a36a89\">2)</span> mellemnavne efter § 11, stk. 1, nr. 2, hvis navnet tages i medfør af en af de i nr. 1 nævnte bestemmelser,</p>\r\n<p class=\"Liste1\">\r\n   <span class=\"Liste1Nr\" id=\"id898ebe13-fce3-477d-9b34-517988d4fa3b\">3)</span> fornavne efter § 14, stk. 3, og</p>\r\n<p class=\"Liste1\">\r\n   <span class=\"Liste1Nr\" id=\"id61ac6d6f-eaf9-4c32-a92e-528ae92c8872\">4)</span> navne efter § 24.</p>\r\n<p class=\"Stk2\">\r\n   <span class=\"StkNr\" id=\"idd3edfcf9-dd6f-4276-aef1-6d75afb8d9a2\">Stk. 4.</span> Social- og indenrigsministeren kan efter forhandling med kirkeministeren fastsætte regler om, at afgørelsen i andre tilfælde end dem, der er nævnt i stk. 3, træffes af Familieretshuset eller familieretten, jf. § 20 a, stk. 2. Social- og indenrigsministeren kan efter forhandling med kirkeministeren endvidere fastsætte regler om, at visse typer af afgørelser, som er omfattet af stk. 3, alligevel kan træffes af personregisterføreren.</p>\r\n<p class=\"Paragraf\" id=\"id21500ebc-addc-417f-80ce-8a4e2a5d1631\">\r\n   <span id=\"Pa\">\r\n   </span>\r\n   <span class=\"ParagrafNr\" id=\"Para\">§ 16 a.</span> Ansøgning om navngivning og navneændring, jf. § 16, stk. 1, skal indgives til personregisterføreren ved anvendelse af den digitale løsning, som Kirkeministeriet stiller til rådighed (digital selvbetjening). Ansøgninger, der ikke indgives ved digital selvbetjening, afvises af personregisterføreren, jf. dog stk. 3 og 4.</p>\r\n<p class=\"Stk2\">\r\n   <span class=\"StkNr\" id=\"id164f0ba4-bf80-42c6-b6a3-deceeba877c1\">Stk. 2.</span> Klage over personregisterførerens afgørelser efter § 16, stk. 2, 1. pkt., og § 16, stk. 4, 2. pkt., og anmodning om indbringelse af Familieretshusets afgørelse efter § 16, stk. 3, og § 16, stk. 4, 1. pkt., for familieretten skal indgives til Familieretshuset ved anvendelse af den digitale løsning, som Familieretshuset stiller til rådighed (digital selvbetjening). Henvendelser, der ikke indgives ved digital selvbetjening, afvises af Familieretshuset, jf. dog stk. 3 og 4.</p>\r\n<p class=\"Stk2\">\r\n   <span class=\"StkNr\" id=\"idb4984989-5f72-498d-90af-67e6b3caffab\">Stk. 3.</span> Hvis der foreligger særlige forhold, der gør, at borgeren ikke må forventes at kunne anvende digital selvbetjening, skal myndigheden tilbyde, at henvendelsen kan indgives på anden måde end ved digital selvbetjening efter stk. 1 og stk. 2. Myndigheden bestemmer, hvordan en henvendelse omfattet af 1. pkt. skal indgives, herunder om den skal indgives mundtligt eller skriftligt.</p>\r\n<p class=\"Stk2\">\r\n   <span class=\"StkNr\" id=\"id6dd19c5c-7047-408b-93ed-4a4ce5ba2860\">Stk. 4.</span> Myndigheden kan helt ekstraordinært ud over de i stk. 3 nævnte tilfælde undlade at afvise en henvendelse, der ikke er indgivet ved digital selvbetjening, hvis der ud fra en samlet økonomisk vurdering er klare fordele for myndigheden ved at modtage henvendelsen på anden måde end digitalt.</p>\r\n<p class=\"Stk2\">\r\n   <span class=\"StkNr\" id=\"id94bbb1ed-7d81-48cc-996f-1a6c5685ca26\">Stk. 5.</span> En digital henvendelse anses for at være kommet frem, når den er tilgængelig for myndigheden.</p>\r\n<p class=\"Paragraf\" id=\"ide0420655-1e93-4115-a10e-44017a324739\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 17.</span> Familieretshuset yder i fornødent omfang vejledning om spørgsmål, der vedrører denne lov.</p>\r\n<p class=\"Paragraf\" id=\"id4a47cba6-157b-42e7-9008-3c8c5ebaef8e\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 18.</span> Navngivning ved dåb kan uden for de sønderjyske landsdele ske i folkekirken eller i et anerkendt trossamfund<a class=\"FodnoteHenvisning\" name=\"Henvisning_idcdd90117-1bb6-4d4a-9969-a9e4692d6e2c\" href=\"#idcdd90117-1bb6-4d4a-9969-a9e4692d6e2c\">1)</a>.</p>\r\n<p class=\"Paragraf\" id=\"idbf39a288-4fdb-4303-a057-9075683bfe5c\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 19.</span> Navneændring og navngivning efter denne lov kan endvidere ske ved adoptionsbevilling.</p>\r\n<p class=\"Paragraf\" id=\"idf363e8f8-c72b-4b97-b905-3caf4bace57f\">\r\n   <span id=\"P21\">\r\n   </span>\r\n   <span class=\"ParagrafNr\" id=\"Par21\">§ 20.</span> Social- og indenrigsministeren kan fastsætte nærmere regler om behandlingen af sager om navngivning og navneændringer. Social- og indenrigsministeren kan i den forbindelse fastsætte regler om, at bestemmelserne om aktindsigt i lov om offentlighed i forvaltningen og forvaltningsloven ikke finder anvendelse på oplysninger, der er indhentet fra Det Centrale Personregister som led i behandlingen af ansøgninger efter § 4, stk. 1, nr. 7, og som vedrører andre end den, der er omfattet af en sådan ansøgning.</p>\r\n<p class=\"Paragraf\" id=\"id91bee971-a2e3-40c0-819c-2088653e0f20\">\r\n   <span id=\"P20a\">\r\n   </span>\r\n   <span class=\"ParagrafNr\" id=\"Par20a\">§ 20 a.</span> Ved Familieretshusets behandling af sager efter denne lov finder bestemmelserne i lov om Familieretshuset anvendelse.</p>\r\n<p class=\"Stk2\">\r\n   <span class=\"StkNr\" id=\"ida2c35f7c-b896-4329-a31f-8c26f11d1a28\">Stk. 2.</span> Afgørelse i sager om navngivning og navneændring efter § 16, stk. 3, og § 16, stk. 4, 1. pkt., træffes efter bestemmelserne i kapitel 2 og 8-10 i lov om Familieretshuset af Familieretshuset eller familieretten.</p>\r\n<p class=\"Paragraf\" id=\"id1482ba2d-dc17-4f60-add5-370ef5123a73\">\r\n   <span id=\"P23\">\r\n   </span>\r\n   <span class=\"ParagrafNr\" id=\"Par23\">§ 21.</span> Personregisterførerens afgørelser efter § 16, stk. 2, 1. pkt., og § 16, stk. 4, 2. pkt., kan påklages til Familieretshuset. Familieretshusets afgørelser efter § 16, stk. 3, og § 16, stk. 4, 1. pkt., kan indbringes for familieretten efter bestemmelserne i kapitel 12 i lov om Familieretshuset.</p>\r\n<p class=\"Stk2\">\r\n   <span class=\"StkNr\" id=\"id7503151d-1e7d-43e6-91af-0430739c8ad1\">Stk. 2.</span> Social- og indenrigsministeren kan fastsætte regler om klagers behandling.</p>\r\n<p class=\"Paragraf\" id=\"id40eebdc1-77c5-4a21-aef3-e1a84e52fb75\">\r\n   <span id=\"P24\">\r\n   </span>\r\n   <span class=\"ParagrafNr\" id=\"Par24\">§ 22.</span> Ændring af et barns navn kræver samtykke fra barnet, hvis det er fyldt 12 år.</p>\r\n<p class=\"Stk2\">\r\n   <span class=\"StkNr\" id=\"iddddaa594-2d76-44cb-a4ce-ef2e4420112d\">Stk. 2.</span> Er barnet under 12 år, skal der foreligge oplysning om dets holdning til den påtænkte navneændring, i det omfang barnets modenhed og sagens omstændigheder tilsiger det. Ved afgørelsen skal der i videst muligt omfang tages hensyn til barnets holdning til den påtænkte navneændring.</p>\r\n<p class=\"Stk2\">\r\n   <span class=\"StkNr\" id=\"id6f6a88b0-2283-4e7a-8c3a-2a564d740703\">Stk. 3.</span> Hvis særlige grunde taler for det, kan navneændring ske med tilladelse fra den myndighed eller ret, der behandler sagen, selv om samtykke efter stk. 1 ikke foreligger.</p>\r\n<p class=\"ParagrafGruppeOverskrift\">\r\n   <span>Høring af forældre, der ikke har del i forældremyndigheden</span>\r\n</p>\r\n<p class=\"Paragraf\" id=\"id2c7b1a0b-1d4a-4be3-a5f0-12ab73c4f127\">\r\n   <span id=\"P25\">\r\n   </span>\r\n   <span class=\"ParagrafNr\" id=\"Par25\">§ 23.</span> Hvis et barn bærer samme mellem- eller efternavn som en forælder, der ikke har del i forældremyndigheden over barnet, skal der, inden der træffes afgørelse om ændring af det pågældende navn, indhentes en erklæring fra den nævnte forælder. Dette gælder også, hvis barnet bærer den pågældende forælders fornavn som mellem- eller efternavn.</p>\r\n<p class=\"Stk2\">\r\n   <span class=\"StkNr\" id=\"id7be4ada2-e6ef-4f24-b400-1f365c8c3dbc\">Stk. 2.</span> Høringspligten i stk. 1 gælder ikke, hvis indhentelse af den i stk.1 nævnte erklæring skønnes at kunne være til væsentlig skade for barnet eller at ville medføre en uforholdsmæssig forsinkelse af sagen.</p>\r\n<p class=\"Stk2\">\r\n   <span class=\"StkNr\" id=\"ida772a575-f6fc-4c10-ad5d-cb427c3bb935\">Stk. 3.</span> Ændring af et barns mellem- eller efternavn kan afslås, hvis hensynet til barnet eller den forælder, der har afgivet en erklæring i medfør af stk. 1, afgørende taler imod den ønskede navneændring.</p>\r\n<p class=\"ParagrafGruppeOverskrift\">\r\n   <span>Forholdet til fremmed navnelovgivning m.v.</span>\r\n</p>\r\n<p class=\"Paragraf\" id=\"id3baa25d6-e30f-490a-bc4f-11e16067fed8\">\r\n   <span id=\"P26\">\r\n   </span>\r\n   <span class=\"ParagrafNr\" id=\"Par26\">§ 24.</span> En udenlandsk statsborger kan efter ansøgning få navneændring i overensstemmelse med en navngivning eller navneændring foretaget i henhold til lovgivningen i statsborgerskabslandet, medmindre andet er bestemt i medfør af § 25, stk. 2 eller 3. Et navn kan dog ikke tages i medfør af 1. pkt., hvis det er upassende eller kan vække anstød, eller hvis det er uegnet til at blive anvendt som navn her i landet.</p>\r\n<p class=\"Stk2\">\r\n   <span class=\"StkNr\" id=\"id1dea3b01-1956-48f6-ae7c-a1bf60f5d942\">Stk. 2.</span> Social- og indenrigsministeren kan fastsætte nærmere regler om betingelserne for navneændringer efter stk. 1.</p>\r\n<p class=\"Paragraf\" id=\"id72f2a089-e3cd-4492-be7c-d72362681563\">\r\n   <span id=\"P27\">\r\n   </span>\r\n   <span class=\"ParagrafNr\" id=\"Par27\">§ 25.</span> Regeringen kan indgå overenskomst med andre stater om forholdet mellem dansk og fremmed rets regler om personnavne, herunder om navnebeskyttelse samt om, hvilken navnelovgivning der skal gælde for udenlandske statsborgere, som bor her i landet, og for danske statsborgere, som bor i udlandet.</p>\r\n<p class=\"Stk2\">\r\n   <span class=\"StkNr\" id=\"ida943bde5-cf4f-490e-a273-aafcf4b468ac\">Stk. 2.</span> Social- og indenrigsministeren kan fastsætte regler til opfyldelse af de i stk. 1 nævnte overenskomster.</p>\r\n<p class=\"Stk2\">\r\n   <span class=\"StkNr\" id=\"id28830014-c299-425a-8e2d-d0f8390d8e01\">Stk. 3.</span> Social- og indenrigsministeren kan endvidere fastsætte regler om forholdet mellem danske og andre nordiske landes regler om personnavne, herunder om navnebeskyttelse. Social- og indenrigsministeren kan endvidere efter forhandling med Færøernes landsstyre fastsætte regler som nævnt i 1. pkt. om forholdet mellem danske og færøske navneregler.</p>\r\n<p class=\"ParagrafGruppeOverskrift\">\r\n   <span>Gebyr</span>\r\n</p>\r\n<p class=\"Paragraf\" id=\"idb0c955ba-2a0c-43f5-890d-30f93446d7d5\">\r\n   <span id=\"Pa\">\r\n   </span>\r\n   <span class=\"ParagrafNr\" id=\"Para\">§ 25 a.</span> Ved ansøgning om navneændring betales et gebyr på 430 kr., jf. dog stk. 2. Gebyret reguleres en gang årligt pr. 1. januar med pris- og lønudviklingen.</p>\r\n<p class=\"Stk2\">\r\n   <span class=\"StkNr\" id=\"id1048526b-05ca-4312-8b5f-30db82f4fd25\">Stk. 2.</span> Der betales ikke gebyr ved ansøgning om navneændring, der sker i forbindelse med en vielse, hvis ansøgningen er indgivet senest 3 måneder efter vielsen, eller for børn under 18 år som følge af forældrenes navneændring.</p>\r\n<p class=\"Stk2\">\r\n   <span class=\"StkNr\" id=\"id93761860-91b7-4d11-acd5-b8beb7d8cca0\">Stk. 3.</span> Søges der om navneændring for flere personer, skal der betales gebyr for hver ansøger. Der skal dog kun betales ét gebyr, hvis ansøgningerne om navneændring omfatter ægtefæller, ugifte samlevende, søskende eller plejebørn under 18 år.</p>\r\n<p class=\"Stk2\">\r\n   <span class=\"StkNr\" id=\"id42a47abd-9abc-4884-9c59-d3ad72811e50\">Stk. 4.</span> Social- og indenrigsministeren fastsætter regler om betaling af gebyr.</p>\r\n<p class=\"ParagrafGruppeOverskrift\">\r\n   <span>Straffebestemmelser m.v.</span>\r\n</p>\r\n<p class=\"Paragraf\" id=\"idc8c8c91c-500d-4062-8b68-b6288e230b8a\">\r\n   <span id=\"P29\">\r\n   </span>\r\n   <span class=\"ParagrafNr\" id=\"Par29\">§ 26.</span> Den, der uberettiget benytter et navn, straffes med bøde. Påtale finder kun sted, når en forurettet begærer det, eller hvis almene hensyn kræver det.</p>\r\n<p class=\"Stk2\">\r\n   <span class=\"StkNr\" id=\"idbbd198f4-ad71-4335-897f-f6fdebcf7b6e\">Stk. 2.</span> Overtrædelse af § 12, stk. 2, straffes med bøde.</p>\r\n<p class=\"Paragraf\" id=\"ida79c57c1-e083-4723-b29a-caff96c39cbf\">\r\n   <span id=\"P30\">\r\n   </span>\r\n   <span class=\"ParagrafNr\" id=\"Par30\">§ 27.</span> Den, der kan godtgøre, at en anden uberettiget benytter vedkommendes navn eller et navn, der har en sådan lighed hermed, at forveksling let kan ske, kan ved dom få den anden tilpligtet at ophøre med brugen af navnet.</p>\r\n<p class=\"ParagrafGruppeOverskrift\">\r\n   <span>Ændringer i anden lovgivning</span>\r\n</p>\r\n<p class=\"Paragraf\" id=\"id6c4bc62a-22d5-4a0a-9ff0-046d9060e9e4\">\r\n   <span id=\"P31\">\r\n   </span>\r\n   <span class=\"ParagrafNr\" id=\"Par31\">§ 28.</span> Lov nr. 193 af 29. april 1981 om personnavne ophæves.</p>\r\n<p class=\"Paragraf\" id=\"idcdc5d95d-e2d8-42e6-a51e-b3c23b7989d3\">\r\n   <span id=\"P32\">\r\n   </span>\r\n   <span class=\"ParagrafNr\" id=\"Par32\">§ 29.</span> (Udelades)</p>\r\n<p class=\"ParagrafGruppeOverskrift\">\r\n   <span>Ikrafttrædelses- og overgangsregler</span>\r\n</p>\r\n<p class=\"Paragraf\" id=\"idc201eaa2-9ab2-4456-b5fb-56fe964f1c23\">\r\n   <span id=\"P33\">\r\n   </span>\r\n   <span class=\"ParagrafNr\" id=\"Par33\">§ 30.</span> Loven træder i kraft den 1. april 2006. Ansøgninger om navnebevis, der er indsendt til en statsforvaltning inden denne dato, færdigbehandles af statsforvaltningen efter reglerne i denne lov. Statsforvaltningen tilbagebetaler et indbetalt beløb efter §§ 17 a og 17 b i den hidtidige navnelov.</p>\r\n<p class=\"Stk2\">\r\n   <span class=\"StkNr\" id=\"id7fa01710-93cc-40ae-8cce-c1a8a4813a60\">Stk. 2.</span> Navne, der er forbeholdt efter § 7, stk. 2, nr. 2 og 3, i den hidtidige navnelov, er uden fornyet anmeldelse efter § 6, stk. 2, fortsat beskyttet i 6 måneder efter lovens ikrafttræden.</p>\r\n<p class=\"Stk2\">\r\n   <span class=\"StkNr\" id=\"id864fb84d-aaeb-4736-a265-58bca324c0cd\">Stk. 3.</span> Adresseringsmellemnavn, der inden lovens ikrafttræden er registreret i Det Centrale Personregister, kan forblive registreret i dette register, indtil den pågældende ændrer mellem- eller efternavn eller adresseringsmellemnavnet slettes efter ansøgning fra den registrerede.</p>\r\n<p class=\"Stk2\">\r\n   <span class=\"StkNr\" id=\"idb0fe10fe-e2e6-47ee-8bf3-7005a73e89a5\">Stk. 4.</span> Social- og indenrigsministeren kan fastsætte regler om, at personer, der i medfør af den tidligere navnelovgivning har fået tilladelse til at bære et navn som andet eller senere fornavn, kun kan bortkaste sit første fornavn, såfremt den pågældende samtidig beholder eller tager et andet første fornavn, der opfylder betingelserne i § 13.</p>\r\n<p class=\"Stk2\">\r\n   <span class=\"StkNr\" id=\"idfaae8ebb-7807-46dc-8916-c33f4bef3719\">Stk. 5.</span> Er et faderskab fastslået eller anerkendt efter de regler, der var gældende før den 1. januar 1938, eller er alene bidragspligt fastslået, kan navneændringer efter § 4, stk. 1, nr. 2, til faderens eller den bidragspligtiges navn kun tillades med samtykke fra faderen eller den bidragspligtige.</p>\r\n<p class=\"Paragraf\" id=\"id42890e29-77e8-4fd9-ba23-851cdfb37f16\">\r\n   <span id=\"P34\">\r\n   </span>\r\n   <span class=\"ParagrafNr\" id=\"Par34\">§ 31.</span> (Ophævet)</p>\r\n<p class=\"Paragraf\" id=\"id3ccd7086-44e7-4ed2-a0a3-9f76eaa468bc\">\r\n   <span id=\"P35\">\r\n   </span>\r\n   <span class=\"ParagrafNr\" id=\"Par35\">§ 32.</span> Loven gælder ikke for Færøerne og Grønland, men kan ved kongelig anordning sættes i kraft for Grønland med de afvigelser, som de særlige grønlandske forhold tilsiger.</p>\r\n<hr class=\"IKraftStreg\" />\r\n<p class=\"IkraftTekst\">Lov nr. 1711 af 27. december 2018 (Ændringer som følge af lov om Familieretshuset og skærpet fokus på beskyttelsen af barnet i sager efter forældreansvarsloven) indeholder følgende ikrafttrædelses- og overgangsbestemmelser:</p>\r\n<p class=\"ParagrafOverskrift\">Ikrafttræden</p>\r\n<p class=\"CentreretParagraf\">§ 40</p>\r\n<p class=\"Stk2\">\r\n   <span class=\"StkNr\">Stk. 1.</span> Loven træder i kraft den 1. april 2019, jf. dog stk. 2-4.</p>\r\n<p class=\"Stk2\">\r\n   <span class=\"StkNr\">Stk. 2-5. </span> (Udelades)</p>\r\n<p class=\"ParagrafOverskrift\">Overgangsbestemmelser</p>\r\n<p class=\"CentreretParagraf\">§ 41</p>\r\n<p class=\"Stk2\">\r\n   <span class=\"StkNr\">Stk. 1-4.</span> (Udelades)</p>\r\n<p class=\"Stk2\">\r\n   <span class=\"StkNr\">Stk. 5.</span> Sager omfattet af § 7, § 21, stk. 2, eller § 58 b, stk. 1, i lov om ægteskabs indgåelse og opløsning, jf. lovbekendtgørelse nr. 54 af 23. januar 2018, og af § 21, stk. 1, i navneloven, jf. lovbekendtgørelse nr. 1816 af 23. december 2015, der ved lovens ikrafttræden er under behandling af Ankestyrelsen, færdigbehandles af Familieretshuset. § 14, stk. 1, nr. 1-5, i lov om Familieretshuset finder ikke anvendelse på sager omfattet af 1. pkt.</p>\r\n<p class=\"Stk2\">\r\n   <span class=\"StkNr\">Stk. 6-9.</span> (Udelades)</p>\r\n<p class=\"CentreretParagraf\">§ 42</p>\r\n<p class=\"Stk2\">\r\n   <span class=\"StkNr\">\r\n   </span> (Udelades)</p>\r\n<p class=\"CentreretParagraf\">§ 43</p>\r\n<p class=\"Stk2\">\r\n   <span class=\"StkNr\">\r\n   </span> (Udelades)</p><div class=\"Givet\" id=\"Givet\"><p class=\"Givet\" align=\"center\">Social- og Indenrigsministeriet, den 7. august 2019</p><p class=\"Sign1\" align=\"center\">P.M.V.<br />Malene Vestergaard</p><p class=\"Sign2\" align=\"right\">/ Carina Fogt-Nielsen</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"idcdd90117-1bb6-4d4a-9969-a9e4692d6e2c\" href=\"#Henvisning_idcdd90117-1bb6-4d4a-9969-a9e4692d6e2c\">1)</a> § 24, stk. 2, i lov nr. 1533 af 19. december 2017 om trossamfund uden for folkekirken indeholder følgende bestemmelse: Lovens §§ 23 og 27 træder i kraft den 1. januar 2023. Indtil §§ 23 og 27 træder i kraft, er det kun de trossamfund, der er anerkendt ved kongelig resolution før den 1. januar 1970, der kan føre ministerialbøger og udstede navne-, dåbs- og vielsesattester, ligesom bestemmelsen om anerkendte trossamfund i § 18 i navneloven, jf. lovbekendtgørelse nr. 1816 af 23. december 2015, kun finder anvendelse for disse trossamfund.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "popularTitle": "Navneloven",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/08/2019"
        },
        {
            "displayName": "Accession",
            "displayValue": "A20190076729"
        },
        {
            "displayName": "Entydig dokumentidentifikation",
            "displayValue": "CY000022"
        },
        {
            "displayName": "Dato for førstegangsindlæggelse",
            "displayValue": "09/08/2019"
        },
        {
            "displayName": "Dato for indlæggelse",
            "displayValue": "09/08/2019"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "767"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "07/08/2019"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Social- og Indenrigsmin., j.nr. 2019-2848"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}