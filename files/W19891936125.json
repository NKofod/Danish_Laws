{
    "id": 34714,
    "title": "Dagpenge - barseldagpenge - dagpengegivende indtægt - rådighed for arbejdsmarkedet - uddannelsesydelse efter lov om arbejdstilbud til ledige - nyuddannedes dagpengeret (* 3) (* 5) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19361 af 20/04/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Uddannelsesydelse efter lov om arbejdstilbud til ledige kunne ikke  \r\n\r\n anses for dagpengegivende indtægt. (* 1) Ansøgeren, der ikke havde haft  \r\n\r\n dagpengegivende indtægt eller været tilmeldt arbejdsformidlingen i de sidste  \r\n\r\n 4 uger før barselperiodens begyndelse, kunne ikke få barseldagpenge. </I>  \r\n\r\n</P>  \r\n\r\n<P> <I>Ansøgeren, der havde gennemført en 2-årig uddannelse på mindre end 18  \r\n\r\n måneder, fandtes heller ikke berettiget til barseldagpenge som nyuddannet.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Dagpenge - barseldagpenge - dagpengegivende  \r\n\r\n indtægt - rådighed for arbejdsmarkedet - uddannelsesydelse efter lov om  \r\n\r\n arbejdstilbud til ledige - nyuddannedes dagpengeret (* 3) (* 5) </H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN: </P>  \r\n\r\n<P>En ansøger rettede i slutningen af maj 1986 henvendelse til  \r\n\r\n socialforvaltningen med henblik på at få barseldagpenge fra den 23. juni  \r\n\r\n 1986. Ansøgeren havde fra 1984 til august 1985 modtaget  \r\n\r\n arbejdsløshedsdagpenge. Hun modtog herefter uddannelsesydelse efter reglerne  \r\n\r\n om uddannelsesydelse til ledige under 25 år i lov om arbejdstilbud til ledige  \r\n\r\n til en uddannelse som teknisk assistent. Denne uddannelse er 2-årig. På grund  \r\n\r\n af tidligere praktiktid fik ansøgeren imidlertid dispensation fra denne del  \r\n\r\n af uddannelsen, således at hun var færdiguddannet den 20. juni 1986. </P>  \r\n\r\n<P>Socialforvaltningen gav afslag på barseldagpenge med den begrundelse, at  \r\n\r\n uddannelsesydelse ikke er dagpengegivende indtægt. </P>  \r\n\r\n<P>Ansøgeren var fra den 23. juni til den 6. juli 1986, hvor fødslen fandt  \r\n\r\n sted, tilmeldt arbejdsformidlingen og modtog arbejdsløshedsdagpenge. Efter  \r\n\r\n fødslen henvendte ansøgeren sig igen til socialforvaltningen med henblik på  \r\n\r\n at få barseldagpenge fra den 7. juli 1986. </P>  \r\n\r\n<P>Det sociale udvalg gav afslag på barseldagpenge og begrundede sin  \r\n\r\n afgørelse med, at ansøgeren ikke havde været tilmeldt arbejdsformidlingen som  \r\n\r\n arbejdssøgende eller haft indtægt i de sidste 4 uger før barselfraværet. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet tiltrådte socialudvalgets afgørelse med den af udvalget  \r\n\r\n givne begrundelse, idet der var henvist til dagpengelovens § 34, stk. 1, jf.  \r\n\r\n Sikringsstyrelsens vejledning af 18. december 1985 (nu Sikringsstyrelsens  \r\n\r\n vejledning af 30. januar 1987). </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Ansøgerens advokat anførte, at ansøgeren måtte være berettiget til  \r\n\r\n barseldagpenge efter dagpengelovens § 35, idet det ikke burde komme ansøgeren  \r\n\r\n til skade, at hun havde gennemført praktikperioden før studiets påbegyndelse.  \r\n\r\n</P>  \r\n\r\n<P>Yderligere anmodede ansøgerens advokat Ankestyrelsen om at tage stilling  \r\n\r\n til, om uddannelsesydelsen er dagpengegivende. </P>  \r\n\r\n<P>Ansøgerens faglige organisation anførte, at ansøgeren var berettiget til  \r\n\r\n dagpenge efter dagpengelovens § 34, idet hun opfyldte betingelsen i § 34,  \r\n\r\n stk. 1, nr. 1, da hun i 1985 havde haft en dagpengegivende indtægt, der  \r\n\r\n mindst berettigede til 10 % af dagpengenes højeste beløb, ligesom hun  \r\n\r\n opfyldte betingelsen i § 34, stk. 1, nr. 2, da hun i de sidste 4 uger før  \r\n\r\n barselfraværet havde haft en indtægt, der berettigede til mindst 10 % af  \r\n\r\n dagpengenes højeste beløb. Det anførtes, at bestemmelsen efter sin ordlyd  \r\n\r\n ikke krævede, at der skulle have været indtægt i alle 4 uger. </P>  \r\n\r\n<P>LOVGRUNDLAG: </P>  \r\n\r\n<P>Lov om dagpenge ved sygdom eller fødsel, § 2, stk. 1, § 33, § 34, stk. 1  \r\n\r\n og § 35. </P>  \r\n\r\n<P>Socialministeriets bekendtgørelse nr. 689 af 20. december 1982 om  \r\n\r\n dagpengegivende indtægter, § 1. </P>  \r\n\r\n<P>Sikringsstyrelsens vejledning af 30. januar 1987 om dagpenge fra det  \r\n\r\n sociale udvalg, pkt. 93. </P>  \r\n\r\n<P>Ankestyrelsens 1. afgørelse: </P>  \r\n\r\n<P>Uddannelsesydelse til ledige under 25 år efter lov om arbejdstilbud til  \r\n\r\n ledige kunne ikke anses for dagpengegivende indtægt efter dagpengelovens § 2,  \r\n\r\n stk. 1, og § 1 i Socialministeriets ovennævnte bekendtgørelse af 20. december  \r\n\r\n 1982, idet ydelsen ikke var indtjent i et lønmodtagerforhold i arbejdsretlig  \r\n\r\n forstand, jf. § 1, stk. 1, nr. 6, i nævnte bekendtgørelse. </P>  \r\n\r\n<P>Ansøgeren opfyldte derfor ikke betingelserne i dagpengelovens § 34, stk.  \r\n\r\n 1, nr. 2, idet hun ikke havde oppebåret dagpengegivende indtægt eller været  \r\n\r\n tilmeldt arbejdsformidlingen som arbejdssøgende i de sidste 4 uger før  \r\n\r\n fraværsperioden, jf. Sikringsstyrelsens vejledning af 18. december 1985 (nu  \r\n\r\n Sikringsstyrelsens vejledning af 30. januar 1987), hvorefter det ikke  \r\n\r\n krævedes, at indtægten er optjent ved beskæftigelse i alle 4 uger, men at den  \r\n\r\n pågældende må anses for tilknyttet til arbejdsmarkedet i disse 4 uger. </P>  \r\n\r\n<P>Ankestyrelsen tiltrådte således amtsankenævnets afgørelse. </P>  \r\n\r\n<P>Ankestyrelsen fandt endvidere ikke, at ansøgeren havde opnået ret til  \r\n\r\n barseldagpenge efter dagpengelovens § 35, da hun havde gennemført uddannelsen  \r\n\r\n til teknisk assistent på mindre end 18 måneder. </P>  \r\n\r\n<P>Efter sagens afgørelse: </P>  \r\n\r\n<P>Folketingets Ombudsmand anmodede Ankestyrelsen om at genoptage sagen med  \r\n\r\n henblik på opklaring af, om ansøgerens tilknytning til arbejdsmarkedet efter  \r\n\r\n bestemmelsen i dagpengelovens § 34, stk. 1, nr. 2, kun kunne vises gennem en  \r\n\r\n rådighed, der var til stede alle 4 uger før fraværsperioden, eller om  \r\n\r\n rådigheden burde vurderes ud fra nogle friere overvejelser, der medinddrog  \r\n\r\n andre forhold, som fx: </P>  \r\n\r\n<P>at ansøgeren var til rådighed for arbejdsmarkedet, inden hun modtog  \r\n\r\n uddannelsesydelsen; en ydelse, der har til formål at forbedre de unges  \r\n\r\n mulighed for varig tilknytning til arbejdsmarkedet (og som træder i stedet  \r\n\r\n for et arbejdstilbud), </P>  \r\n\r\n<P>at ansøgeren var til rådighed for arbejdsmarkedet i  \r\n\r\n arbejdsløshedsforsikringens forstand indtil den 6. juli 1986, og </P>  \r\n\r\n<P>at ansøgeren ville have været berettiget til fortsat at modtage  \r\n\r\n arbejdsløshedsdagpenge, såfremt hun ikke havde født. </P>  \r\n\r\n<P>Under henvisning til de af Ombudsmanden rejste spørgsmål anmodede </P>  \r\n\r\n<P>Ankestyrelsen Sikringsstyrelsen om en udtalelse om, hvorledes  \r\n\r\n uddannelsesydelse skal betragtes i forhold til dagpengelovens § 34, stk. 1,  \r\n\r\n nr. 2. </P>  \r\n\r\n<P>Sikringsstyrelsen udtalte til Ankestyrelsen, at det var </P>  \r\n\r\n<P>Sikringsstyrelsens opfattelse, at man for at opfylde betingelsen i  \r\n\r\n dagpengelovens § 34, stk. 1, nr. 2, skulle have haft tilknytning til  \r\n\r\n arbejdsmarkedet i alle 4 uger før fraværet enten ved lønindtægt af den nævnte  \r\n\r\n størrelse, ved beskæftigelse ved selvstændig virksomhed eller ved at have  \r\n\r\n været tilmeldt arbejdsformidlingen siden arbejdsophøret. </P>  \r\n\r\n<P>Det krævedes dog ikke, at indtægten var optjent ved beskæftigelse i alle 4  \r\n\r\n uger, jf. Sikringsstyrelsens vejledning II af 30. januar 1987, pkt. 93, og  \r\n\r\n Sikringsstyrelsens dagældende vejledning af 18. december 1985, pkt. 19. </P>  \r\n\r\n<P>Sikringsstyrelsen fandt således ikke, at kravet kunne anses for opfyldt  \r\n\r\n ved, at ansøgeren var til rådighed for arbejdsmarkedet, inden hun modtog  \r\n\r\n uddannelsesydelsen. Dette ville være et brud på hidtidig praksis og samtidig  \r\n\r\n betyde en ubegrundet forskelsbehandling i forhold til andre  \r\n\r\n uddannelsessøgende. </P>  \r\n\r\n<P>Sikringsstyrelsen fandt endvidere ikke, at den omstændighed, at ansøgeren  \r\n\r\n var til rådighed og modtog arbejdsløshedsdagpenge fra 23. juni til 6. juli  \r\n\r\n 1986, kunne opfylde 4 ugers-kravet. </P>  \r\n\r\n<P>Endelig mente Sikringsstyrelsen ikke, at berettigelsen til at modtage  \r\n\r\n arbejdsløshedsdagpenge, såfremt der ikke havde været tale om fravær på grund  \r\n\r\n af graviditet og fødsel, kunne tillægges betydning, idet retten til dagpenge  \r\n\r\n i denne situation var betinget af en særlig erhvervstilknytning før fraværet,  \r\n\r\n hvorimod der ikke stilledes krav om fremtidigt indtægtstab. </P>  \r\n\r\n<P>Før 1. april 1988 blev uddannelsesydelse ikke betragtet som  \r\n\r\n dagpengegivende lønindtægt efter dagpengelovens § 2, stk. 1, og § 21, jf.  \r\n\r\n Socialministeriets bekendtgørelse nr. 689 af 20. december 1982 og med  \r\n\r\n virkning fra 1. januar 1987, Socialministeriets bekendtgørelse nr. 991 af 30.  \r\n\r\n december 1986. Ydelsen faldt ikke uden videre og undtagelsesfrit bort ved  \r\n\r\n sygdom og ved fravær på grund af fødsel efter Arbejdsministeriets  \r\n\r\n bekendtgørelse nr. 356 af 23. juni 1985. </P>  \r\n\r\n<P>Efter at disse regler blev ændret ansås både uddannelses- og  \r\n\r\n iværksætterydelse for dagpengegivende lønindtægt og ligestilledes så vidt  \r\n\r\n muligt med arbejdsløshedsdagpenge til arbejdsledige. </P>  \r\n\r\n<P>Hjemmelen for denne ændring var herefter tilvejebragt ved tilføjelse til §  \r\n\r\n 1, stk. 3, i Socialministeriets bekendtgørelse nr. 166 af 23. marts 1988 om  \r\n\r\n dagpengegivende indtægter. </P>  \r\n\r\n<P>Denne bekendtgørelse trådte i kraft den 1. april 1988 og havde ikke  \r\n\r\n virkning for barseltilfælde, som var afsluttet før denne dato. </P>  \r\n\r\n<P>Ankestyrelsens 2. afgørelse: </P>  \r\n\r\n<P>Ankestyrelsen fandt fortsat ikke, at ansøgeren opfyldte betingelserne i  \r\n\r\n dagpengelovens § 34, stk. 1, nr. 2, idet ansøgeren ikke havde oppebåret  \r\n\r\n dagpengegivende indtægt eller været tilmeldt arbejdsformidlingen som  \r\n\r\n arbejdssøgende i de sidste 4 uger før fraværsperioden, jf. Sikringsstyrelsens  \r\n\r\n vejledning af 18. december 1985, hvorefter det ikke kræves, at  \r\n\r\n dagpengegivende indtægt er optjent ved beskæftigelse i alle 4 uger, men at  \r\n\r\n pågældende må anses for tilknyttet arbejdsmarkedet i disse uger. </P>  \r\n\r\n<P>Ankestyrelsen fastholdt således sin afgørelse. (* 2) </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Uddannelsesydelse anses nu for dagpengegivende lønindtægt. jf.  \r\n\r\n Socialministeriets bekendtgørelse nr. 166 af 23. marts 1988 om  \r\n\r\n dagpengegivende indtægter. Bekendtgørelsen trådte i kraft den 1. april 1988  \r\n\r\n og havde ikke virkning på barseltilfælde, som var afsluttet før denne dato.  \r\n\r\n</P>  \r\n\r\n<P>(* 2) Denne SM erstatter D-meddelelse nr. 9/1987, der vil blive udtaget  \r\n\r\n ved førstkommende revision. </P>  \r\n\r\n</DIV>",
    "isHistorical": true,
    "editorialNotes": [
        "(* 5) Overført til historisk base ved saneringsrunden 1991.",
        "(* 4) Dagældende retsforskrift: Bekendtgørelse nr. 689 af 20. december 1982 om dagpengegivende indtægter, § 1.",
        "(* 3) Offentliggjort af Socialstyrelsen i SM D-006-89 15/09/1989."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19891936125"
        },
        {
            "displayName": "Entydig dokumentidentifikation",
            "displayValue": "CA002642"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19361"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "20/04/1989"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20839-86"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}