{
    "id": 105123,
    "title": "Pressenævnets kendelse i sag 2007-6-547",
    "documentTypeId": "230",
    "isSagsforlobPeriodValid": true,
    "shortName": "AFG nr 10146 af 18/09/2007",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag 2007-6-547</p><div class=\"Resume\"><p class=\"Tekst2\"><div>Resumé</div></p><p class=\"Tekst2\"><div>Klager klagede over et blogindlæg på www.tv2.dk.</div></p><p class=\"Tekst2\"><div><span class=\"Bold\">Pressenævnets begrundelse og afgørelse:</span></div></p><p class=\"Tekst2\"><div><span class=\"Bold\">Det er Pressenævnets opfattelse, at debatsider, hvor udefrakommende kan skrive uredigerede debatindlæg, ikke er omfattet af medieansvarsloven, idet der ikke er tale om en redigeret envejskommunikation.</span> <span class=\"Bold\">Blog-sektionen på www.tv2.dk er en sådan uredigeret envejskommunikation, at debatsiden ikke er omfattet af medieansvarsloven.</span> <span class=\"Bold\">Klagen hører således ikke under nævnets kompetence og afvises, jf. medieansvarsloven § 43, stk. 2, nr. 1.</span></div></p></div><p class=\"Tekst2\"><div align=\"Left\">[K] har klaget til Pressenævnet over et blogindlæg bragt på www.tv2.dk den 4. maj 2007, idet han mener, at god presseskik er tilsidesat.</div></p><p class=\"Tekst2\"><div align=\"Left\"><span class=\"BoldUnderline\">1.</span> <span class=\"BoldUnderline\">Sagsfremstilling</span></div></p><p class=\"Tekst2\"><div align=\"Left\">www.tv2.dk bragte den 4. maj 2007 under afsnittet <span class=\"Italic\">”TV 2 Blog”</span> et blogindlæg under overskriften <span class=\"Italic\">”Misrøgt af barn” </span>fra en blogger med kaldenavnet ”[A]”. Af indlægget fremgår følgende:</div></p><p class=\"Tekst2\"><div align=\"Left\">”Telefonen ringede. I min mobil kunne jeg se, at det er fra hendes hjem. Jeg tog den.</div></p><p class=\"Tekst2\"><div align=\"Left\">- Kunne høre grådkvalt [B] – i 2-3 sekunder, og der blev lagt på.</div></p><p class=\"Tekst2\"><div align=\"Left\">Misrøgt af barn – igen.</div></p><p class=\"Tekst2\"><div align=\"Left\">Jeg kan ikke gøre noget. Tænkte selvfølgelig om jeg skulle ringe til politiet, om jeg i en fart skulle tage derover eller om jeg skal ringe til andre folk, men jeg kan sådan set slet ikke gøre noget.</div></p><p class=\"Tekst2\"><div align=\"Left\">Andet end notere opkaldet. Der nu også er offentlig kendt.</div></p><p class=\"Tekst2\"><div align=\"Left\">Jeg havde en halv time forinden talt med hende. Hun var glad og skulle til at se en DVD-film. Hendes far sov, sagde hun.</div></p><p class=\"Tekst2\"><div align=\"Left\">Jeg kan ikke gøre noget. Men nu er det noteret. Hendes telefon er optaget – ingen kontakt.</div></p><p class=\"Tekst2\"><div align=\"Left\">Sender de varmeste tanker til min datter [B] – jeg kan ikke gøre andet.”</div></p><p class=\"Tekst2\"><div align=\"Left\">Til indlægget var indsat et billede af [B].</div></p><p class=\"Tekst2\"><div align=\"Left\">Af Justitsministeriets redegørelse af 26. marts 2003 til Danske Dagblades Forening fremgår bl.a. følgende om ansvar for indholdet af informationssystemer:</div></p><p class=\"Tekst2\"><div align=\"Left\">”Som det fremgår af gennemgangen af gældende ret oven for, vil chat-rooms, debatfora mv. på Internettet, hvor privatpersoner kommunikerer med hinanden uden nogen form for journalistisk bearbejdning eller udvælgelse, ikke være omfattet af medieansvarsloven § 1, nr. 3. Heraf følger, at selvom en virksomhed foretager elektronisk nyhedsformidling omfattet af loven § 1, nr. 3, og denne virksomhed har indgivet anmeldelse til Pressenævnet i medfør af lovens § 8, vil lovens særlige ansvarssystem ikke omfatte sådanne chat-rooms eller debatfora mv. Kun i det omfang nyhedsformidleren foretager en journalistisk bearbejdning eller udvælgelse, vil der kunne blive tale om ansvar efter medieansvarslovens regler.”</div></p><p class=\"Tekst2\"><div align=\"Left\">Af betænkning nr. 1205/1990 <span class=\"Italic\">”Medieansvar” </span>(s. 108)fremgår bl.a. følgende om hvilke former for informationsvirksomhed, der kan være omfattet af de særlige ansvarsregler og som der kan anmeldes efter medieansvarsloven § 1, nr. 3:</div></p><p class=\"Tekst2\"><div align=\"Left\">”Med kravet om, at der skal være tale om nyhedsformidling, der kan ligestilles med formidlingen fra den trykte presse eller fra radio eller tv, ønsker udvalget at fastsætte en snæver grænse for, hvilke former for informationsvirksomheder, der kan være omfattet af de særlige ansvarsregler.</div></p><p class=\"Tekst2\"><div align=\"Left\">For det første indebærer dette kriterium, at der – som det er tilfældet ved den trykte presse og radio/fjernsyn – skal være tale om en-vejs-kommunikation. Kun i disse tilfælde, hvor modtageren ikke kan påvirke produktet, er der mulighed for at begrænse ansvarsplaceringen til bestemte personer hos nyhedsformidleren. Dette betyder, at informationssystemer, der er bygget op, således at modtageren umiddelbart kan korrigere eller supplere den udsendte information, ikke vil være omfattet af de særlige ansvarsregler.</div></p><p class=\"Tekst2\"><div align=\"Left\">Af væsentlig betydning er også selve kravet om, at der skal være tale om nyhedsformidling. Dette begreb er som sådan ikke emnemæssigt begrænset… Dette er baggrunden for udvalgets forslag om, at nyhedsformidlingen skal kunne ligestilles med den formidling, der foretages af den trykte presse eller af radio og tv.</div></p><p class=\"Tekst2\"><div align=\"Left\">Heri ligger tillige et krav om, at mediet/informationssystemet skal have foretaget en selvstændig bearbejdning af det stof, der udsendes som ”nyhedsstof”. Tjenester, der blot teknisk formidler eller videregiver nyhedsstof, vil derfor ikke være omfattet.”</div></p><p class=\"Tekst2\"><div align=\"Left\">Hjemmesiden www.tv2.dk er anmeldt til Pressenævnet i medfør af medieansvarsloven § 8, stk. 1, jf. § 1, nr. 3, ved brev af 3. januar 2000.</div></p><p class=\"Tekst2\"><div align=\"Left\"><span class=\"BoldUnderline\">2.</span> <span class=\"BoldUnderline\">Parternes synspunkter</span></div></p><p class=\"Tekst2\"><div align=\"Left\">[K] har anført, at han og hans datter [B], som han har fuld forældremyndighed over, gentagne gange er blevet hængt ud med private fotos, navns nævnelse og krænkende beskyldninger på www.tv2.dk. Han har navnlig henvist til blogindlægget af 4. maj 2007 og beskyldningen om vanrøgt af børn.</div></p><p class=\"Tekst2\"><div align=\"Left\">[K] har videre anført, at tv2.dk har ansvar for indholdet af blogs på hjemmesiden, idet der linkes til de enkelte blogs og indlæg fra flere forskellige sider på tv2.dk. Klager har derudover anført, at www.tv2.dk har mulighed for at fremhæve enkelte blogs under afsnittet ”udvalgte blogs”.</div></p><p class=\"Tekst2\"><div align=\"Left\">[K] har herudover henvist til, at www.tv2.dk forbeholder sig ret til at slette et publiceret indhold, såfremt det krænker tredjemand. Bloggeren ”[A]” har frataget klager muligheden for at kommentere sine indlæg.</div></p><p class=\"Tekst2\"><div align=\"Left\">www.tv2.dk har anført, at hjemmesiden indeholder en blog-sektion, der er et brugerdefineret debatforum. Kendetegnende for blog-sektionen er, at der ikke sker en redaktionel udvælgelse eller journalistisk bearbejdning af indkomne brugerindlæg, idet brugernes indlæg publiceres direkte og umiddelbart på bloggen uden forhåndscensur.</div></p><p class=\"Tekst2\"><div align=\"Left\">www.tv2.dk har videre anført, at blog-sektionen ikke er omfattet af medieansvarslovens regler, hvorfor der ikke skal foretages en gennemgang af indlæggene med henblik på at vurdere, om de er i overensstemmelse med god presseskik. Til støtte herfor har www.tv2.dk henvist til Justitsministeriets redegørelse af 26. marts 2003 til Dansk Dagblades Forening.</div></p><p class=\"Tekst2\"><div align=\"Left\">www.tv2.dk har herudover anført, at de blogs, der fremhæves under ”udvalgte blogs”, udelukkende er en form for markedsføring af indkomne indlæg og ikke et udtryk for, at der er foretaget en redaktionel udvælgelse af disse. Fremhævede blogs udvælges efter objektive kriterier såsom antal indsendte indlæg, læsere og ratings.</div></p><p class=\"Tekst2\"><div align=\"Left\">www.tv2.dk har endelig anført, at det forhold, at mediet kan slette åbenbart retsstridige indlæg, ikke indebærer, at indlæggene er genstand for redaktionel bearbejdning. Mediet har oplyst, at den enkelte bruger har mulighed for at oprette sin profil, så vedkommende afskærer nærmere definerede brugere fra at offentliggøre indlæg på sin blog.</div></p><p class=\"Tekst2\"><div align=\"Left\"><span class=\"BoldUnderline\">3.</span> <span class=\"BoldUnderline\">Pressenævnets begrundelse og afgørelse</span><span class=\"Bold\">:</span></div></p><p class=\"Tekst2\"><div align=\"Left\">I sagens behandling har følgende nævnsmedlemmer deltaget: Axel Kierkegaard, Jan Kristensen, Ulrik Holmstrup og Ole Askvig.</div></p><p class=\"Tekst2\"><div align=\"Left\">Det er Pressenævnets opfattelse, at debatsider, hvor udefrakommende kan skrive uredigerede debatindlæg, ikke er omfattet af medieansvarsloven, idet der ikke er tale om en redigeret envejskommunikation. Blog-sektionen på www.tv2.dk er en sådan uredigeret envejskommunikation, at debatsiden ikke er omfattet af medieansvarsloven. Klagen hører således ikke under nævnets kompetence og afvises, jf. medieansvarsloven § 43, stk. 2, nr. 1.</div></p><p class=\"Tekst2\"><div>Afgjort den 18. september 2007.</div></p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/10/2007"
        },
        {
            "displayName": "Accession",
            "displayValue": "X20071014601"
        },
        {
            "displayName": "Entydig dokumentidentifikation",
            "displayValue": "AA003901"
        },
        {
            "displayName": "Dato for indlæggelse",
            "displayValue": "04/10/2007"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "10146"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "18/09/2007"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2007-6-547"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}