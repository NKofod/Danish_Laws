{
    "id": 155109,
    "title": "Ankestyrelsens principafgørelse O-52-94 om løn under sygdom - forældelse - refusion",
    "documentTypeId": "240",
    "isSagsforlobPeriodValid": true,
    "shortName": "KEN nr 9241 af 15/05/1994",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-52-94 om løn under sygdom - forældelse - refusion</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">C kommune havde et tilbagesøgningskrav mod A kommune for refusion ydet i urigtig opfattelse af forpligtelse hertil i en årrække. Kravet var undergivet 5-årig forældelse efter lov nr. 274 af 22. december 1908 om forældelse af visse fordringer (1908-loven).</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 829 af 1. oktober 1992 - § 11</p>\r\n<p>Lov om offentlig forsorg - lov nr. 169 af 31. maj 1961 - § 117</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sagen vedrørte en kvinde, der var født i 1944, og som af A kommune i 1966 blev indlagt på hospitalet F. Hun blev i 1972 overført til plejehjem i B kommune. A kommune var hendes retlige opholdskommune i henhold til den dagældende forsorgslov.</p>\r\n<p>Hun indgik den 2. august 1974 ægteskab med en medpatient, som havde retlig opholdskommune i C kommune, jf. dagældende forsorgslov.</p>\r\n<p>I februar 1975 blev ægteparret overført til plejehjemmet M i A kommune.</p>\r\n<p>C kommune havde som retlig opholdskommune for kvinden efter den særlige ægteskabsregel i forsorgslovens § 117 afholdt udgifterne til hende.</p>\r\n<p>I juni 1991 fremsatte C kommune et tilbagesøgningskrav på kr. 2.966.308 kr. overfor A kommune.</p>\r\n<p>I et brev af 13. januar 1992 indbragte A kommune dette krav for ankenævnet.</p>\r\n<p>Nævnet fandt, at C kommune i henhold til forsorgslovens § 117, stk. 1, var retlig opholdskommune for kvinden og dermed pligtig til efter forsorgsloven at refundere A kommunes udgifter til hendes ophold på plejehjemmet M for perioden 11. februar 1975 til 1. april 1976.</p>\r\n<p>Nævnet lagde vægt på, at kvinden ved indgåelse af ægteskab i 1974 under institutionsophold fik retlig opholdskommune som ægtefællen. Derimod fandt nævnet, at C kommunes refusionspligt vedrørende kvinden bortfaldt med bistandslovens ikrafttræden den 1. april 1976.</p>\r\n<p>Nævnet fandt videre, at C kommunes krav mod A kommune om tilbage betaling af de udgifter til bistand vedrørende kvinden, som C kommune havde betalt til A kommune for perioden efter den 1. april 1976, hvor C kommune ikke var pligtig til efter bistandsloven at betale sådanne udgifter, ikke kunne anses for bortfaldet efter bistandsloven, idet denne ikke indeholder frister for fremsættelse af refusionskrav.</p>\r\n<p>Nævnet fandt heller ikke, at tilbagebetalingskravet var omfattet af den 5-årige forældelsesfrist i forældelsesloven af 1908.</p>\r\n<p>Sagen blev behandlet i principielt møde til afklaring af, dels om § 117 i forsorgsloven fandt anvendelse på ægteskaber, der var indgået under institutionsophold, når ægtefællerne ikke havde haft forudgående fælles bopæl, dels om bistandslovens ikrafttræden medførte ændringer i adgangen til refusion, og dels om et eventuelt tilbagesøgningskrav er undergivet forældelse efter 1908-loven § 1, stk. 1, nr. 6.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at C kommune i perioden fra kvindens indgåelse af ægteskab den 2. august 1974 til bistandslovens ikrafttræden den 1. april 1976 har været retlig opholdskommune for hende, jf. forsorgslovens § 117, uanset at ægteskabet var indgået under institutionsophold, og uanset at ægtefællerne ikke havde haft forudgående fælles bopæl, idet der ikke i § 117 eller i øvrigt i forsorgsloven er holdepunkter for andet.</p>\r\n<p>Ankestyrelsen fandt videre, at den særlige ægteskabsregel i forsorgslovens § 117, hvorefter hustruen havde samme retlige opholds kommune som ægtemanden bortfaldt ved bistandslovens ikrafttræden den 1. april 1976. På denne baggrund ophørte C kommunes forpligtelse pr. 1. april 1976.</p>\r\n<p>I perioden efter 1. april 1976 ansås A kommune for at være handle- og betalingskommune for kvinden, jf. bistandslovens § 10, og der var ikke forhold, der indebar, at C kommune kunne anses for at være refusionspligtig.</p>\r\n<p>På denne baggrund fandt Ankestyrelsen, at C kommune havde et tilbagesøgningskrav fra A kommune for perioden efter 1. april 1976.</p>\r\n<p>Ankestyrelsen fandt imidlertid, at dele af dette krav var forældet efter lov nr. 274 af 22. december 1908 om forældelse af visse fordringer § 1, stk. 1, nr. 6.</p>\r\n<p>Forældelsen af fordringen ansås for afbrudt 13. januar 1992 - tidspunktet for sagens indbringelse for det administrative ankesystem  jf. 1908-lovens § 2, således at den del af fordringen, der lå mere end 5 år før denne dato, var forældet og ikke ville kunne kræves tilbagebetalt af C kommune fra A kommune.</p>\r\n<p>Ankestyrelsen ændrede således nævnets afgørelse på dette punkt.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principmeddelelse er kasseret den 31. oktober 2022, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19940924125"
        },
        {
            "displayName": "Entydig dokumentidentifikation",
            "displayValue": "BS007904"
        },
        {
            "displayName": "Dato for indlæggelse",
            "displayValue": "01/11/2022"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9241"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "15/05/1994"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 21028-92"
        },
        {
            "displayName": "Stikord",
            "displayValue": "O-52-94"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}