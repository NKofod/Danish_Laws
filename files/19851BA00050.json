{
    "id": 106010,
    "title": "1985 BSF 50   FORSLAG TIL FOLKETINGSBESLUTNING OM VILKÅRENE FOR ÆGPRODUKTION OG STOP FOR   IMPORT AF BURHØNSEÆG ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 50",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 50 </P>  \r\n\r\n<P></P>  \r\n\r\n<P>Forslag til folketingsbeslutning om vilkårene for ægproduktion og stop for  \r\n\r\n import af burhønseæg </P>  \r\n\r\n<P></P>  \r\n\r\n<P>Fremsat af Ole Espersen (S) Joanna Rønn (S) Bjørn Westh (S) Bernhard  \r\n\r\n Baunsgaard (RV) Larsen-Ledet (RV) Niels Helveg Petersen (RV) </P>  \r\n\r\n<P></P>  \r\n\r\n<P>den 22. november 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Med det formål at sikre, at dansk ægproduktion kan foregå under </P>  \r\n\r\n<P>vilkår, som er dyreværnsmæssigt forsvarlige, og for samtidig at </P>  \r\n\r\n<P>sikre, at danske dyreværnsmæssige krav ikke bevirker, at </P>  \r\n\r\n<P>produktionen foregår i udlandet under dyreværnsmæssigt </P>  \r\n\r\n<P>uforsvarlige betingelser, opfordrer folketinget regeringen til </P>  \r\n\r\n<P>- at fastholde de danske krav til forholdene for æglæggende høns, </P>  \r\n\r\n<P>- at tage initiativ til forskning og udvikling af produktionsmetoder </P>  \r\n\r\n<P>inden for den animalske produktion, herunder med hensyn til </P>  \r\n\r\n<P>burhønseanlæg, der er mere tilfredsstillende ud fra </P>  \r\n\r\n<P>dyreværnsmæssige synspunkter, og </P>  \r\n\r\n<P>- inden 1. juli 1986 at gennemføre et midlertidigt stop for import af </P>  \r\n\r\n<P>konsumæg fra lande, der ikke stiller mindst de samme krav af </P>  \r\n\r\n<P>dyreværnsmæssig karakter til ægproduktion som Danmark. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Igennem snart 10 år har man inden for EF søgt at opstille </P>  \r\n\r\n<P>minimumsregler for indretningen af bure m.v. for så vidt angår </P>  \r\n\r\n<P>ægproduktion. Disse bestræbelser har hidtil ikke ført til noget </P>  \r\n\r\n<P>resultat, og det forslag, EF-Kommissionen har præsenteret, og som </P>  \r\n\r\n<P>der ikke kan opnås enighed om, opfylder ikke tilnærmelsesvis de </P>  \r\n\r\n<P>krav, der bør stilles, og som er stillet i dansk lovgivning. </P>  \r\n\r\n<P>Hertil kommer, at den nu forhandlede ordning forudsætter en </P>  \r\n\r\n<P>uacceptabelt lang overgangsperiode (10 år). Danmark har gennem </P>  \r\n\r\n<P>årene søgt at medvirke til skabelse af tilfredsstillende </P>  \r\n\r\n<P>fællesmarkedsregler, men hidtil har dette været resultatløst. Et </P>  \r\n\r\n<P>nu af Luxembourg fremlagt kompromisforslag viser, at der ikke er </P>  \r\n\r\n<P>tilstrækkelig vilje til at varetage blot beskedne dyreværnsmæssige </P>  \r\n\r\n<P>hensyn. </P>  \r\n\r\n<P>I 1978 vedtog det danske folketing den lovgivning, der er </P>  \r\n\r\n<P>udgangspunkt for de nugældende regler af dyreværnsmæssig karakter </P>  \r\n\r\n<P>for så vidt angår burhønseanlæg. De mere specifikke regler er </P>  \r\n\r\n<P>udmøntet i bekendtgørelser. Da de først fastsatte regler gav </P>  \r\n\r\n<P>problemer for burhønseavlere, der havde investeret tidligere, </P>  \r\n\r\n<P>indførtes i 1981 overgangsbestemmelser for så vidt angår perioden </P>  \r\n\r\n<P>indtil 1988, blandt andet således, at et areal på 480 cm2 pr. høne </P>  \r\n\r\n<P>i denne periode blev accepteret i forhold til det ellers gældende </P>  \r\n\r\n<P>krav på 600 cm2. </P>  \r\n\r\n<P>Det er forslagsstillernes opfattelse, at den voldsomme konkurrence </P>  \r\n\r\n<P>inden for landbruget blandt EF-landene og mellem EF og tredjelande </P>  \r\n\r\n<P>medfører produktionsvilkår, der er helt uacceptable. Det har vist </P>  \r\n\r\n<P>sig umuligt at få vedtaget krav, som går imod umiddelbare </P>  \r\n\r\n<P>økonomiske interesser. Specielt har de vilkår, hvorunder burhøns </P>  \r\n\r\n<P>opholder sig, vakt opmærksomhed og med rette. Selv om </P>  \r\n\r\n<P>dyremishandling ikke altid kan måles objektivt, er der ingen tvivl </P>  \r\n\r\n<P>om, at hønerne anbringes under forhold, der er helt uacceptable. </P>  \r\n\r\n<P>Det er forslagsstillernes opfattelse, at der også på andre områder </P>  \r\n\r\n<P>er et stærkt behov for at sætte alvorligt ind imod uforsvarlig </P>  \r\n\r\n<P>behandling af husdyr. </P>  \r\n\r\n<P>Det er klart, at fællesmarkedets regler (traktatens artikel 30 ff.) </P>  \r\n\r\n<P>om fri handel over grænserne kan medføre problemer. Dette er </P>  \r\n\r\n<P>baggrunden for, at skiftende regeringer har udfoldet stærke </P>  \r\n\r\n<P>bestræbelser for inden for EF at få gennemført acceptable fælles </P>  \r\n\r\n<P>regler. Henset til de mange års bestræbelser med henblik herpå og </P>  \r\n\r\n<P>til, at EF-Kommissionen har erkendt, at produktionen foregår under </P>  \r\n\r\n<P>uforsvarlige forhold, finder forslagsstillerne, at Romtraktatens </P>  \r\n\r\n<P>artikel 36 kan påberåbes med henblik på at fastslå, at en </P>  \r\n\r\n<P>grænselukning som beskrevet er lovlig. Der er i øvrigt i </P>  \r\n\r\n<P>EF-Domstolens praksis anerkendt en række legitime hensyn, der </P>  \r\n\r\n<P>tillader grænselukning, uden at disse hensyn direkte er nævnt i </P>  \r\n\r\n<P>artikel 36. Det gælder således f.eks. hensynet til effektiv </P>  \r\n\r\n<P>skattekontrol, beskyttelse af den offentlige sundhed, god </P>  \r\n\r\n<P>handelsskik, forbrugerbeskyttelse, offentlig prisregulering, </P>  \r\n\r\n<P>eneret til reklame og forsyningssikkerhed. </P>  \r\n\r\n<P>Forslagsstillerne ønsker i den forbindelse at henvise til, at der er </P>  \r\n\r\n<P>udfærdiget direktiv om forbud mod handel med babysælskind (et </P>  \r\n\r\n<P>direktiv, som efter artikel 36's ordlyd er i strid med denne), som </P>  \r\n\r\n<P>er reelt begrundet i drabsmetoderne. Dette hensyn er ikke </P>  \r\n\r\n<P>udtrykkeligt anerkendt i Romtraktaten som tilstrækkeligt til en </P>  \r\n\r\n<P>grænselukning, hvorfor man har påberåbt sig artikel 235. </P>  \r\n\r\n<P>Forslagsstillerne understreger, at man ønsker et midlertidigt </P>  \r\n\r\n<P>importstop. Baggrunden herfor er for det første, at man stadig </P>  \r\n\r\n<P>nærer håb om, at det lykkes at skabe enighed om acceptable </P>  \r\n\r\n<P>EF-regler inden for en overskuelig fremtid. For det andet må man </P>  \r\n\r\n<P>antage, at opfordringen til regeringen om initiativer til </P>  \r\n\r\n<P>forskning og udvikling af produktionsformer, der er såvel </P>  \r\n\r\n<P>dyreværnsmæssigt forsvarlige som rimeligt rentable, vil resultere </P>  \r\n\r\n<P>i ændrede forhold, som vil overflødiggøre importstoppet. Dette </P>  \r\n\r\n<P>sidstnævnte mål er forslagsstillernes hovedsigte med </P>  \r\n\r\n<P>beslutningsforslaget. </P>  \r\n\r\n<P>Forslagsstillerne appellerer stærkt til, at der så bredt som muligt i </P>  \r\n\r\n<P>folketinget skabes enighed om en standsning af de efterhånden helt </P>  \r\n\r\n<P>uacceptable vilkår, som husdyr må leve under alene af hensyn til </P>  \r\n\r\n<P>billiggørelse af produktionen. </P>  \r\n\r\n<P>Forslagsstillerne er i øvrigt indstillet på at drøfte eventuelle </P>  \r\n\r\n<P>andre foranstaltninger, der kan fremme samme mål, f.eks. </P>  \r\n\r\n<P>indførelse af et afgiftssystem, der tager hensyn til tilladte </P>  \r\n\r\n<P>produktionsformer. Det kan i øvrigt oplyses, at importen af </P>  \r\n\r\n<P>konsumæg udgør ca. 2 pct. af det samlede danske forbrug. </P>  \r\n\r\n<P>Danske ægproducenter har krav på, at der hurtigt etableres en varig </P>  \r\n\r\n<P>ordning på dansk grundlag, efter at håbet om en EF-ordning indtil </P>  \r\n\r\n<P>videre må opgives. Der henvises i den forbindelse til, at Det </P>  \r\n\r\n<P>Danske Fjerkræråd har krævet, at der straks tilvejebringes et </P>  \r\n\r\n<P>forbud mod import af udenlandske buræg, såfremt der ikke skabes </P>  \r\n\r\n<P>grundlag for en lempelse af de danske dyreværnsmæssige krav til </P>  \r\n\r\n<P>buranlæggene. </P>  \r\n\r\n<P>Bilag </P>  \r\n\r\n<P>Romtraktatens artikel 36 </P>  \r\n\r\n<P>Bestemmelserne i artiklerne 30-34 er ikke til hinder for sådanne </P>  \r\n\r\n<P>forbud eller restriktioner vedrørende indførsel, udførsel eller </P>  \r\n\r\n<P>transit, som er begrundet i hensynet til den offentlige </P>  \r\n\r\n<P>sædelighed, den offentlige orden, den offentlige sikkerhed, </P>  \r\n\r\n<P>beskyttelse af menneskers og dyrs liv og sundhed, beskyttelse af </P>  \r\n\r\n<P>planter, beskyttelse af nationale skatte af kunstnerisk, historisk </P>  \r\n\r\n<P>eller arkæologisk værdi eller beskyttelse af industriel og </P>  \r\n\r\n<P>kommerciel ejendomsret. Disse forbud eller restriktioner må dog </P>  \r\n\r\n<P>hverken udgøre et middel til vilkårlig forskelsbehandling eller en </P>  \r\n\r\n<P>skjult begrænsning af samhandelen mellem medlemsstaterne. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00050"
        },
        {
            "displayName": "Entydig dokumentidentifikation",
            "displayValue": "CL005649"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "50"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}