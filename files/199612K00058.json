{
    "id": 112087,
    "title": "1996 LSF 58   FORSLAG TIL LOV OM ÆNDRING AF LOV OM ARBEJDSLØSHEDSFORSIKRING M.V.   (KLAGEREGLER M.V.) ",
    "documentTypeId": "400",
    "isSagsforlobPeriodValid": false,
    "shortName": "1996/1 LSF 58",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 58 </P>  \r\n\r\n<P></P>  \r\n\r\n<P>Forslag til Lov om ændring af lov om arbejdsløshedsforsikring m.v.  \r\n\r\n (Klageregler m.v.) </P>  \r\n\r\n<P></P>  \r\n\r\n<P>Fremsat af arbejdsministeren (Jytte Andersen) </P>  \r\n\r\n<P></P>  \r\n\r\n<P>den 6. november 1996 </P>  \r\n\r\n<P></P>  \r\n\r\n<P>Vedtaget ved tredjebehandling den 19. december 1996 </P>  \r\n\r\n<P></P>  \r\n\r\n<P><a href=\"document.aspx?accn=A19960119530\"> Lov nr. 1195 af 27/12/1996</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om arbejdsløshedsforsikring m.v., jf. lovbekendtgørelse nr. 855 af  \r\n\r\n 17. september 1996, foretages følgende ændringer: </P>  \r\n\r\n<P> <B>1.</B> I <I>§ 57, stk. 1,</I> ændres &#187;§ 84, stk. 8&#171; til:  \r\n\r\n &#187;§ 84, stk. 9&#171;. </P>  \r\n\r\n<P> <B>2.</B> I <I>§ 75 a, stk. 3,</I> indsættes som <I>2. pkt.:</I>  </P>  \r\n\r\n<P>&#187;Ved overgang til efterløn fra overgangsydelse, jf. § 75 b, stk. 1,  \r\n\r\n nr. 3, kan direktøren for Arbejdsløshedsforsikringen dog i særlige tilfælde  \r\n\r\n tillade, at efterløn ydes fra et tidligere tidspunkt.&#171; </P>  \r\n\r\n<P> <B>3.</B> I <I>§ 75 c, stk. 4, nr. 3,</I> udgår &#187;bierhverv  \r\n\r\n ved&#171;. </P>  \r\n\r\n<P> <B>4.</B> I <I>§ 75 h</I> indsættes efter stk. 4 som nye stykker: </P>  \r\n\r\n<P> <I>&#187;Stk. 5.</I> Uanset bestemmelsen i stk. 4, nr. 1, kan medlemmer,  \r\n\r\n der som ledige deltager i uddannelse i henhold til lov om orlov, lov om en  \r\n\r\n aktiv arbejdsmarkedspolitik eller lov om arbejdsmarkedsuddannelser og  \r\n\r\n modtager orlovsydelse, uddannelsesgodtgørelse eller godtgørelse for tab af  \r\n\r\n indtægt eller arbejdsmulighed, i stedet for disse ydelser vælge at få  \r\n\r\n udbetalt optjente feriedagpenge under uddannelsesinstitutionens ferielukning  \r\n\r\n og lign. </P>  \r\n\r\n<P> <I>Stk. 6.</I> Uanset bestemmelsen i stk. 4, nr. 2, har medlemmer, hvis  \r\n\r\n dagpengeret er ophørt efter § 52 b, stk. 1, ret til optjente feriedagpenge  \r\n\r\n under deltagelse i tilbud efter §§ 32 a og 32 b i lov om en aktiv  \r\n\r\n arbejdsmarkedspolitik.&#171; </P>  \r\n\r\n<P>Stk. 5 og 6 bliver herefter stk. 7 og 8. </P>  \r\n\r\n<P> <B>5.</B>  <I>§ 79, stk. 2, 1. pkt.,</I> affattes således: </P>  \r\n\r\n<P>&#187;Til dækning af en kasses løbende udgifter til dagpenge m.v. kan der  \r\n\r\n ydes forskudsbetaling eller acontorefusion.&#171; </P>  \r\n\r\n<P> <B>6.</B>  <I>§ 98, stk. 1, 1. pkt.,</I> affattes således: </P>  \r\n\r\n<P>&#187;Klage over arbejdsløshedskassernes afgørelser efter denne lov kan af  \r\n\r\n den, afgørelsen vedrører, indbringes for direktøren for  \r\n\r\n arbejdsløshedsforsikringen inden 4 uger efter, at klageren har fået  \r\n\r\n meddelelse om afgørelsen.&#171; </P>  \r\n\r\n<P> <B>7.</B>  <I>§ 98, stk. 2,</I> ophæves. </P>  \r\n\r\n<P>Stk. 3 bliver herefter stk. 2. </P>  \r\n\r\n<P> <B>8.</B>  <I>§ 99</I> affattes således: </P>  \r\n\r\n<P> <B>&#187;§ 99.</B> Klage over direktøren for Arbejdsløshedsforsikringens  \r\n\r\n afgørelser om medlemmers rettigheder og pligter efter denne lov kan af den,  \r\n\r\n afgørelsen vedrører, indbringes for Arbejdsmarkedets Ankenævn inden 4 uger  \r\n\r\n efter, at klageren har fået meddelelse om afgørelsen. Det samme gælder  \r\n\r\n direktørens afgørelser efter § 86, stk. 4, 1. pkt., og stk. 5, samt efter  \r\n\r\n EF-forordninger om anvendelse af de sociale sikringsordninger på  \r\n\r\n arbejdstagere, selvstændige erhvervsdrivende og deres familiemedlemmer. </P>  \r\n\r\n<P> <I>Stk. 2.</I> Klagen sendes til direktøren for  \r\n\r\n Arbejdsløshedsforsikringen, der vurderer sagen på ny. Fastholder direktøren  \r\n\r\n sin afgørelse helt eller delvis, sendes klagen til ankenævnet, og klageren  \r\n\r\n underrettes samtidig herom. Ankenævnets afgørelser kan ikke indbringes for  \r\n\r\n anden administrativ myndighed. </P>  \r\n\r\n<P> <I>Stk. 3.</I> Alle øvrige afgørelser, der træffes af direktøren for  \r\n\r\n Arbejdsløshedsforsikringen i henhold til denne lov, kan indbringes for  \r\n\r\n arbejdsministeren inden 4 uger efter, at klageren har fået meddelelse om  \r\n\r\n afgørelsen, jf. dog stk. 4. </P>  \r\n\r\n<P> <I>Stk. 4.</I> Direktøren for Arbejdsløshedsforsikringens afgørelser i  \r\n\r\n anledning af klage over en kasses sagsbehandling kan ikke indbringes for  \r\n\r\n anden administrativ myndighed. </P>  \r\n\r\n<P> <I>Stk. 5.</I> Før arbejdsministeren træffer afgørelse i sager om ændring  \r\n\r\n af en kasses faglige område, jf. § 35, kan sagen forelægges for  \r\n\r\n Arbejdsløshedskassernes Faggrænseudvalg. </P>  \r\n\r\n<P> <I>Stk. 6.</I> Arbejdsministeren udpeger formanden for faggrænseudvalget,  \r\n\r\n jf. stk. 5, efter indstilling fra Landsarbejdsrådet og fastsætter efter  \r\n\r\n forhandling med Landsarbejdsrådet nærmere regler for dets virksomhed og  \r\n\r\n sammensætning i de enkelte sager. </P>  \r\n\r\n<P> <I>Stk. 7.</I> Ankenævnet og arbejdsministeren kan se bort fra  \r\n\r\n klagefristen i stk. 1 og 3, når der er særlig grund hertil. </P>  \r\n\r\n<P> <I>Stk. 8.</I> Hypotekbankens afgørelser efter § 85 b og § 86, stk. 9-13,  \r\n\r\n kan indbringes for finansministeren.&#171; </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft den 1. januar 1997. </P>  \r\n\r\n<P> <I>Stk. 2.</I> § 1, nr. 8, finder anvendelse på afgørelser truffet efter  \r\n\r\n lovens ikrafttræden. </P>  \r\n\r\n<P>Oprindeligt fremsat forslag </P>  \r\n\r\n<P>I lov om arbejdsløshedsforsikring m.v., jf. lovbekendtgørelse nr. 855 af  \r\n\r\n 17. september 1996, foretages følgende ændringer: </P>  \r\n\r\n<P> <B>§ 1</B>  </P>  \r\n\r\n<P> <B>1.</B> I <I>§ 57, stk. 1,</I> ændres &#187;§ 84, stk. 8&#171; til:  \r\n\r\n &#187;84, stk. 9&#171;. </P>  \r\n\r\n<P> <B>2.</B> I <I>§ 75 a, stk. 3,</I> indsættes som <I>2. pkt.:</I>  </P>  \r\n\r\n<P>&#187;Ved overgang til efterløn fra overgangsydelse, jf. § 75 b, stk. 1,  \r\n\r\n nr. 3, kan direktøren for arbejdsløshedsforsikringen dog i særlige tilfælde  \r\n\r\n tillade, at efterløn ydes fra et tidligere tidspunkt.&#171; </P>  \r\n\r\n<P> <B>3.</B> I <I>§ 75 c, stk. 4, nr. 3,</I> udgår: &#187;bierhverv  \r\n\r\n ved&#171;. </P>  \r\n\r\n<P> <B>4.</B> I <I>§ 75 h</I> indsættes efter <I>stk. 4</I> som nye stykker:  \r\n\r\n</P>  \r\n\r\n<P> <I>&#187;Stk. 5.</I> Uanset bestemmelsen i stk. 4, nr. 1, kan medlemmer,  \r\n\r\n der som ledige deltager i uddannelse i henhold til lov om orlov, lov om en  \r\n\r\n aktiv arbejdsmarkedspolitik eller lov om arbejdsmarkedsuddannelser og  \r\n\r\n modtager orlovsydelse, uddannelsesgodtgørelse eller godtgørelse for tab af  \r\n\r\n indtægt eller arbejdsmulighed, i stedet for disse ydelser vælge at få  \r\n\r\n udbetalt optjente feriedagpenge under uddannelsesinstitutionens ferielukning  \r\n\r\n o.lign. </P>  \r\n\r\n<P> <I>Stk. 6.</I> Uanset bestemmelsen i stk. 4, nr. 2, har medlemmer, hvis  \r\n\r\n dagpengeret er ophørt efter § 52 b, stk. 1, ret til optjente feriedagpenge  \r\n\r\n under deltagelse i tilbud efter §§ 32 a og b i lov om en aktiv  \r\n\r\n arbejdsmarkedspolitik.&#171; </P>  \r\n\r\n<P>Stk. 5 og 6 bliver herefter stk. 7 og 8. </P>  \r\n\r\n<P> <B>5.</B>  <I>§ 79, stk. 2, 1. pkt.,</I> affattes således: </P>  \r\n\r\n<P>&#187;Til dækning af en kasses løbende udgifter til dagpenge m.v. kan der  \r\n\r\n ydes forskudsbetaling eller a conto-refusion.&#171; </P>  \r\n\r\n<P> <B>6.</B>  <I>§ 98, stk. 1, 1. pkt.,</I> affattes således: </P>  \r\n\r\n<P>&#187;Klage over arbejdsløshedskassernes afgørelser efter denne lov kan af  \r\n\r\n den, afgørelsen vedrører, indbringes for direktøren for  \r\n\r\n arbejdsløshedsforsikringen inden 4 uger efter, at klageren har fået  \r\n\r\n meddelelse om afgørelsen.&#171; </P>  \r\n\r\n<P> <B>7.</B>  <I>§ 98, stk. 2,</I> ophæves. </P>  \r\n\r\n<P>Stk. 3 bliver herefter stk. 2. </P>  \r\n\r\n<P> <B>8.</B>  <I>§ 99</I> affattes således: </P>  \r\n\r\n<P> <B>&#187;§ 99.</B> Klage over direktøren for arbejdsløshedsforsikringens  \r\n\r\n afgørelser om medlemmers rettigheder og pligter efter denne lov kan af den,  \r\n\r\n afgørelsen vedrører, indbringes for Arbejdsmarkedets Ankenævn inden 4 uger  \r\n\r\n efter, at klageren har fået meddelelse om afgørelsen. Det samme gælder  \r\n\r\n direktørens afgørelser efter § 86, stk. 4, 1. pkt. og stk. 5, samt efter  \r\n\r\n EF-forordninger om anvendelse af de sociale sikringsordninger på  \r\n\r\n arbejdstagere, selvstændige erhvervsdrivende og deres familiemedlemmer. </P>  \r\n\r\n<P> <I>Stk. 2.</I> Klagen sendes til direktøren for  \r\n\r\n arbejdsløshedsforsikringen, der vurderer sagen på ny. Fastholder direktøren  \r\n\r\n sin afgørelse helt eller delvist, sendes klagen til ankenævnet, og klageren  \r\n\r\n underrettes samtidig herom. Ankenævnets afgørelser kan ikke indbringes for  \r\n\r\n anden administrativ myndighed. </P>  \r\n\r\n<P> <I>Stk. 3.</I> Alle øvrige afgørelser, der træffes af direktøren for  \r\n\r\n arbejdsløshedsforsikringen i henhold til denne lov, kan indbringes for  \r\n\r\n arbejdsministeren inden 4 uger efter, at klageren har fået meddelelse om  \r\n\r\n afgørelsen, jf. dog stk. 4. </P>  \r\n\r\n<P> <I>Stk. 4.</I> Direktøren for arbejdsløshedsforsikringens afgørelser i  \r\n\r\n anledning af klage over en kasses sagsbehandling kan ikke indbringes for  \r\n\r\n anden administrativ myndighed. </P>  \r\n\r\n<P> <I>Stk. 5.</I> Før arbejdsministeren træffer afgørelse i sager om ændring  \r\n\r\n af en kasses faglige område, jf. § 35, kan sagen forelægges for  \r\n\r\n Arbejdsløshedskassernes Faggrænseudvalg. </P>  \r\n\r\n<P> <I>Stk. 6.</I> Arbejdsministeren udpeger formanden for faggrænseudvalget,  \r\n\r\n jf. stk. 5, efter indstilling fra Landsarbejdsrådet, og fastsætter efter  \r\n\r\n forhandling med Landsarbejdsrådet nærmere regler for dets virksomhed og  \r\n\r\n sammensætning i de enkelte sager. </P>  \r\n\r\n<P> <I>Stk. 7.</I> Ankenævnet og arbejdsministeren kan se bort fra  \r\n\r\n klagefristen i stk. 1 og 3, når der er særlig grund hertil. </P>  \r\n\r\n<P> <I>Stk. 8.</I> Hypotekbankens afgørelser efter § 85 b og § 86, stk. 9-13,  \r\n\r\n kan indbringes for finansministeren.&#171; </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft den 1. januar 1997. </P>  \r\n\r\n<P> <I>Stk. 2.</I> § 1, nr. 8, finder anvendelse på afgørelser truffet efter  \r\n\r\n lovens ikrafttræden. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>Lov nr. 114 af 24. marts 1970 om arbejdsformidling og  \r\n\r\n arbejdsløshedsforsikring m.v. (Folketingstidende 1969-70, FF sp. 3222, 3605  \r\n\r\n og 4473, tillæg A sp. 2369, tillæg B sp 673, tillæg C sp. 321) er senest  \r\n\r\n bekendtgjort ved lovbekendtgørelse nr. 855 af 17. september 1996. </P>  \r\n\r\n<P>Lovforslaget indeholder ændringer af klagereglerne i lovens §§ 98 og 99,  \r\n\r\n herunder etablering af &#187;Arbejdsløshedskassernes Faggrænseudvalg&#171;  \r\n\r\n til løsning af konflikter om afgrænsning af kassernes faglige områder.  \r\n\r\n Forslaget herom fremsættes på baggrund af rapporten af oktober 1995 fra  \r\n\r\n udvalget om arbejdsløshedskassernes faglige områder. De foreslåede øvrige  \r\n\r\n ændringer af klagereglerne er i det væsentlige af teknisk/administrativ  \r\n\r\n karakter. </P>  \r\n\r\n<P>Herudover foreslås en række andre ændringer, ligeledes hovedsagelig af  \r\n\r\n teknisk/administrativ karakter. </P>  \r\n\r\n<P> <I>Erhvervsøkonomiske konsekvenser</I>  </P>  \r\n\r\n<P>Lovforslaget vil ikke have erhvervsøkonomiske konsekvenser. </P>  \r\n\r\n<P> <I>Økonomiske konsekvenser</I>  </P>  \r\n\r\n<P>Lovforslaget forventes ikke at have væsentlige økonomiske konsekvenser.  \r\n\r\n</P>  \r\n\r\n<P> <I>Administrative konsekvenser</I>  </P>  \r\n\r\n<P>Forslaget forventes ikke at have væsentlige administrative konsekvenser.  \r\n\r\n</P>  \r\n\r\n<P>Forslaget indeholder ikke EU-retlige aspekter. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Forslaget er en konsekvensændring som følge af en tidligere ændring af  \r\n\r\n lovens § 84. </P>  \r\n\r\n<P>Til nr. 2 </P>  \r\n\r\n<P>Ifølge § 75 b, stk. 1, nr. 3, har et medlem, der modtager overgangsydelse,  \r\n\r\n ret til at overgå til efterløn. Da efterløn ifølge § 75 a, stk. 3, tidligst  \r\n\r\n kan ydes fra kassens modtagelse af medlemmets skriftlige ansøgning, skal  \r\n\r\n medlemmet ansøge om overgang til efterløn inden overgangsydelsens ophør. </P>  \r\n\r\n<P>Det foreslås, at direktøren for arbejdsløshedsforsikringen i særlige  \r\n\r\n tilfælde kan tillade, at et medlem overgår til efterløn fra overgangsydelse,  \r\n\r\n selv om ansøgningen fejlagtigt ikke er indgivet, medens medlemmet modtog  \r\n\r\n overgangsydelse. </P>  \r\n\r\n<P>Dispensationsbestemmelsen tænkes kun anvendt i situationer, hvor medlemmet  \r\n\r\n af undskyldelige grunde, fx på grund af manglende vejledning fra kassen, ikke  \r\n\r\n har afleveret ansøgning rettidigt, og der kun er tale om en mindre  \r\n\r\n overskridelse af fristen. Bestemmelsen kan ikke anvendes, hvis medlemmet fx  \r\n\r\n har undladt at indlevere ansøgning på grund af fortsættelse af arbejde, der  \r\n\r\n er påbegyndt i overgangsydelsesperioden. </P>  \r\n\r\n<P>Til nr. 3 </P>  \r\n\r\n<P>Der er tale om en konsekvensændring som følge af, at de særlige regler om  \r\n\r\n bierhverv er ophævet. </P>  \r\n\r\n<P>Til nr. 4 </P>  \r\n\r\n<P>Medlemmer, der som ledige deltager i uddannelse med ydelse i henhold til  \r\n\r\n lov om orlov, lov om en aktiv arbejdsmarkedspolitik eller lov om  \r\n\r\n arbejdsmarkedsuddannelser, kunne indtil 1. januar 1996 bevare ydelsen under  \r\n\r\n ferie i forbindelse med uddannelsesinstitutionens ferielukning o.lign. </P>  \r\n\r\n<P>Med virkning fra den 1. januar 1996 blev der indført passiv  \r\n\r\n rådighedsforpligtelse for ledige, der modtager ydelse under uddannelse efter  \r\n\r\n de nævnte love. Medlemmerne kan derfor ikke som hidtil holde ferie med en af  \r\n\r\n de nævnte ydelser under uddannelsesinstitutionernes ferielukning o.lign. </P>  \r\n\r\n<P>Det foreslås præciseret i § 75 h, stk. 5, at medlemmerne kan vælge at  \r\n\r\n afholde ferie med feriedagpenge under uddannelsesinstitutionernes  \r\n\r\n ferielukning i det omfang, der er optjent ret hertil. </P>  \r\n\r\n<P>Der kan efter forslaget kun afholdes ferie med feriedagpenge i det omfang,  \r\n\r\n dette er foreneligt med medlemmets pligt til at deltage aktivt i uddannelsen,  \r\n\r\n som fx under uddannelsesstedets eventuelle ferielukning. Bestemmelsen  \r\n\r\n omfatter også unge, der er omfattet af ungeindsatsen. </P>  \r\n\r\n<P>Unge omfattet af de særlige regler for unge under 25 år, hvis dagpengeret  \r\n\r\n er ophørt efter § 52 b, stk. 1, har ret til dagpenge ved ledighed mellem  \r\n\r\n tilbud. Det er en grundlæggende betingelse for at få feriedagpenge, at  \r\n\r\n medlemmet ville have dagpengeret i tilfælde af ledighed. </P>  \r\n\r\n<P>Med den foreslåede § 75 h, stk. 6, kommer det til at fremgå af lovteksten,  \r\n\r\n at medlemmer har ret til feriedagpenge under tilbud. Det forudsættes herved,  \r\n\r\n at afholdelse af ferie er forenelig med aktiveringspligten og sker efter  \r\n\r\n aftale med arbejdsgiveren. </P>  \r\n\r\n<P>Til nr. 5 </P>  \r\n\r\n<P>Efter bestemmelsen i § 79, stk. 1, ydes der kasserne fuld statsrefusion af  \r\n\r\n udgifterne til dagpenge m.v. </P>  \r\n\r\n<P>Efter den gældende bestemmelse i § 79, stk. 2, kan a-kasser, der ikke  \r\n\r\n råder over tilstrækkelige midler til løbende at afholde udgifterne til  \r\n\r\n dagpenge m.v., opnå forskud eller a conto-refusion. Dette betyder, at  \r\n\r\n kasserne skal bruge eventuelle egne overskydende likvide midler, inden staten  \r\n\r\n yder forskud eller a conto-refusion. </P>  \r\n\r\n<P>Bestemmelsen i § 79, stk. 2, er historisk begrundet. Den svarer til den  \r\n\r\n bestemmelse, der blev indsat i loven, da der i 1967 blev indført fuld  \r\n\r\n statsrefusion af en kasses udgifter til dagpenge m.v. Forud herfor fik  \r\n\r\n kasserne kun dækket en i loven fastsat andel af dagpengeudgifterne ved  \r\n\r\n refusion og tilskud fra staten, og som følge heraf var der i kasserne  \r\n\r\n opsamlet betydelige formuer for at sikre, at der var tilstrækkelige midler  \r\n\r\n til at afholde udgifterne til dagpenge. </P>  \r\n\r\n<P>Der er ikke længere nogen a-kasse, der har tilstrækkelige likvide midler  \r\n\r\n til at afholde dagpengeudgifter m.v. Derfor får alle a-kasser løbende forskud  \r\n\r\n til afholdelse af alle dagpengeudgifterne. </P>  \r\n\r\n<P>Administrationen af bestemmelsen i § 79, stk. 2, har herefter kun  \r\n\r\n bogholderimæssig betydning. A-kasser, der ifølge det indsendte årsregnskab  \r\n\r\n har overskydende likvide midler, får tilbageholdt et forskudsbeløb svarende  \r\n\r\n til det overskydende likvide beløb. Da kassen får fuld statsrefusion for alle  \r\n\r\n dagpengeudgifter m.v., får kassen et beløb svarende til det tilbageholdte  \r\n\r\n forskud refunderet ved den endelige refusionsopgørelse. Kun 2 a-kasser fik i  \r\n\r\n 1995 tilbageholdt forskud som følge af bestemmelsen. </P>  \r\n\r\n<P>Det foreslås på den baggrund, at bestemmelsen ændres, således at kravet  \r\n\r\n om, at kassen forlods skal bruge egne midler, før der ydes forskud eller a  \r\n\r\n conto-refusion, bortfalder. </P>  \r\n\r\n<P>Til nr. 6 </P>  \r\n\r\n<P>§ 98, stk. 1, 1. pkt., indeholder en specificeret angivelse af de forhold,  \r\n\r\n som arbejdsløshedskassen træffer afgørelse om efter  \r\n\r\n arbejdsløshedsforsikringsloven og efter lov om orlov, og som kan indbringes  \r\n\r\n for direktøren for arbejdsløshedsforsikringen. </P>  \r\n\r\n<P>Det foreslås at forenkle bestemmelsen, så det præciseres, at alle kassens  \r\n\r\n afgørelser i henhold til arbejdsløshedsforsikringsloven kan indbringes for  \r\n\r\n direktøren. </P>  \r\n\r\n<P>Det fremgår udtrykkeligt af klagebestemmelserne i lov om orlov, hvilke  \r\n\r\n kasseafgørelser i henhold til denne lov, der kan påklages til direktøren for  \r\n\r\n arbejdsløshedsforsikringen. Der er derfor ikke behov for også at nævne disse  \r\n\r\n afgørelser i bestemmelsen. </P>  \r\n\r\n<P>Til nr. 7 </P>  \r\n\r\n<P>Det foreslås at ophæve bestemmelsen, der ikke er anvendt i praksis i nyere  \r\n\r\n tid. Bestemmelsen giver kommunalbestyrelsen ret til at forelægge spørgsmål om  \r\n\r\n en persons ret til medlemskab og om et medlems ret til dagpenge efter §§  \r\n\r\n 61-64 for direktøren for arbejdsløshedsforsikringen. </P>  \r\n\r\n<P>Til nr. 8 </P>  \r\n\r\n<P>Den foreslåede formulering af § 99, stk. 1, skal ses i sammenhæng med  \r\n\r\n forslaget til forenkling af § 98, stk. 1. Der sker ikke herved nogen ændring  \r\n\r\n af, hvilke af direktøren for arbejdsløshedsforsikringens afgørelser, der kan  \r\n\r\n indbringes for Arbejdsmarkedets Ankenævn. </P>  \r\n\r\n<P>Ifølge forslaget til bestemmelsens stk. 2, 1. pkt., skal klage til  \r\n\r\n Arbejdsmarkedets Ankenævn sendes til direktøren for  \r\n\r\n arbejdsløshedsforsikringen, der herved får mulighed for at vurdere sagen på  \r\n\r\n ny og eventuelt ændre den påklagede afgørelse (remonstration), fx på grundlag  \r\n\r\n af nye oplysninger. Forslaget er i overensstemmelse med den praksis  \r\n\r\n vedrørende klage til ankenævnet over direktørens afgørelser, som i henhold  \r\n\r\n til en af Arbejdsministeriet godkendt aftale mellem ankenævnet og  \r\n\r\n direktoratet har været gældende siden 1987. </P>  \r\n\r\n<P>Forslagets stk. 3 svarer uændret til nugældende § 99, stk. 2. </P>  \r\n\r\n<P>Baggrunden for forslaget i stk. 4 er, at det må anses for unødvendigt, at  \r\n\r\n klage over sagsbehandlingen i arbejdsløshedskasserne vurderes af 2  \r\n\r\n administrative instanser. </P>  \r\n\r\n<P>Vedrørende forslaget til bestemmelsens stk. 5 og 6 bemærkes, at  \r\n\r\n Direktoratet for Arbejdsløshedsforsikringens afgørelse i sager, hvori en  \r\n\r\n kasse søger om godkendelse af ændring af kassens faglige område, kan  \r\n\r\n indbringes for arbejdsministeren. </P>  \r\n\r\n<P>Klagesagerne udspringer ofte af uoverenstemmelser eller grænsestridigheder  \r\n\r\n mellem faglige organisationer. Arbejdsministerens afgørelse på kasseområdet  \r\n\r\n griber derfor i realiteten ind i faglige stridigheder, som bør løses i et  \r\n\r\n fagligt regi. Arbejdsministeren nedsatte derfor i maj 1995 et udvalg, der  \r\n\r\n blandt andet fik til opgave at se på proceduren ved behandlingen af sager om  \r\n\r\n ændring i kassernes faglige områder. </P>  \r\n\r\n<P>Udvalget fremkom i sin rapport af oktober 1995 med forslag til afhjælpning  \r\n\r\n af problemerne. Forslaget til stk. 5 og 6 er i overensstemmelse med udvalgets  \r\n\r\n anbefaling. </P>  \r\n\r\n<P>Efter forslaget skal arbejdsministeren fortsat være klageinstans for  \r\n\r\n Direktoratet for Arbejdsløshedsforsikringens afgørelser på området, men  \r\n\r\n sagerne kan, forinden arbejdsministeren træffer afgørelse, forelægges for  \r\n\r\n Arbejdsløshedskassernes Faggrænseudvalg, der skal forsøge at bilægge  \r\n\r\n uenigheden mellem de involverede parter. </P>  \r\n\r\n<P>Formanden for faggrænseudvalget udpeges af ministeren efter indstilling  \r\n\r\n fra Landsarbejdsrådet. </P>  \r\n\r\n<P>Arbejdsministeren fastsætter efter forhandling med Landsarbejdsrådet de  \r\n\r\n nærmere regler for faggrænseudvalgets virksomhed og sammensætning i de  \r\n\r\n enkelte sager. I disse regler vil det blive fastsat, at udvalget vil få  \r\n\r\n forelagt klagesager, hvori der er uenighed mellem kasserne/de faglige  \r\n\r\n organisationer om afgrænsningen af en kasses faglige områder. </P>  \r\n\r\n<P>Formanden indkalder de berørte kasser til forhandling. Kasserne kan  \r\n\r\n medtage repræsentanter for de korresponderende faglige  \r\n\r\n organisationer/hovedorganisationer som bisiddere. Når forhandlingerne er  \r\n\r\n afsluttet, fremsender formanden en rapport til ministeren. Er parterne blevet  \r\n\r\n enige, fremgår dette af rapporten. Ved fortsat uenighed fremsætter formanden  \r\n\r\n forslag til, hvordan interessemodsætningerne parterne imellem kan løses.  \r\n\r\n Formanden træffer således ikke afgørelse i sagen. </P>  \r\n\r\n<P>Der vil endvidere i de administrative regler blive fastsat tidsfrister for  \r\n\r\n udvalgets behandling af sagerne med henblik på at få disse afgjort så hurtigt  \r\n\r\n som muligt. </P>  \r\n\r\n<P>Forslagets stk. 7 og 8 svarer uændret til nugældende § 99, stk. 3 og 4.  \r\n\r\n</P>  \r\n\r\n<P> <I>Til § 2</I>  </P>  \r\n\r\n<P>Det foreslås, at loven træder i kraft den 1. januar 1997, men således at  \r\n\r\n afgørelser, der er truffet af direktøren for arbejdsløshedsforsikringen før  \r\n\r\n lovens ikrafttræden, vil kunne indankes efter de hidtidig gældende regler.  \r\n\r\n</P>  \r\n\r\n<P>Skriftlig fremsættelse </P>  \r\n\r\n<P> <B>Arbejdsministeren</B> (Jytte Andersen): </P>  \r\n\r\n<P>Jeg tillader mig herved at fremsætte: </P>  \r\n\r\n<P> <I>Forslag til lov om ændring af lov om arbejdsløshedsforsikring m.v.  \r\n\r\n (Klageregler m.v.).</I>  </P>  \r\n\r\n<P>(Lovforslag nr. L 58). </P>  \r\n\r\n<P>Lovforslaget indeholder, som forslag til ændring af lovens § 99,  \r\n\r\n etablering af &#187;Arbejdsløshedskassernes Faggrænseudvalg&#171; til løsning  \r\n\r\n af konflikter om afgrænsning af kassernes faglige områder. Forslaget herom  \r\n\r\n fremsættes på baggrund af rapporten af oktober 1995 fra udvalget om  \r\n\r\n arbejdsløshedskassernes faglige områder. </P>  \r\n\r\n<P>Herudover foreslås en række andre ændringer, hovedsagelig af  \r\n\r\n teknisk/administrativ karakter. </P>  \r\n\r\n<P>Idet jeg henviser til lovforslaget og bemærkningerne hertil, skal jeg på  \r\n\r\n regeringens vegne anbefale lovforslaget til Tingets velvillige behandling.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "27/12/1996"
        },
        {
            "displayName": "Accession",
            "displayValue": "199612K00058"
        },
        {
            "displayName": "Entydig dokumentidentifikation",
            "displayValue": "CL007256"
        },
        {
            "displayName": "Dato for førstegangsindlæggelse",
            "displayValue": "27/12/1996"
        },
        {
            "displayName": "Dato for indlæggelse",
            "displayValue": "27/12/1996"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "58"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}