{
    "id": 106549,
    "title": "1996 BSF 97   FORSLAG TIL FOLKETINGSBESLUTNING OM DANSK NEJ TIL OPERATIVE BEFØJELSER I   EUROPOL ",
    "documentTypeId": "480",
    "isSagsforlobPeriodValid": false,
    "shortName": "1996/1 BSF 97",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 97 </P>  \r\n\r\n<P></P>  \r\n\r\n<P>Forslag til folketingsbeslutning om dansk nej til operative beføjelser i  \r\n\r\n Europol </P>  \r\n\r\n<P></P>  \r\n\r\n<P>Fremsat af Keld Albrechtsen (EL) Søren Søndergaard (EL) </P>  \r\n\r\n<P></P>  \r\n\r\n<P>den 18. februar 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at nedlægge veto mod, at </P>  \r\n\r\n<P>Europol tillægges operativ kapacitet, således som det er beskrevet i </P>  \r\n\r\n<P>noten fra den danske delegation i Gruppen på Højt Niveau vedrørende </P>  \r\n\r\n<P>Organiseret Kriminalitet. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Der skal ikke herske tvivl om, at Enhedslisten er modstander af  \r\n\r\n organiseret kriminalitet og ønsker den bekæmpet. Der skal heller ikke herske  \r\n\r\n tvivl om, at forslagsstillerne finder, at det er nødvendigt, at politiet i  \r\n\r\n arbejdet med at bekæmpe narkobagmænd, svindlere med EU-tilskud og andre  \r\n\r\n kriminelle gøres effektivt og målrettet. Men forslagsstillerne fastholder, at  \r\n\r\n det retlige og politimæssige samarbejde skal være åbent og mellemstatsligt og  \r\n\r\n respektere det grundlag, som blev fastlagt ved folkeafstemningen i 1993,  \r\n\r\n herunder den danske undtagelse. </P>  \r\n\r\n<P>Derfor er det meget bekymrende, at den danske delegation i Gruppen på Højt  \r\n\r\n Niveau vedrørende Organiseret Kriminalitet lægger op til et fuldstændigt brud  \r\n\r\n med folkeafstemningens hensigter, sådan som det kommer til udtryk i den note,  \r\n\r\n Folketinget har modtaget om blandt andet udviklingen af Europol. </P>  \r\n\r\n<P>Som Europol-konventionen i dag er sammensat, har Europol alene  \r\n\r\n analyserende funktioner i forhold til den organiserede  \r\n\r\n kriminalitetsbekæmpelse. Hensigten er gennem opbygning af et stort apparat og  \r\n\r\n omfattende databehandlingssystemer at følge og rådgive de nationale  \r\n\r\n politimyndigheder om kriminalitetens udvikling. På den baggrund skal de  \r\n\r\n nationale myndigheder så foretage, hvad der er nødvendigt for at stoppe  \r\n\r\n forbrydere og opklare kriminalitet. Det ligger ikke i konventionen, at  \r\n\r\n Europol på noget område skal have operative beføjelser, som kan undergrave de  \r\n\r\n nationale politistyrkers kompetence. </P>  \r\n\r\n<P>Men det fremlagte notat bryder afgørende med denne opfattelse og tager  \r\n\r\n skridt i retning af en ny politisk udvikling. I noten henvises der til, at  \r\n\r\n Det Europæiske Råd på sit seneste møde i december 1996 i Dublin har  \r\n\r\n diskuteret Europols udvikling. Der lægges op til, at Europol &#187;bør gives  \r\n\r\n operativ kapacitet, idet den skal arbejde sammen med de nationale  \r\n\r\n myndigheder&#171;. </P>  \r\n\r\n<P>Det sidste er fuldstændig korrekt og har hele tiden ligget i tanken bag  \r\n\r\n Europol. Det har aldrig været meningen, at Europol skulle have nogen direkte  \r\n\r\n og aktiv rolle at spille i de konkrete politimæssige forretninger. Der er  \r\n\r\n alene tale om at levere analyser og baggrundsinformationer. </P>  \r\n\r\n<P>Derfor er det en fuldstændig anderledes udvikling af Europol, der her  \r\n\r\n lægges op til. Det er en udvikling, som er meget uklar, al den stund den  \r\n\r\n foreslåede &#187;operative kapacitet&#171; ikke er defineret i hverken omfang  \r\n\r\n eller form. </P>  \r\n\r\n<P>Men bag de uklare forestillinger om, hvad &#187;operativ kapacitet&#171;  \r\n\r\n står for, skinner alligevel en hensigt igennem om, at Europol skal udvikles i  \r\n\r\n retning af et egentligt Unions-politi. Det står ganske klart, når man i noten  \r\n\r\n kan læse, hvilke eksempler på denne kapacitet der tænkes på: &#187;. . .  \r\n\r\n logistisk støtte til operationer&#171;, &#187;. . . bistand i forbindelse med  \r\n\r\n efterforskning af konkrete sager&#171; og &#187;Europol kan . . . foreslå -  \r\n\r\n og eventuelt koordinere - en tværnational efterforskning&#171;. </P>  \r\n\r\n<P>Hvad betyder det? Det betyder i praksis, at medarbejdere fra Europol må  \r\n\r\n indgå i og arbejde med alle sager helt frem til eventuelle anholdelser eller  \r\n\r\n andre indgreb. Disse skal foretages af betjente fra de nationale  \r\n\r\n politistyrker. I virkelighedens verden bliver det et politisamarbejde, som  \r\n\r\n indeholder alle elementer af et egentligt forbundspoliti, og det næste  \r\n\r\n skridt, der kan forventes, er, at man fjerner begrænsningen på Europols  \r\n\r\n eksekutive beføjelser i medlemsstaterne. Derfor mener forslagsstillerne, at  \r\n\r\n Folketinget for at respektere folkeafstemningen i 1993 må afvise, at Europol  \r\n\r\n udvikles i den foreslåede retning. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Keld Albrechtsen</B> (EL): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om dansk nej til operative beføjelser  \r\n\r\n i Europol.</I>  </P>  \r\n\r\n<P>(Beslutningsforslag nr. B 97). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "18/02/1997"
        },
        {
            "displayName": "Accession",
            "displayValue": "19961BA00097"
        },
        {
            "displayName": "Entydig dokumentidentifikation",
            "displayValue": "CL007540"
        },
        {
            "displayName": "Dato for førstegangsindlæggelse",
            "displayValue": "18/02/1997"
        },
        {
            "displayName": "Dato for indlæggelse",
            "displayValue": "18/02/1997"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "97"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}