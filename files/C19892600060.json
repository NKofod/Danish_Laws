{
    "id": 45412,
    "title": "Vejledning om modtagning af tv-programstof fra KMK-satellitter ",
    "documentTypeId": "180",
    "isSagsforlobPeriodValid": false,
    "shortName": "VEJ nr 26000 af 01/05/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om modtagning af tv-programstof fra  \r\n\r\n KMK-satellitter </H1>  \r\n\r\n<P></P>  \r\n\r\n<BR>  \r\n\r\n<P>Vilkårene for modtagning af tv-programstof fra KMK-satellitter findes i  \r\n\r\n &#187;Bekendtgørelse om radioanlæg til modtagning fra  \r\n\r\n kommunikationssatellitter&#171;. Heraf fremgår: </P>  \r\n\r\n<P> <B>Tilladelse</B>  </P>  \r\n\r\n<P>Radioanlæg til modtagning af programstof fra KMK-satellitter må først  \r\n\r\n oprettes, når tilladelse fra Teleinspektionen foreligger. </P>  \r\n\r\n<P>Tilladelse til modtageanlæg, der kun skal forsyne en enkelt husstand,  \r\n\r\n gives som en generel tilladelse i forbindelse med typegodkendelsen. Alle  \r\n\r\n anlæggets enheder skal være forsynet med Teleinspektionens tilladelsesnummer.  \r\n\r\n</P>  \r\n\r\n<P>Tilladelse til modtageanlæg, der skal forsyne fællesantenneanlæg, gives  \r\n\r\n som individuelle tilladelser. Ansøgning om tilladelse indsendes til  \r\n\r\n Teleinspektionen på en særlig formular. </P>  \r\n\r\n<P> <B>Typegodkendt udstyr</B>  </P>  \r\n\r\n<P>Radiomodtageudstyret skal være typegodkendt af Teleinspektionen til den  \r\n\r\n aktuelle anvendelse. </P>  \r\n\r\n<P> <B>Forstyrrelser</B>  </P>  \r\n\r\n<P>En tilladelse giver ikke sikkerhed for forstyrrelsesfri modtagning af  \r\n\r\n programstof fra kommunikationssatellitter, bl.a. fordi modtagningen foregår i  \r\n\r\n frekvensbånd, som efter internationale aftaler tillige anvendes af  \r\n\r\n eksisterende og fremtidige mobile og faste radiotjenester (radiokæder). </P>  \r\n\r\n<P>Radiomodtageanlægget skal benyttes således, at det ikke giver anledning  \r\n\r\n til forstyrrelse af andre teletjenester, herunder radiofoni og fjernsyn.  \r\n\r\n Giver radioanlægget anledning til forstyrrelser, er tilladelsesindehaveren  \r\n\r\n (brugeren) forpligtet til omgående at afhjælpe enhver fejl eller mangel ved  \r\n\r\n radioanlægget, som kan være årsag til forstyrrelserne. Udgifter i forbindelse  \r\n\r\n hermed afholdes af tilladelsesindehaveren (brugeren), medmindre der af  \r\n\r\n Teleinspektionen træffes anden bestemmelse. Giver anlægget anledning til  \r\n\r\n forstyrrelser, kan Teleinspektionen kræve anlægget ændret, selvom det iøvrigt  \r\n\r\n opfylder de tekniske bestemmelser. </P>  \r\n\r\n<P>De ovenfor anførte krav kan efter Teleinspektionens vurdering også gøres  \r\n\r\n gældende i tilfælde af forstyrrelser af andre elektriske anlæg, som f.eks.  \r\n\r\n båndoptagere, grammofoner, stereoanlæg og højttaleranlæg. </P>  \r\n\r\n<P> <B>Programmer</B>  </P>  \r\n\r\n<P>Principielt er forholdet for de tv-programmer, der udsendes over  \r\n\r\n kommunikationssatellitter, at der er tale om teletransport fra en afsender  \r\n\r\n til en defineret modtager. </P>  \r\n\r\n<P>Før man lovligt kan påbegynde modtagningen af et bestemt tv-program, skal  \r\n\r\n følgende instanser have givet tilladelse: </P>  \r\n\r\n<P CLASS=PUNKT> <B>1.</B> Ophavsmændene til det tv-program der modtages. </P>  \r\n\r\n<P CLASS=PUNKT> <B>2.</B> Den programleverandør der udsender programmet. </P>  \r\n\r\n<P CLASS=PUNKT> <B>3.</B> Den satellitorganisation der ejer eller udlejer  \r\n\r\n satellitten. </P>  \r\n\r\n<P>En forudsætning for, at en programleverandør giver tilladelse til  \r\n\r\n modtagning af et tv-program, vil normalt være, at ophavsretsproblemerne for  \r\n\r\n hele programstoffet er afklaret med ophavsmændene. </P>  \r\n\r\n<P>Satellittransporten er i nogle tilfælde betalt fuldtud til afsenderlandets  \r\n\r\n teleadministration af programleverandøren. Såfremt dette ikke er tilfældet,  \r\n\r\n vil der hos tilladelsesindehavere kunne opkræves en af Statens Teletjeneste  \r\n\r\n nærmere fastsat afgift, som beregnes efter antallet af tilladelser og  \r\n\r\n anvendelse af programstoffet. </P>  \r\n\r\n<P>Teleinspektionen kan til enhver tid forlange forevist dokumentation for,  \r\n\r\n at der foreligger de nødvendige tilladelser fra programleverandøren og  \r\n\r\n satellitorganisationen for de programmer, der modtages. </P>  \r\n\r\n<P>En fortegnelse over hvilke programmer, der foreligger generel tilladelse  \r\n\r\n til at modtage, og hvilke programmer der kræves særskilt tilladelse til at  \r\n\r\n modtage, udleveres af Teleinspektionen, Islands Brygge 81, 2300 København S.  \r\n\r\n</P>  \r\n\r\n<P> <B>Andre tilladelser</B>  </P>  \r\n\r\n<P>Teleinspektionens tilladelse fritager ikke for indhentning af andre  \r\n\r\n nødvendige tilladelser, f.eks. fra bygningsmyndigheder. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19892600060"
        },
        {
            "displayName": "Entydig dokumentidentifikation",
            "displayValue": "CM003994"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "26000"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "01/05/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "P&T, Teleinspekti"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}