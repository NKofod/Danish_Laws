{
    "id": 111739,
    "title": "1994 LSF 177   FORSLAG TIL LOV OM ÆNDRING AF LOV OM STØTTE TIL JORDBRUGETS   STRUKTURUDVIKLING OG TIL ØKOLOGISK JORDBRUG M.V. ",
    "documentTypeId": "400",
    "isSagsforlobPeriodValid": false,
    "shortName": "1994/1 LSF 177",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 177 </P>  \r\n\r\n<P></P>  \r\n\r\n<P>Forslag til Lov om ændring af lov om støtte til jordbrugets  \r\n\r\n strukturudvikling og til økologisk jordbrug m.v. </P>  \r\n\r\n<P></P>  \r\n\r\n<P>Fremsat af landbrugs- og fiskeriministeren (Henrik Dam Kristensen) </P>  \r\n\r\n<P></P>  \r\n\r\n<P>den 22. februar 1995 </P>  \r\n\r\n<P></P>  \r\n\r\n<P>Vedtaget ved tredjebehandling den 16. maj 1995 </P>  \r\n\r\n<P></P>  \r\n\r\n<P><a href=\"document.aspx?accn=A19950039830\"> Lov nr. 398 af 14/06/1995</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om støtte til jordbrugets strukturudvikling og til økologisk  \r\n\r\n jordbrug m.v., jf. lovbekendtgørelse nr. 247 af 11. april 1994, som senest  \r\n\r\n ændret ved lov nr. 1105 af 21. december 1994, foretages følgende ændring:  \r\n\r\n</P>  \r\n\r\n<P>Efter § 20 l indsættes: </P>  \r\n\r\n<P>&#187;Kapitel 7 e </P>  \r\n\r\n<P> <I>Tilskud til foranstaltninger i ugunstigt stillede områder</I>  </P>  \r\n\r\n<P> <B>§ 20 m.</B> Landbrugs- og fiskeriministeren kan yde tilskud til ejere  \r\n\r\n og forpagtere af jordbrugsbedrifter i henhold til Det Europæiske Fællesskabs  \r\n\r\n regler om særlige foranstaltninger til fordel for landbrug i bjergområder og  \r\n\r\n i visse ugunstigt stillede områder. </P>  \r\n\r\n<P> <I>Stk. 2.</I> Landbrugs- og fiskeriministeren kan fastsætte regler om,  \r\n\r\n hvilke foranstaltninger der kan ydes tilskud til, herunder om størrelse og  \r\n\r\n udbetaling af tilskud. </P>  \r\n\r\n<P> <I>Stk. 3.</I> Tilskud efter dette kapitel kan gives inden for et beløb,  \r\n\r\n der fastsættes på de årlige finanslove.&#171; </P>  \r\n\r\n<P> <B>§ 2</B>  </P>  \r\n\r\n<P>Tidspunktet for lovens ikrafttræden fastsættes af landbrugs- og  \r\n\r\n fiskeriministeren. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om støtte til jordbrugets strukturudvikling og til økologisk  \r\n\r\n jordbrug m.v., jf. lovbekendtgørelse nr. 247 af 11. april 1994, som senest  \r\n\r\n ændret ved lov nr. 1105 af 21. december 1994, foretages følgende ændringer:  \r\n\r\n</P>  \r\n\r\n<P> <B>1.</B> Efter <I>§ 20 l</I> indsættes: </P>  \r\n\r\n<P>&#187;Kapitel 7 e </P>  \r\n\r\n<P> <I>Tilskud til foranstaltninger i ugunstigt stillede områder</I>  </P>  \r\n\r\n<P> <B>§ 20 m.</B> Landbrugs- og fiskeriministeren kan yde tilskud til ejere  \r\n\r\n og forpagtere af jordbrugsbedrifter på Bornholm i henhold til Det Europæiske  \r\n\r\n Fællesskabs regler om særlige foranstaltninger til fordel for landbrug i  \r\n\r\n bjergområder og i visse ugunstigt stillede områder. </P>  \r\n\r\n<P> <I>Stk. 2.</I> Landbrugs- og fiskeriministeren kan fastsætte regler om,  \r\n\r\n hvilke foranstaltninger der kan ydes tilskud til, herunder om størrelse og  \r\n\r\n udbetaling af tilskud. </P>  \r\n\r\n<P> <I>Stk. 3.</I> Tilskud efter dette kapitel kan gives inden for et beløb,  \r\n\r\n der fastsættes på de årlige finanslove.&#171;. </P>  \r\n\r\n<P> <B>§ 2</B>  </P>  \r\n\r\n<P>Tidspunktet for lovens ikrafttræden fastsættes af landbrugs- og  \r\n\r\n fiskeriministeren. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P> <B>1.</B>  <I>Lovforslagets formål</I>  </P>  \r\n\r\n<P>Det er hensigten at søge Bornholm, det vil sige Bornholms Amtskommune,  \r\n\r\n udpeget som et ugunstigt stillet område i henhold til Rådets direktiv af 28.  \r\n\r\n april 1975 om landbrug i bjergområder og i visse ugunstigt stillede områder  \r\n\r\n (75/268/EØF). Lovforslaget har til formål at medvirke til at opretholde  \r\n\r\n jordbrugsvirksomhed på Bornholm samt modvirke affolkning af øen. </P>  \r\n\r\n<P>Regeringen har til hensigt at ansøge Europa-Kommissionen om at få Bornholm  \r\n\r\n udpeget som et ugunstigt stillet område i henhold til artikel 3, stk. 5, i  \r\n\r\n Rådets direktiv om landbrug i bjergområder og i visse ugunstigt stillede  \r\n\r\n områder. I ansøgningen redegøres for de særlige forhold, der gør sig gældende  \r\n\r\n for jordbruget på Bornholm. Europa-Kommissionen vil foretage en teknisk  \r\n\r\n behandling af ansøgningen med henblik på forelæggelse af forslag til  \r\n\r\n vedtagelse af Rådet for Den Europæiske Union. Det må forventes, at Rådets  \r\n\r\n vedtagelse tidligst kan foreligge 8 til 12 måneder efter ansøgningens  \r\n\r\n fremsendelse. </P>  \r\n\r\n<P>Det er især Bornholms beliggenhed og de dermed forbundne  \r\n\r\n transportudgifter, der gør det vanskeligere at drive jordbrug på Bornholm end  \r\n\r\n i resten af Danmark. Det skønnes, at alene transportforholdene påfører  \r\n\r\n jordbruget og dets forarbejdningsvirksomheder ekstraomkostninger på mindst 19  \r\n\r\n mill. kr. årligt. </P>  \r\n\r\n<P>En stor andel af de erhvervsaktive på Bornholm er i dag beskæftiget enten  \r\n\r\n i jordbrugserhvervet eller i fødevareindustrien. Forslaget skal derfor ses  \r\n\r\n som et led i bestræbelserne på at medvirke til at fastholde en erhvervsaktiv  \r\n\r\n befolkning på Bornholm. </P>  \r\n\r\n<P>Med lovforslaget får landbrugs- og fiskeriministeren mulighed for at  \r\n\r\n fastsætte de regler, der er nødvendige for på Bornholm at gennemføre  \r\n\r\n fællesskabsreglerne om særlige støtteforanstaltninger til jordbrug i områder,  \r\n\r\n hvor naturbetingede forhold gør det vanskeligt at drive jordbrug. </P>  \r\n\r\n<P>Lovforslaget skal ses i sammenhæng med de øvrige initiativer i den  \r\n\r\n såkaldte Bornholmspakke, som regeringen har taget med henblik på at afhjælpe  \r\n\r\n Bornholms særlige økonomiske problemer. </P>  \r\n\r\n<P> <B>2.</B>  <I>EU's ordning for landbrug i visse ugunstigt stillede  \r\n\r\n områder</I>  </P>  \r\n\r\n<P>I henhold til Rådets direktiv af 28. april 1975 om landbrug i bjergområder  \r\n\r\n og i visse ugunstigt stillede områder (75/268/EØF) kan medlemslandene indføre  \r\n\r\n en særlig støtteordning for ugunstigt stillede områder. </P>  \r\n\r\n<P>Bestemmelserne om udpegning af ugunstigt stillede områder er indeholdt i  \r\n\r\n Rådets direktiv om landbrug i bjergområder og i visse ugunstigt stillede  \r\n\r\n områder. Bestemmelserne om støtte er indeholdt i Rådets forordning af 15.  \r\n\r\n juli 1991 om forbedring af landbrugsstrukturernes effektivitet (2328/91/EØF).  \r\n\r\n Rådets direktiv om landbrug i bjergområder og i visse ugunstigt stillede  \r\n\r\n områder omfatter tre kategorier af områder: egentlige bjergområder, ugunstigt  \r\n\r\n stillede områder, der trues af affolkning og begrænsede områder med særlige  \r\n\r\n ulemper. De begrænsede områder kan højst udgøre 4 pct. af det pågældende  \r\n\r\n medlemslands samlede areal. </P>  \r\n\r\n<P>Det forventes, at Bornholm af Europa-Kommissionen vil kunne blive udpeget  \r\n\r\n i sidstnævnte kategori i overensstemmelse med direktivets artikel 3, stk. 5.  \r\n\r\n I henhold hertil er der mulighed for at udpege områder med særlige ulemper  \r\n\r\n for så vidt, at bevarelsen af landbrug i områderne er nødvendig for at sikre  \r\n\r\n vedligeholdelse af den naturlige struktur og områdernes turistmæssige  \r\n\r\n virksomhed. </P>  \r\n\r\n<P>I henhold til direktivet er der mulighed for at yde udligningsgodtgørelse,  \r\n\r\n støtte til kollektive investeringer samt forhøjet støtte til investeringer i  \r\n\r\n forbindelse med forbedringsplaner. </P>  \r\n\r\n<P>Udligningsgodtgørelsen ydes som kompensation for de naturbetingede ulemper  \r\n\r\n og tilsigter at forbedre indkomsten for landbrugerne i de ugunstigt stillede  \r\n\r\n områder. Størrelsen af udligningsgodtgørelsen fastsættes i forhold til graden  \r\n\r\n af de naturbetingede ulemper i området. </P>  \r\n\r\n<P>Udligningsgodtgørelsen ydes som et årligt tilskud til den enkelte  \r\n\r\n landbruger i ugunstigt stillede områder. For at være berettiget til støtte  \r\n\r\n skal landbrugeren dyrke mindst 3 hektar udnyttet landbrugsareal, og  \r\n\r\n landbrugeren skal forpligte sig til at udøve landbrugsvirksomhed i mindst 5  \r\n\r\n år fra den første udbetaling af udligningsgodtgørelsen. En landbruger, der  \r\n\r\n modtager folkepension eller førtidspension, frigøres imidlertid fra denne  \r\n\r\n forpligtelse. </P>  \r\n\r\n<P>Udligningsgodtgørelsen skal udgøre mindst 20,3 ECU pr. storkreaturenhed  \r\n\r\n eller pr. hektar, og der kan højst ydes støtte til 120 enheder pr. bedrift.  \r\n\r\n Godtgørelsen beregnes i forhold til antallet af kvæg, får, geder og heste og  \r\n\r\n til det dyrkede landbrugsareal på den enkelte bedrift. Ved en  \r\n\r\n storkreaturenhed forstås i denne forbindelse tyre, køer og andet kvæg på over  \r\n\r\n to år samt heste, der er ældre end 6 måneder. </P>  \r\n\r\n<P>Godtgørelsen beregnes i forhold til besætningens størrelse og kan højst  \r\n\r\n udgøre 150 ECU pr. storkreaturenhed eller pr. hektar. Den samlede godtgørelse  \r\n\r\n må endvidere ikke overstige 150 ECU pr. hektar af bedriftens samlede  \r\n\r\n foderareal, og der kan maksimalt ydes tilskud til 1,4 storkreaturenhed pr.  \r\n\r\n hektar af bedriftens samlede foderareal. </P>  \r\n\r\n<P>Malkekøer kan indgå i beregningsgrundlaget, hvis der er tale om et område,  \r\n\r\n hvor mælkeproduktion udgør en vigtig del af bedrifternes produktion. Antallet  \r\n\r\n af malkekøer kan ikke indgå med mere end 20 enheder i beregning af  \r\n\r\n udligningsgodtgørelse. </P>  \r\n\r\n<P>Når der er tale om anden produktion end ovennævnte animalske produktion,  \r\n\r\n beregnes udligningsgodtgørelsen i forhold til det udnyttede areal med fradrag  \r\n\r\n af arealer med foderafgrøder, med hvede samt med intensivt dyrkede afgrøder.  \r\n\r\n Endvidere sker der fradrag af arealer med æble- og pæretræer, hvis disse  \r\n\r\n arealer overstiger 0,5 hektar pr. bedrift. </P>  \r\n\r\n<P>Tilskud til kollektive investeringer kan ydes til investeringer i  \r\n\r\n foderproduktion, herunder til oplagring og fordeling af foder samt til  \r\n\r\n forbedring og udlægning af vedvarende græsarealer, der drives i fællesskab.  \r\n\r\n Tilskuddet kan højst udgøre 150.000 ECU pr. kollektiv investering og 750 ECU  \r\n\r\n pr. forbedret eller udlagt hektar græsareal. </P>  \r\n\r\n<P>Tilskuddet til investeringer i henhold til en forbedringsplan efter Rådets  \r\n\r\n forordning om forbedring af landbrugsstrukturernes effektivitet kan normalt  \r\n\r\n højst udgøre 35 pct. af investeringsudgiften vedrørende fast ejendom og højst  \r\n\r\n 20 pct. af investeringsudgiften vedrørende andre investeringer. Tilskud til  \r\n\r\n forbedringsplaner ydes efter lovens kapitel 2. </P>  \r\n\r\n<P>For landbrug, der er beliggende i et område, der er udpeget som et  \r\n\r\n ugunstigt stillet område, forhøjes lofterne for tilskud således, at  \r\n\r\n tilskuddet højst kan udgøre 45 pct. af investeringsudgiften vedrørende fast  \r\n\r\n ejendom og højst 30 pct. af investeringsudgiften vedrørende andre  \r\n\r\n investeringer. Det er en betingelse for at opnå tilskud efter de forhøjede  \r\n\r\n satser, at landbrugeren opfylder de almindelige regler for at få godkendt en  \r\n\r\n forbedringsplan. </P>  \r\n\r\n<P>Den Europæiske Udviklings- og Garantifond for Landbruget (EUGFL)  \r\n\r\n medfinansierer op til 25 pct. af de nationale udgifter.  \r\n\r\n Udligningsgodtgørelse, der ydes til landbrugere, der oppebærer folkepension  \r\n\r\n eller førtidspension, er ikke medfinansieringsberettiget. </P>  \r\n\r\n<P> <B>3.</B>  <I>Jordbrug på Bornholm</I>  </P>  \r\n\r\n<P>I Bornholms erhvervsstruktur indgår jordbrug, fiskeri og turisme som  \r\n\r\n væsentlige elementer. Jordbruget, fiskeriet og fødevareindustrien står alene  \r\n\r\n for over en tredjedel af den samlede erhvervsomsætning på Bornholm. Det er  \r\n\r\n vigtigt af hensyn til øens beskæftigelse og for fastholdelse af øens  \r\n\r\n befolkning at bevare en stor råvareproduktion fra jordbruget. Af øens samlede  \r\n\r\n antal beskæftigede er over 10 pct. ansat i fødevareindustrien. </P>  \r\n\r\n<P>Jordbruget på Bornholm omfattede i 1993 i alt 1.023 bedrifter med et  \r\n\r\n samlet dyrket areal på 34.180 hektar svarende til henholdsvis 1,4 pct. af  \r\n\r\n jordbrugsbedrifterne og 1,2 pct. af det dyrkede areal i Danmark. Bornholms  \r\n\r\n areal udgør 588,2 km2 svarende til 1,4 pct. af Danmarks samlede areal. </P>  \r\n\r\n<P>Strukturudviklingen i bornholmsk jordbrug afviger på væsentlige punkter  \r\n\r\n fra strukturudviklingen på landsplan. For det første har nedgangen i antallet  \r\n\r\n af bedrifter været større på Bornholm end i det øvrige Danmark. Antallet af  \r\n\r\n bedrifter blev i perioden 1970 til 1993 reduceret med mere end 60 pct. For  \r\n\r\n det øvrige Danmark udgjorde nedgangen i samme periode 50 pct. For det andet  \r\n\r\n er jordbruget på Bornholm i højere grad end i resten af landet kendetegnet  \r\n\r\n ved mindre bedrifter. </P>  \r\n\r\n<P>Med hensyn til grundværdierne adskiller Bornholm sig ligeledes fra det  \r\n\r\n øvrige land. I 1994 udgjorde den gennemsnitlige grundværdi pr. hektar på  \r\n\r\n Bornholm 56 pct. af landsgennemsnit. </P>  \r\n\r\n<P>Bornholms beliggenhed medfører store omkostninger i forbindelse med fragt  \r\n\r\n af varer. For jordbruget er der tale om merudgifter for varer, der fragtes  \r\n\r\n til øen og mindreindtægter for varer, der sendes bort fra øen.  \r\n\r\n Jordbrugserhvervet på Bornholm opnår derfor en lavere nettopris ved salg af  \r\n\r\n produkter samtidig med, at der må betales en højere pris ved køb af  \r\n\r\n brændstof, maskiner, byggematerialer m.v. For Bornholm som helhed vurderes de  \r\n\r\n samlede ekstraomkostninger i forbindelse med fragt af produkter til og fra  \r\n\r\n øen i jordbruget og dets forarbejdningsvirksomheder at udgøre ca. 19 mill.  \r\n\r\n kr. årligt, hvoraf ca. 5,3 mill. kr. alene vedrører transport af varer til  \r\n\r\n jordbruget på Bornholm. </P>  \r\n\r\n<P> <B>4.</B>  <I>Lovforslagets økonomiske konsekvenser</I>  </P>  \r\n\r\n<P>Efter EU-reglerne kan medlemslandene vælge at yde udligningsgodtgørelse  \r\n\r\n pr. hektar og pr. storkreaturenhed til kvægproducenter. Det enkelte  \r\n\r\n medlemsland kan fastlægge godtgørelsen inden for rammerne på 20,3 -150 ECU  \r\n\r\n pr. storkreaturenhed eller pr. hektar. </P>  \r\n\r\n<P>Det er hensigten at yde en udligningsgodtgørelse til jordbrugere på  \r\n\r\n Bornholm. Udligningsgodtgørelsen kan for den enkelte jordbruger være baseret  \r\n\r\n på en godtgørelse pr. hektar eller på en godtgørelse pr. storkreaturenhed til  \r\n\r\n kvægproducenterne. På baggrund af de ovennævnte særlige forhold, der gør sig  \r\n\r\n gældende for jordbruget på Bornholm, er det hensigten at fastsætte en  \r\n\r\n udligningsgodtgørelse på 75 ECU pr. hektar og på 60 ECU pr. storkreaturenhed.  \r\n\r\n</P>  \r\n\r\n<P>Der skønnes på Bornholm at være et støtteberettiget areal på ca. 12.000  \r\n\r\n hektar. Arealets størrelse afhænger imidlertid af Europa-Kommissionens  \r\n\r\n fortolkning af fradragsbestemmelserne i relation til forholdene på Bornholm  \r\n\r\n samt af de aktuelle markplaner. Det er forudsat ved opgørelse af de  \r\n\r\n støtteberettigede arealer, at kornarealerne på Bornholm, bortset fra  \r\n\r\n hvedearealerne, medregnes som støtteberettigede arealer. Derudover skønnes  \r\n\r\n der på Bornholm at være ca. 6.000 støtteberettigede storkreaturenheder. </P>  \r\n\r\n<P>Europa-Kommissionen har ved Landbrugs- og Fiskeriministeriets henvendelse  \r\n\r\n oplyst, at fradrag af arealer med intensivt dyrkede afgrøder vil bero på en  \r\n\r\n konkret vurdering af de lokale forhold i øvrigt. Europa-Kommissionen vil  \r\n\r\n således i forbindelse med den tekniske behandling af en dansk ansøgning om at  \r\n\r\n få Bornholm udpeget som et område med særlige naturbetingede ulemper foretage  \r\n\r\n en undersøgelse af, hvorvidt kornarealerne kan betegnes som arealer med  \r\n\r\n intensivt dyrkede afgrøder. </P>  \r\n\r\n<P>De samlede årlige udgifter til udligningsgodtgørelse på Bornholm skønnes  \r\n\r\n at ville udgøre 9,4 mill. kr. i 1995, 9,3 mill. kr. i 1996 og 9,4 mill. kr. i  \r\n\r\n de efterfølgende år. Tilskuddet forventes udbetalt årligt som et engangsbeløb  \r\n\r\n på baggrund af en ansøgning. Den Europæiske Udviklings- og Garantifond for  \r\n\r\n Landbruget (EUGFL) medfinansierer op til 25 pct. af de nationale udgifter,  \r\n\r\n bortset fra udgifter til udligningsgodtgørelse, som ydes til jordbrugere, der  \r\n\r\n oppebærer folkepension eller førtidspension. </P>  \r\n\r\n<P>Ud over at yde udligningsgodtgørelse er det endvidere hensigten at anvende  \r\n\r\n en forhøjet tilskudsprocent til investeringer i forbindelse med  \r\n\r\n forbedringsplaner for jordbrugsbedrifter i henhold til EU-reglerne herom.  \r\n\r\n</P>  \r\n\r\n<P>Det skønnes, at der årligt ydes støtte til tilskudsberettigede  \r\n\r\n investeringer på ca. 13 mill. kr. på Bornholm. Det skønnes, at en forhøjet  \r\n\r\n tilskudsprocent vil medføre en merudgift for hvert års investeringer på ca. 2  \r\n\r\n mill. kr. Denne merudgift afholdes over en 7-10 årig periode afhængig af  \r\n\r\n investeringens art. Det betyder, at merudgiften det første år (i 1996) bliver  \r\n\r\n 0,1 mill. kr., hvorefter merudgiften stiger med 0,1 mill. kr. i 1997 og  \r\n\r\n derefter med 0,2 mill. kr. i de efterfølgende år, indtil udgiften når sit  \r\n\r\n maksimum på 2,0 mill. kr. EUGFL medfinansierer op til 25 pct. af udgiften til  \r\n\r\n det samlede tilskud. </P>  \r\n\r\n<P>Lovforslaget skønnes at medføre følgende udgifter til udbetaling af  \r\n\r\n udligningsgodtgørelse og af forhøjet tilskud til forbedringsplaner samt  \r\n\r\n indtægter i form af medfinansiering fra EUGFL: </P>  \r\n\r\n<PRE>  \r\n\r\n ----------------------------------------------------------------  \r\n\r\n Mill.kr.                  1995      1996      1997      1998  \r\n\r\n ----------------------------------------------------------------  \r\n\r\n Udligningsgodtgørelse      9,4       9,3       9,4       9,4  \r\n\r\n Forhøjet tilskud  \r\n\r\n (forbedringsplaner)        0,0       0,1       0,2       0,4  \r\n\r\n Medfinansiering fra EUGFL            2,4       2,4       2,4  \r\n\r\n ---------------------------------------------------------------------  \r\n\r\n</PRE>  \r\n\r\n<P>EU-medfinansieringen sker på grundlag af foregående års udgifter.  \r\n\r\n Lovforslaget skønnes at medføre mindreindtægter i forhold til det, der er  \r\n\r\n forudsat på FL 1995, idet der ikke kan opnås EU-refusion af udgifter til  \r\n\r\n kontrol og administration. Det forudsættes, at der vil blive stillet midler  \r\n\r\n til rådighed fra EUGFL til medfinansiering af foranstaltningen ud over de  \r\n\r\n midler, der allerede er stillet til rådighed for mål 5a-foranstaltninger i  \r\n\r\n Danmark i perioden 1994-99. </P>  \r\n\r\n<P>Udgiften til det forhøjede tilskud til forbedringsplaner vil blive afholdt  \r\n\r\n under § 24.23.05.10 Rentetilskud, moderniseringslovens kap. 1/tilskud,  \r\n\r\n strukturlovens kap. 2. Bevillingen hertil overføres fra den bevilling, som på  \r\n\r\n FL 1995 under § 24.23.05.45. Bjergdirektivet, Bornholm, er afsat til  \r\n\r\n gennemførelse af Rådets direktiv om landbrug i bjergområder og i visse  \r\n\r\n ugunstigt stillede områder. Tilskud under § 24.23.05.10. ydes inden for  \r\n\r\n tilsagnsrammer, der fastsættes på de årlige bevillingslove. For 1995 vil  \r\n\r\n tilsagn om det forhøjede tilskud til forbedringsplaner blive ydet inden for  \r\n\r\n den tilsagnsramme, som er fastsat på FL 1995. </P>  \r\n\r\n<P>Udgiften til udligningsgodtgørelsen vil blive afholdt under § 24.23.05.45.  \r\n\r\n Bjergdirektivet, Bornholm, inden for den bevilling som på FL 1995 blev afsat  \r\n\r\n til gennemførelse af nærværende lovforslags foranstaltninger. Endvidere vil  \r\n\r\n der under § 24.23.05.45. Bjergdirektivet, Bornholm, på de årlige  \r\n\r\n bevillingslove blive søgt om adgang til, at uforbrugte beløb kan overføres  \r\n\r\n til genbevilling i senere finansår, første gang på forslag til lov om  \r\n\r\n tillægsbevilling for 1995. </P>  \r\n\r\n<P>Merudgifter til administration og kontrol af tilskudsordningen afholdes  \r\n\r\n ligeledes inden for den bevilling, som på FL 1995 blev afsat til  \r\n\r\n gennemførelse af nærværende lovforslags foranstaltninger, jf. nedenfor. </P>  \r\n\r\n<P> <B>5.</B>  <I>Lovforslagets administrative og miljømæssige  \r\n\r\n konsekvenser</I>  </P>  \r\n\r\n<P>Administrationen i Strukturdirektoratet for Landbrug og Fiskeri skønnes at  \r\n\r\n kræve et personaleforbrug på 0,5 årsværk i 1995 og på 1,5 årsværk i de  \r\n\r\n efterfølgende år. Opgaverne omfatter etablering af ordningen, bevilling af  \r\n\r\n tilsagn og udbetaling af udligningsgodtgørelse. Det er hensigten at henlægge  \r\n\r\n kontrolopgaverne til Plantedirektoratet, der allerede i dag kontrollerer  \r\n\r\n kvægbesætninger samt anvendelse af jordbrugsarealer på Bornholm i forbindelse  \r\n\r\n med de animalske præmieordninger og med hektarstøtteordningen. Kontrol og  \r\n\r\n administration i Plantedirektoratet skønnes at kræve et personaleforbrug på  \r\n\r\n 0,3 årsværk i 1995 og på 0,6 årsværk i de efterfølgende år. </P>  \r\n\r\n<P>Lønudgiften til Strukturdirektoratet for Landbrug og Fiskeri anslås til  \r\n\r\n 0,2 mill. kr. årligt i 1995 og til 0,5 mill. kr. i de efterfølgende år.  \r\n\r\n Øvrige driftsudgifter anslås til 0,1 mill. kr. i 1995 og til 0,3 mill. kr. i  \r\n\r\n de efterfølgende år. Desuden påregnes i 1995 udgifter til udbygning af EDB og  \r\n\r\n til etablering af nye arbejdspladser på i alt 0,5 mill. kr. Den del af  \r\n\r\n beløbet på 0,5 mill. kr., som ikke anvendes i 1995, vil på forslag til lov om  \r\n\r\n tillægsbevilling for 1995 blive søgt overført til 1996. </P>  \r\n\r\n<P>Lønudgiften til Plantedirektoratet anslås til 0,2 mill. kr. i 1995 og til  \r\n\r\n 0,3 mill. kr. i de efterfølgende år. Endvidere anslås øvrige driftsudgifter  \r\n\r\n til 0,1 mill. kr. i 1995 og til 0,2 mill. kr. i de efterfølgende år. </P>  \r\n\r\n<P> <I>Tabel 1.</I> Statens øgede personalebehov </P>  \r\n\r\n<PRE>  \r\n\r\n ---------------------------------------------------------------------  \r\n\r\n Årsværk                        1995      1996      1997      1998  \r\n\r\n ---------------------------------------------------------------------  \r\n\r\n Strukturdirektoratet            0,5       1,5       1,5       1,5  \r\n\r\n Plantedirektoratet              0,3       0,6       0,6       0,6  \r\n\r\n ---------------------------------------------------------------------  \r\n\r\n Statens øgede personalebehov  \r\n\r\n i alt                           0,8       2,1       2,1       2,1  \r\n\r\n ---------------------------------------------------------------------  \r\n\r\n  Tabel 2. Statens øgede udgifter til administration og kontrol  \r\n\r\n ---------------------------------------------------------------------  \r\n\r\n Mill. kr.                      1995      1996      1997      1998  \r\n\r\n ---------------------------------------------------------------------  \r\n\r\n Personaleudgifter:  \r\n\r\n Strukturdirektoratet           0,2       0,5       0,5       0,5  \r\n\r\n Plantedirektoratet             0,2       0,3       0,3       0,3  \r\n\r\n ---------------------------------------------------------------------  \r\n\r\n I alt (lønsum)                 0,4       0,8       0,8       0,8  \r\n\r\n ---------------------------------------------------------------------  \r\n\r\n Øvrige driftsudgifter:  \r\n\r\n Strukturdirektoratet           0,6       0,3       0,3       0,3  \r\n\r\n Plantedirektoratet             0,1       0,2       0,2       0,2  \r\n\r\n ---------------------------------------------------------------------  \r\n\r\n Driftsudgifter i alt           0,7       0,5       0,5       0,5  \r\n\r\n ---------------------------------------------------------------------  \r\n\r\n Administrative merudgifter  \r\n\r\n i alt                          1,1       1,3       1,3       1,3  \r\n\r\n ---------------------------------------------------------------------  \r\n\r\n</PRE>  \r\n\r\n<P>Merudgifterne til kontrol og administration af tilskudsordningen afholdes  \r\n\r\n inden for den bevilling, der på FL 1995 er afsat til gennemførelse af  \r\n\r\n bjergdirektivet på Bornholm, jf. 24.23.05.45. Bjergdirektivet, Bornholm.  \r\n\r\n Beløbene for 1995 overføres til henholdsvis Strukturdirektoratet for Landbrug  \r\n\r\n og Fiskeri og til Plantedirektoratet på forslag til lov om tillægsbevilling  \r\n\r\n for 1995. </P>  \r\n\r\n<P>Lovforslaget vil ikke få administrative konsekvenser for kommuner eller  \r\n\r\n amtskommuner. </P>  \r\n\r\n<P>Lovforslaget har ingen miljømæssige konsekvenser. </P>  \r\n\r\n<P> <B>6.</B>  <I>Notifikation</I>  </P>  \r\n\r\n<P>Lovforslaget skal notificeres for Europa-Kommissionen. </P>  \r\n\r\n<P> <B>7.</B>  <I>Høring</I>  </P>  \r\n\r\n<P>Lovforslaget har været forelagt Amtsrådsforeningen i Danmark, Bornholms  \r\n\r\n Amtskommune, Dansk Erhvervslandbrug, Dansk Familielandbrug, De Danske  \r\n\r\n Landboforeninger, Kommunernes Landsforening og Landbrugsraadet. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Under forudsætning af, at Rådet for Den Europæiske Union på grundlag af et  \r\n\r\n forslag fra Europa-Kommissionen godkender Bornholm som et ugunstigt stillet  \r\n\r\n område efter reglerne i Rådets direktiv om landbrug i bjergområder og i visse  \r\n\r\n ugunstigt stillede områder, er det hensigten, at landbrugs- og  \r\n\r\n fiskeriministeren fastsætter nærmere regler om ydelse af  \r\n\r\n udligningsgodtgørelse til jordbrugere på Bornholm i overensstemmelse med  \r\n\r\n EU-reglerne herom. </P>  \r\n\r\n<P>Det er hensigten i overensstemmelse med EU-reglerne herom at fastsætte  \r\n\r\n regler om, at en ansøger om udligningsgodtgørelse skal dyrke mindst 3 hektar  \r\n\r\n udnyttet jordbrugsareal og skal forpligte sig til at udøve  \r\n\r\n jordbrugsvirksomhed i mindst fem år fra den første udbetaling af  \r\n\r\n udligningsgodtgørelse finder sted. En jordbruger, der modtager folkepension  \r\n\r\n eller førtidspension, frigøres imidlertid fra denne forpligtelse. </P>  \r\n\r\n<P>Det er endvidere hensigten at fastsætte regler om, til hvilke dyr og til  \r\n\r\n hvilke arealer der på Bornholm vil kunne søges udligningsgodtgørelse. </P>  \r\n\r\n<P>Ifølge fællesskabsreglerne kan der ydes godtgørelse i henhold til antallet  \r\n\r\n af kvæg, heste, får og geder pr. bedrift. Der kan maksimalt ydes tilskud til  \r\n\r\n 120 storkreaturenheder pr. bedrift. Godtgørelsen må ikke overstige 150 ECU  \r\n\r\n pr. hektar af bedriftens foderareal, og der kan maksimalt ydes tilskud til  \r\n\r\n 1,4 storkreaturenhed pr. hektar af bedriftens samlede foderareal. Endvidere  \r\n\r\n kan der højst ydes tilskud til 20 malkekøer pr. bedrift i områder, hvor  \r\n\r\n mælkeproduktionen udgør en vigtig del af bedrifternes produktion. </P>  \r\n\r\n<P>Der skønnes på Bornholm at være ca. 6.000 tilskudsberettigede  \r\n\r\n storkreaturenheder. </P>  \r\n\r\n<P>Ifølge fællesskabsreglerne kan der tillige ydes udligningsgodtgørelse i  \r\n\r\n forhold til det udnyttede areal med fradrag af arealer med: </P>  \r\n\r\n<P>- foderafgrøder, </P>  \r\n\r\n<P>- hvede (bortset fra arealer med blød hvede, hvor udbyttet ikke overstiger  \r\n\r\n 2,5 tons pr. hektar), </P>  \r\n\r\n<P>- æbler og pærer (hvis disse arealer overstiger 0,5 hektar pr. bedrift),  \r\n\r\n</P>  \r\n\r\n<P>- sukkerroer og </P>  \r\n\r\n<P>- arealer med intensivt dyrkede afgrøder. </P>  \r\n\r\n<P>Der skønnes på Bornholm at være ca. 12.000 hektar støtteberettiget areal  \r\n\r\n forudsat, at kornarealerne, bortset fra hvedearealerne, medregnes som  \r\n\r\n tilskudsberettigede arealer. Der kan højst ydes tilskud til 120 enheder  \r\n\r\n (hektar/storkreaturenheder) pr. bedrift. </P>  \r\n\r\n<P>Udligningsgodtgørelse forventes udbetalt som et årligt engangsbeløb til  \r\n\r\n jordbrugere på Bornholm på baggrund af en årlig ansøgning. </P>  \r\n\r\n<P>Det er endvidere hensigten at fastsætte regler om, at der i de udpegede  \r\n\r\n områder kan anvendes en forhøjet tilskudsprocent til investeringer i  \r\n\r\n forbindelse med forbedringsplaner for jordbrugsbedrifter i henhold til  \r\n\r\n EU-reglerne herom. </P>  \r\n\r\n<P>For jordbrug, der er beliggende i et område, der er udpeget som et  \r\n\r\n ugunstigt stillet område, forhøjes lofterne for tilskud således, at  \r\n\r\n tilskuddet højst kan udgøre 45 pct. af investeringsudgiften vedrørende fast  \r\n\r\n ejendom og højst 30 pct. af investeringsudgiften vedrørende andre  \r\n\r\n investeringer. </P>  \r\n\r\n<P> <I>Til § 2</I>  </P>  \r\n\r\n<P>Da iværksættelse af støtteordningen på Bornholm for det første  \r\n\r\n forudsætter, at Rådet for Den Europæiske Union godkender, at øen omfattes af  \r\n\r\n Rådets direktiv om landbrug i bjergområder og i visse ugunstigt stillede  \r\n\r\n områder, og dernæst at Europa-Kommissionen godkender den konkrete udformning  \r\n\r\n af tilskudsordningen, foreslås det, at landbrugs- og fiskeriministeren  \r\n\r\n fastsætter tidspunktet for lovens ikrafttræden. </P>  \r\n\r\n<P>Efter 2. behandling den 11. maj 1995 </P>  \r\n\r\n<P> <B>§ 1</B>  </P>  \r\n\r\n<P>I lov nr. 1106 af 22. december 1993 om ophørsstøtte til jordbrugere  \r\n\r\n foretages følgende ændringer: </P>  \r\n\r\n<P> <B>1.</B> I <I>§ 2, stk. 1, nr. 2,</I> ændres &#187;,&#187; til:  \r\n\r\n &#187;og&#171;, og <I>§ 2, stk. 1, nr. 3,</I> ophæves. </P>  \r\n\r\n<P>Nr. 4 bliver herefter nr. 3. </P>  \r\n\r\n<P> <B>2.</B> I <I>§ 2, stk. 2,</I> indsættes efter  \r\n\r\n &#187;støtteperioden&#171;: &#187;, dog i mindst 5 år fra  \r\n\r\n ophørstidspunktet,&#187;. </P>  \r\n\r\n<P> <B>3.</B> I <I>§ 2</I> indsættes efter stk. 2 som nye stykker: </P>  \r\n\r\n<P> <I>&#187;Stk. 3.</I> Afhændelsen eller bortforpagtningen af bedriftens  \r\n\r\n arealer, jf. stk. 2, kan tidligst ske 6 måneder før og senest på  \r\n\r\n ophørstidspunktet, jf. stk. 1. Hvis bedriftens arealer afhændes eller  \r\n\r\n bortforpagtes til en eller flere overtagere med forskellige  \r\n\r\n overtagelsestidspunkter, vil alle arealer, der er afhændet inden for en af  \r\n\r\n ansøger fastsat afviklingsperiode på indtil 6 måneder før ophørstidspunktet,  \r\n\r\n være omfattet af bedriftens arealer, jf. stk. 2. </P>  \r\n\r\n<P> <I>Stk. 4.</I> Den, der køber støttemodtagers jordbrugsbedrift med  \r\n\r\n henblik på udvidelse af sin egen jordbrugsbedrift, kan frasælge eller  \r\n\r\n bortforpagte de til jordbrugsbedriften tilhørende bygninger med op til 1 ha  \r\n\r\n af bedriftens areal til en køber eller forpagter, der ikke er godkendt som  \r\n\r\n overtager efter loven, jf. stk. 2.&#171; </P>  \r\n\r\n<P>Stk. 3 bliver herefter stk. 5. </P>  \r\n\r\n<P> <B>4.</B> I <I>§ 2, stk. 3,</I> der bliver stk. 5, ændres &#187;og  \r\n\r\n 2&#171; til: &#187;-4&#171;. </P>  \r\n\r\n<P> <B>5.</B> I <I>§ 4, stk. 1, nr. 2,</I> ændres  \r\n\r\n &#187;ophørstidspunktet&#171; til: &#187;overtagelsen&#171;. </P>  \r\n\r\n<P> <B>6.</B> I <I>§ 4, stk. 2,</I> ændres &#187;Efter&#171; til:  \r\n\r\n &#187;Fra&#171;. </P>  \r\n\r\n<P> <B>7.</B> I <I>§ 5, stk. 1,</I> indsættes efter &#187;jordfordeling&#171;  \r\n\r\n ordene: &#187;eller indgå i en almindelig udveksling af jordlodder&#171;.  \r\n\r\n</P>  \r\n\r\n<P> <B>8.</B>  <I>§ 7, stk. 1,</I> affattes således: </P>  \r\n\r\n<P>&#187;Frigjorte arealer, der overtages efter reglerne i §§ 4 og 5, skal  \r\n\r\n fra overtagelsen og i hele støtteperioden, dog i mindst 5 år fra  \r\n\r\n ophørstidspunktet, dyrkes jordbrugsmæssigt og miljømæssigt forsvarligt.&#171;  \r\n\r\n</P>  \r\n\r\n<P> <B>9.</B> I <I>§ 7, stk. 2, § 8, stk. 1,</I> og <I>§ 8, stk. 2,</I>  \r\n\r\n indsættes efter &#187;skal&#171;: &#187;fra overtagelsen og&#171;. </P>  \r\n\r\n<P> <B>10.</B>  <I>§ 9</I> affattes således: </P>  \r\n\r\n<P> <B>&#187;§ 9.</B> Det er en betingelse for udbetaling af ophørsstøtte, at  \r\n\r\n de i §§ 4-8 omhandlede betingelser er tinglyst som deklaration på den eller  \r\n\r\n de faste ejendomme, som omfatter bedriftens arealer, jf. § 2, stk. 2. </P>  \r\n\r\n<P> <I>Stk. 2.</I> Landbrugs- og fiskeriministeren kan fastsætte nærmere  \r\n\r\n regler om de i stk. 1 nævnte betingelser.&#171; </P>  \r\n\r\n<P> <B>11.</B> I <I>§ 17</I> indsættes efter stk. 1 som nye stykker: </P>  \r\n\r\n<P> <I>&#187;Stk. 2.</I> Politiet yder nødvendig bistand ved udøvelsen af  \r\n\r\n beføjelser efter stk. 1. </P>  \r\n\r\n<P> <I>Stk. 3.</I> Justitsministeren kan efter forhandling med landbrugs- og  \r\n\r\n fiskeriministeren fastsætte nærmere regler om den i stk. 2 nævnte  \r\n\r\n bistand.&#171; </P>  \r\n\r\n<P>Stk. 2 og 3 bliver herefter stk. 4 og 5. </P>  \r\n\r\n<P> <B>12.</B> I <I>§ 18, stk. 2</I> og <I>3,</I> ændres &#187;nr. 4&#171;  \r\n\r\n til: &#187;nr. 3&#171;. </P>  \r\n\r\n<P> <B>13.</B>  <I>§ 18, stk. 4,</I> affattes således: </P>  \r\n\r\n<P> <I>&#187;Stk. 4.</I> Landbrugs- og fiskeriministeren kan bestemme, at  \r\n\r\n ophørsstøtten bortfalder, og at den ydede ophørsstøtte helt eller delvis skal  \r\n\r\n tilbagebetales med tillæg af renter, hvis betingelser i § 2, stk. 1, nr. 3,  \r\n\r\n og § 2, stk. 2, ikke længere opfyldes.&#171; </P>  \r\n\r\n<P> <B>14.</B> I <I>§ 18</I> indsættes efter stk. 4 som nyt stykke: </P>  \r\n\r\n<P> <I>&#187;Stk. 5.</I> Landbrugs- og fiskeriministeren kan fastsætte  \r\n\r\n nærmere regler om beregningen af renten efter stk. 4.&#171; </P>  \r\n\r\n<P> <B>15.</B> I <I>§ 20, stk. 3,</I> indsættes efter 2. pkt.: </P>  \r\n\r\n<P>&#187;Den, der undlader at efterkomme en fastsat frist efter § 8, stk. 5,  \r\n\r\n straffes med bøde.&#171; </P>  \r\n\r\n<P> <B>16.</B> I <I>§ 20, stk. 4,</I> ændres &#187;stk. 2&#171; til:  \r\n\r\n &#187;stk. 4&#171;. </P>  \r\n\r\n<P> <B>17.</B> I <I>§ 20</I> indsættes efter stk. 6 som nye stykker: </P>  \r\n\r\n<P> <I>&#187;Stk. 7.</I> Skønnes overtrædelsen ikke at ville medføre højere  \r\n\r\n straf end bøde, kan landbrugs- og fiskeriministeren tilkendegive, at sagen  \r\n\r\n kan afgøres uden retslig forfølgning. Det er en betingelse herfor, at den,  \r\n\r\n der har begået overtrædelsen, erklærer sig skyldig i overtrædelsen og  \r\n\r\n erklærer sig rede til inden for en nærmere angivet frist, der efter begæring  \r\n\r\n kan forlænges, at betale en i tilkendegivelsen angivet bøde. </P>  \r\n\r\n<P> <I>Stk. 8.</I> For så vidt angår den i stk. 7 nævnte tilkendegivelse,  \r\n\r\n finder bestemmelsen om tiltalerejsning i retsplejelovens § 930, jf. § 926,  \r\n\r\n tilsvarende anvendelse.&#171; </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Landbrugs- og fiskeriministeren fastsætter tidspunktet for  \r\n\r\n lovens ikrafttræden. Ministeren kan herunder bestemme, at loven træder i  \r\n\r\n kraft på forskellige tidspunkter. </P>  \r\n\r\n<P> <I>Stk. 2.</I> § 1, nr. 1, 2, 4-6 og 8, har virkning fra og med 1. januar  \r\n\r\n 1994. </P>  \r\n\r\n<P> <I>Stk. 3.</I> Landbrugs- og fiskeriministeren fastsætter nærmere regler  \r\n\r\n for ansøgere, der har indgivet ansøgning inden denne lovs ikrafttræden. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "15/06/1995"
        },
        {
            "displayName": "Accession",
            "displayValue": "199412K00177"
        },
        {
            "displayName": "Entydig dokumentidentifikation",
            "displayValue": "CL001006"
        },
        {
            "displayName": "Dato for førstegangsindlæggelse",
            "displayValue": "15/06/1995"
        },
        {
            "displayName": "Dato for indlæggelse",
            "displayValue": "15/06/1995"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "177"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}