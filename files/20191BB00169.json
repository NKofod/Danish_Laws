{
    "id": 214389,
    "title": "Forslag til folketingsbeslutning om en international strategi for tilgangen til Kina på handelsområdet",
    "documentTypeId": "480",
    "isSagsforlobPeriodValid": true,
    "shortName": "2019/1 BSF 169",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 12. maj 2020 af Morten Messerschmidt (DF), Lise Bech (DF), Liselott Blixt (DF), René Christensen (DF), Kristian Thulesen Dahl (DF), Søren Espersen (DF), Hans Kristian Skibby (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om en international strategi for tilgangen til Kina på handelsområdet</p>\r\n<p class=\"Tekst1Sp\">Folketinget pålægger regeringen at fremlægge en international strategi, hvori Danmark i samarbejde med andre lande og regioner lægger pres på Kina med henblik på at forbyde »wet markets« for at undgå fremtidige pandemier og at sikre Kinas overholdelse af Verdenshandelsorganisationens (WTO) regler.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Efter sars-udbruddet i 2003, der blev sporet til et »wet marked« i den sydlige del af Guangdongprovinsen, indførte den kinesiske regering et midlertidigt forbud mod disse såkaldte vådmarkeder med vilde dyr. Den resolutte nedlukning førte til, at Verdenssundhedsorganisationen (WHO) i juli samme år kunne erklære sars-virussen for bremset. Men allerede i august fjernede den kinesiske regering igen forbuddet og åbnede dermed atter for de kontroversielle vådmarkeder.</p>\r\n<p class=\"NormalInd\">I 2020 befinder verden sig igen i en situation, hvor virus fra et kinesisk vådmarked har ført til en faretruende pandemi med høje dødstal og voldsomme økonomiske omkostninger til følge. Atter har den kinesiske regering udstedt forbud, herunder imod markedet i Wuhan, som har været kilde til det globale udbrud af covid-19. Ikke desto mindre kalder det på bekymring, at disse markeder overhovedet har fået lov til at være åbne siden den alvorlige sars-trussel for snart 20 år siden.</p>\r\n<p class=\"NormalInd\">Dansk Folkeparti konstaterer på den baggrund, at det ikke kan accepteres, hvis den kinesiske regering på ny åbner for vådmarkederne. Fejltagelserne fra sars-epidemien må ikke gentages. Det er afgørende, at den kinesiske regering bringes til at forstå, at et samlet verdenssamfund ikke længere kan acceptere den trussel, som disse markeder udgør. Vil man være en del af det internationale samfund og høste de fordele, som følger med dette, må man også acceptere et fælles ansvar og overholde de grundlæggende spilleregler. Men desværre er der grund til at bekymre sig for Kinas manglende vilje til at spille efter de vedtagne regler.</p>\r\n<p class=\"NormalInd\">Forslagsstillerne er glade for beslutningen fra 2001 om at optage Kina i WTO. Frihandel er godt. Men i for mange år har Vesten set stille til, mens Kina åbent har valgt ikke at overholde de internationale spilleregler. Og det gælder ikke bare i forhold til at sikre de vådmarkeder, der tydeligvis er arnested for globale pandemier, men også centrale WTO-regler.</p>\r\n<p class=\"NormalInd\">I den forbindelse erklærer forslagsstillerne sig enige i de kritikpunkter af Kinas manglende overholdelse af WTO-reglerne, som bl.a. den amerikanske handelsminister (USTR) har påpeget over for Kongressen (»2018 Report to Congress On China’s WTO Compliance«, United States Trade Representative, februar 2019). Det drejer sig bl.a. om cybertyveri af teknologi, misbrug af administrative processer og licenser til brug for markedsrestriktioner, fortsat manglende åbning af det elektroniske pengemarked, brugen af både kvantitative og kvalitative import- og eksportrestriktioner (især på biler, tekstiler, medicin og landbrug) samt langsommelige og uvidenskabelige markedsgodkendelsesprocesser.</p>\r\n<p class=\"NormalInd\">Forslagsstillerne finder på denne baggrund, at der er brug for at indlede en ny WTO-forhandlingsrunde, hvor der lægges pres på Kina. I dag er Kina så stærk, at de kan være ligeglade med, hvad et enkelt eller flere lande siger. Men et samlet Vesten kan stadig have indflydelse på den voksende supermagt. Derfor er det på tide, at den vestlige verden går sammen med fornyet styrke og stiller krav til samhandlen med Kina. Det skal ske i en musketered mellem demokratiske lande, som ønsker at fastholde Kina i WTO, men samtidig ønsker at stille stærke krav til Kina. Ved at gå sammen om en musketered og anse alle kinesiske sanktioner mod et land solidarisk kan et fælles pres lykkes. Både for vores, men også for kinesernes skyld er dette afgørende.</p>\r\n<p class=\"NormalInd\">Danmark har haft god gavn af handel med Kina. Det skal vi også have i fremtiden, for frihandel er godt, men spillereglerne er nødt til at blive skrevet om. Det handler om at sikre helt grundlæggende krav til fødevaresikkerhed og dyrevelfærd for således at undgå fremtidige epidemier, men det handler også om at kræve, at Kina overholder sine grundlæggende WTO-forpligtelser.</p>\r\n<p class=\"NormalInd\">Derfor ønsker forslagsstillerne med nærværende forslag at pålægge regeringen at fremlægge en international strategi for, at der blandt de demokratiske og frihandelselskende nationer indledes et samarbejde, som lægger pres på Kina for at sikre ovenstående mål. Det handler om i fællesskab med andre lande og regioner at lægge et pres på Kina, som sikrer, at fremtidige pandemier undgås, og at WTO-spillereglerne overholdes.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Morten Messerschmidt (DF)</span>\r\n</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om en international strategi for tilgangen til Kina på handelsområdet.</p>\r\n<p class=\"ForslagsNummer\">(Beslutningsforslag nr. B 169)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2019/1 BF 169",
            "stateLabel": "Bortfaldet",
            "references": [
                {
                    "shortName": "2019/1 BSF 169",
                    "title": "Forslag til folketingsbeslutning om en international strategi for tilgangen til Kina på handelsområdet",
                    "presentationName": "Beslutningsforslag som fremsat",
                    "documentTypeId": 480,
                    "documentId": 214389,
                    "eliUri": "/eli/ft/20191BB00169",
                    "externalLink": ""
                },
                {
                    "shortName": "2019/1 BTB 169",
                    "title": "Betænkning over Forslag til folketingsbeslutning om en international strategi for tilgangen til Kina på handelsområdet",
                    "presentationName": "Betænkning over beslutningsforslag",
                    "documentTypeId": 500,
                    "documentId": 215429,
                    "eliUri": "/eli/ft/20191DB01040",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20191/beslutningsforslag/b169/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "13/05/2020"
        },
        {
            "displayName": "Accession",
            "displayValue": "20191BB00169"
        },
        {
            "displayName": "Entydig dokumentidentifikation",
            "displayValue": "AX024529"
        },
        {
            "displayName": "Dato for førstegangsindlæggelse",
            "displayValue": "13/05/2020"
        },
        {
            "displayName": "Dato for indlæggelse",
            "displayValue": "13/05/2020"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "169"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}