{
    "id": 49235,
    "title": "Instruks for klitfogederne. ",
    "documentTypeId": "680",
    "isSagsforlobPeriodValid": false,
    "shortName": "INS nr 60296 af 24/04/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Instruks for klitfogederne. </H1>  \r\n\r\n<P></P>  \r\n\r\n<BR>  \r\n\r\n<P>Klitfogeden antages af sandflugtskommissionen som medhjælp for  \r\n\r\n kommissionens kommunale medlem, der er hans nærmeste foresatte. </P>  \r\n\r\n<P>Klitfogeden har pligt til at følge de anvisninger og pålæg, der gives ham  \r\n\r\n af det kommunale medlem og overklitfogeden. </P>  \r\n\r\n<P>Klitfogeddistriktets grænser fastlægges af sandflugtskommissionen. </P>  \r\n\r\n<P>Klitfogeden deltager i sandflugtskommissionens besigtigelser i sit  \r\n\r\n klitfogeddistrikt. </P>  \r\n\r\n<P>Klitfogedens opgaver består i: </P>  \r\n\r\n<P>A. Opsyn med dæmpningstilstanden i klitfogeddistriktet på såvel fredede  \r\n\r\n som ikke-fredede sandflugtsstrækninger. </P>  \r\n\r\n<P>B. Opretholdelse af orden på klitfredede arealer (klitter og strandbred).  \r\n\r\n</P>  \r\n\r\n<P>C. Deltagelse i og ledelse af dæmpningsarbejder. </P>  \r\n\r\n<P>Vedrørende A: </P>  \r\n\r\n<P>Sandflugt eller sandflugtsfare på ikke-fredede arealer skal indberettes,  \r\n\r\n uanset sandflugtens omfang eller farens størrelse. For fredede arealers  \r\n\r\n vedkommende gives tilsvarende indberetning, såfremt der skønnes at være  \r\n\r\n risiko for sandflugt af større omfang end det for stedet sædvanlige. </P>  \r\n\r\n<P>Indberetningerne gives snarest muligt til det lokale medlem, og i  \r\n\r\n faretruende situationer aldeles omgående. </P>  \r\n\r\n<P>Klitfogeden påser, at fredningsliniens afmærkning er i orden. Konstatering  \r\n\r\n af ødelagte eller manglende pæle indberettes til statsskovsdistriktet. </P>  \r\n\r\n<P>Klitfogeden skal være opmærksom på, at afstanden mellem klitfod og  \r\n\r\n fredningslinie skal være mindst 100 m. Måtte der på grund af  \r\n\r\n kysttilbagerykning opstå tvivl om, hvorvidt denne betingelse er opfyldt,  \r\n\r\n meddeles det til statsskovdistriktet. Klitfogeden skal efter anmodning fra  \r\n\r\n private lodsejere yde vejledning vedrørende udførelsen af de dem pålagte  \r\n\r\n dæmpningsarbejder. </P>  \r\n\r\n<P>Vedrørende B. </P>  \r\n\r\n<P>Klitfogeden påser, at der i de fredede klitter ikke - medmindre særlig  \r\n\r\n tilladelse foreligger: </P>  \r\n\r\n<P CLASS=PUNKT> <B>1.</B> opføres eller træffes forberedelse til opførelse af  \r\n\r\n bygninger eller udvidelse af bestående bygninger, </P>  \r\n\r\n<P CLASS=PUNKT> <B>2.</B> anlægges veje, stier eller parkeringspladser. </P>  \r\n\r\n<P CLASS=PUNKT> <B>3.</B> opsættes skilte, master, hegn og bænke, henkastes  \r\n\r\n eller nedgraves affald eller etableres private afspærringer eller forbud mod  \r\n\r\n færdsel, </P>  \r\n\r\n<P CLASS=PUNKT> <B>4.</B> fjernes eller beskadiges vegetation eller  \r\n\r\n materialer, der tjener dæmpningsformål, </P>  \r\n\r\n<P CLASS=PUNKT> <B>5.</B> græsses husdyr på arealer, der ikke lovligt må  \r\n\r\n udnyttes til landbrugsmæssige formål, </P>  \r\n\r\n<P CLASS=PUNKT> <B>6.</B> foretages gravning eller anden oprodning af  \r\n\r\n grunden, der kan fremme sandflugt, </P>  \r\n\r\n<P CLASS=PUNKT> <B>7.</B> foregår ridning, kørsel, parkering eller camping,  \r\n\r\n</P>  \r\n\r\n<P CLASS=PUNKT> <B>8.</B> foregår færdsel i områder, hvor der af  \r\n\r\n sandflugtshensyn er etableret færdselsforbud. </P>  \r\n\r\n<P CLASS=PUNKT> <B>9.</B> foretages afbrænding af hede, affald, kvas (bål) og  \r\n\r\n lign. </P>  \r\n\r\n<P>Klitfogeden påser, at der på den fredede strandbred ikke, medmindre særlig  \r\n\r\n tilladelse foreligger: </P>  \r\n\r\n<P CLASS=PUNKT> <B>10.</B> opstilles kiosker, bade- eller strandlysthuse,  \r\n\r\n eller etableres anlæg af nogen art, </P>  \r\n\r\n<P CLASS=PUNKT> <B>11.</B> camperes eller på anden måde sker overtrædelse af  \r\n\r\n bestemmelserne i vejledningen for besøgende i klitter og klitplantager.  \r\n\r\n Opstilling af telte i dagtimerne - fra kl. 07-21 - er tilladt. På  \r\n\r\n strandbredder åbne for motorkørsel må campingvogne henstilles i samme  \r\n\r\n tidsrum. </P>  \r\n\r\n<P>Forseelser påtales på stedet. Efterkommes klitfogedens henstillinger ikke,  \r\n\r\n søges bistand hos politiet for såvidt angår overtrædelse af bestemmelser  \r\n\r\n vedrørende publikums færdsel og ophold. Større overtrædelser af  \r\n\r\n sandflugtslovens bestemmelser (f.eks. vedr. byggeri, vejanlæg, hegning  \r\n\r\n o.lign.) meddeles omgående til det kommunale medlem og statsskovdistriktet.  \r\n\r\n</P>  \r\n\r\n<P>Vedrørende C: </P>  \r\n\r\n<P>Klitfogeden sørger efter aftale med det kommunale medlem for, at de  \r\n\r\n godkendte dæmpningsarbejder bliver udført. Han skal således antage den  \r\n\r\n nødvendige, kvalificerede arbejdskraft, anvise og lede arbejdet, vejlede og  \r\n\r\n kontrollere arbejderne og ved udførelse af akkordarbejde foretage opmåling af  \r\n\r\n de præsterede ydelser. </P>  \r\n\r\n<P>Efter statsskovdistriktets nærmere bestemmelse gælder enten </P>  \r\n\r\n<P CLASS=PUNKT> <B>1.</B> Klitfogeden er ansvarlig for, at de ham pålagte  \r\n\r\n regnskabsmæssige opgaver udføres forskriftsmæssigt, og at fristen for  \r\n\r\n aflevering af regnskabet overholdes </P>  \r\n\r\n<P>eller </P>  \r\n\r\n<P CLASS=PUNKT> <B>2.</B> Klitfogeden kontrollerer de af arbejderne udfyldte  \r\n\r\n timesedler, som afleveres til det kommunale medlem. </P>  \r\n\r\n<P>Afskedigelse. </P>  \r\n\r\n<P>Klitfogeden kan afskediges og selv søge sin afsked med 3 måneders varsel.  \r\n\r\n Kriminelle forseelser eller grov tjenstlig forsømmelse kan medføre  \r\n\r\n øjeblikkelig afskedigelse. </P>  \r\n\r\n<P>Ikrafttrædelse. </P>  \r\n\r\n<P>Nærværende instruks træder i kraft den 1. maj 1984. Samtidigt ophæves  \r\n\r\n klitdirektoratets instruks af 1. juni 1962 for klitfogederne. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>SKOVSTYRELSEN, den 24. APR. 1984. </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>H. Frølund </P>  \r\n\r\n<P CLASS=MINISTER ALIGN=RIGHT>/ V. Stephansen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19846029623"
        },
        {
            "displayName": "Entydig dokumentidentifikation",
            "displayValue": "CM008044"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "06/07/2007"
        },
        {
            "displayName": "Dokumenttype",
            "displayValue": "Instruks"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "60296"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "24/04/1984"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "By- og Landskabsstyrelsen/Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Skovstyrelsen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}