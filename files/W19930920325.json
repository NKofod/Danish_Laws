{
    "id": 156841,
    "title": "Ankestyrelsens principafgørelse O-23-93 om kontanthjælp - restskat - nettoindtægt - supplerende kontanthjælp",
    "documentTypeId": "240",
    "isSagsforlobPeriodValid": true,
    "shortName": "KEN nr 9203 af 15/04/1993",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-23-93 om kontanthjælp - restskat - nettoindtægt - supplerende kontanthjælp</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ved beregning af supplerende kontanthjælp skal der foretages fradrag for restskat i indtægten, før denne fradrages i hjælpen, hvis restskatten forfalder til betaling i den periode, hvor der ydes hjælp.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 829 af 1. oktober 1992 - § 38, stk. 1</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning nr. 49 af 5. marts 1987 om kontanthjælp efter bistandsloven - pkt. 10</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En mand blev sygemeldt den 5. februar 1989 og modtog sygedagpenge. Kommunen havde fra den 1. januar 1990 udbetalt supplerende kontanthjælp til ham og fra marts 1990 blev der iværksat revalideringsforanstaltninger.</p>\r\n<p>Amtsankenævnet fandt, at ansøger var berettiget til at få udbetalt kontanthjælp som supplement til sygedagpenge med tilbagevirkende kraft fra den 6. maj 1989.</p>\r\n<p>Ansøger havde en restskat fra 1988 som forfaldt oktober, november og december 1989.</p>\r\n<p>Kommunen henviste i januar 1991 til, at det af bistandslovens § 38 fremgår, at i den beregnede samlede kontanthjælp fratrækkes pågældende og ægtefællens indtægter. Såfremt indtægten i skattemæssig henseende er A-indkomst foretages fradraget med nettobeløbet.</p>\r\n<p>Kommunen henviste desuden til Socialministeriets vejledning nr. 49 af 5. marts 1987 om kontanthjælp efter bistandslovens pkt. 24, hvorefter spørgsmål om gæld til det offentlige, herunder skatterestancer og bøder falder uden for § 46 og må løses efter de regler, der i øvrigt gælder for det pågældende gældsforhold. § 46 drejer sig om gældssanering, men reglen er, at gæld til det offentlige ikke kan afholdes efter bistandsloven.</p>\r\n<p>Kommunen anførte endvidere, at reglerne om udmåling af kontanthjælp og fradrag for indtægter betyder, at der ikke kan foretages fradrag i indtægten for afvikling af gæld vedrørende restskat. Det er den fulde indtægt minus A-skat, der fradrages.</p>\r\n<p>Amtsankenævnet henviste til, at i følge gældende regler skal der ved beregning af et supplement kun foretages fradrag for nettoindtægt, herved forstås bruttoindtægt før fradrag af såvel A-skat og B-skat samt eventuel restskat, der forfalder til betaling inden for de betalingsterminer, der er fastsat eller aftalt med skattemyndighederne. Kommunen henviste i klagen til Ankestyrelsen til, at nævnet havde henvist til Socialministeriets vejledning af 26. juni 1987, punkt 48 (vejledning om hjælp efter bistandslovens § 42), selv om ansøger på tidspunktet, hvor restskatten forfaldt til betaling ikke var anerkendt som revalidend.</p>\r\n<p>Kommunen henviste endvidere til, at der ikke var en lignende passus i vejledningen om kontanthjælp og spørgsmålet om beregning af supplement ville udelukkende være aktuelt i forhold til bistandslovens § 37 efter indførelse af bruttorevalideringsydelse.</p>\r\n<p>Sagen blev behandlet i principielt møde til afklaring af, om der ved beregning af nettoindtægten i forbindelse med udmåling af supplerende kontanthjælp udover fradrag for A-skat skal ske fradrag for restskat, der forfalder til betaling i den periode, hvor der ydes hjælp.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at det af reglerne om udmåling af hjælp i henhold til bistandslovens § 37 eller af kontanthjælpsvejledningen ikke kan udledes, at der ved udmålingen af supplerende kontanthjælp ikke skal foretages fradrag for restskat i indtægten, før denne fradrages i hjælpen, hvis restskatten forfalder til betaling indenfor de betalingsterminer, der er fastsat af eller aftalt med skattemyndighederne.</p>\r\n<p>Da ansøgers restskat forfaldt til betaling i oktober, november og december 1989, fandt Ankestyrelsen, at der skulle ske fradrag af restskatten i hans indtægt, før nettoindtægten blev fradraget i den udmålte kontanthjælp.</p>\r\n<p>Ankestyrelsen tiltrådte således amtsankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19930920325"
        },
        {
            "displayName": "Entydig dokumentidentifikation",
            "displayValue": "BS009631"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9203"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "15/04/1993"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 21041-91"
        },
        {
            "displayName": "Stikord",
            "displayValue": "O-23-93"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}