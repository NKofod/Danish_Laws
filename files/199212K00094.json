{
    "id": 111312,
    "title": "1992 LSF 94   FORSLAG TIL LOV OM ÆNDRING AF LOV OM KVALITETSKONTROL MED FISK OG   FISKEVARER ",
    "documentTypeId": "400",
    "isSagsforlobPeriodValid": false,
    "shortName": "1992/1 LSF 94",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 94 </P>  \r\n\r\n<P></P>  \r\n\r\n<P>Forslag til Lov om ændring af lov om kvalitetskontrol med fisk og  \r\n\r\n fiskevarer </P>  \r\n\r\n<P></P>  \r\n\r\n<P>Fremsat af fiskeriministeren (Kent Kirk) </P>  \r\n\r\n<P></P>  \r\n\r\n<P>den 18. november 1992 </P>  \r\n\r\n<P></P>  \r\n\r\n<P>Vedtaget ved tredjebehandling den 18. december 1992 </P>  \r\n\r\n<P></P>  \r\n\r\n<P><a href=\"document.aspx?accn=A19920105230\"> Lov nr. 1052 af 23/12/1992</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om kvalitetskontrol med fisk og fiskevarer, jf. lovbekendtgørelse  \r\n\r\n nr. 339 af 29. maj 1987, foretages følgende ændringer: </P>  \r\n\r\n<P> <B>1.</B> I <I>§ 11 a</I> indsættes som <I>stk. 3:</I>  </P>  \r\n\r\n<P>&#187; <I>Stk. 3.</I> Fiskeriministeren kan fastsætte regler eller træffe  \r\n\r\n bestemmelse om betaling fra fiskerierhvervets side af de udgifter, der er  \r\n\r\n forbundet med overvågning af de områder og varer, som er nævnt i stk.  \r\n\r\n 1.&#171; </P>  \r\n\r\n<P> <B>2.</B> Overskriften til <I>kapitel 3</I> affattes således: </P>  \r\n\r\n<P> <I>&#187;Registrering og autorisation&#171;.</I>  </P>  \r\n\r\n<P> <B>3.</B> I <I>kapitel 3, afsnit A,</I> affattes overskriften således:  \r\n\r\n</P>  \r\n\r\n<P> <I>&#187;A. Registrering&#171;.</I>  </P>  \r\n\r\n<P> <B>4.</B>  <I>§ 12</I> affattes således: </P>  \r\n\r\n<P>&#187; <B>§ 12.</B> Anden handel end detailhandel med fisk og fiskevarer  \r\n\r\n må kun finde sted i en virksomhed, der er registreret af fiskeriministeren.  \r\n\r\n Handelen må ikke påbegyndes forud for virksomhedens registrering. Det samme  \r\n\r\n gælder i tilfælde af virksomhedens flytning. Ved forretningens overgang til  \r\n\r\n andre og ved dens ophør skal Fiskeriministeriet underrettes herom inden 14  \r\n\r\n dage. </P>  \r\n\r\n<P> <I>Stk. 2.</I> Reglerne i stk. 1 gælder også for markeder, hvor der  \r\n\r\n udelukkende frembydes varer til engrossalg, og hvor varerne ikke oplagres  \r\n\r\n efter salget. </P>  \r\n\r\n<P> <I>Stk. 3.</I> Det er en forudsætning for registrering, at betingelserne  \r\n\r\n efter § 8 og de yderligere betingelser vedrørende indretning, udstyr m.v.,  \r\n\r\n der gælder efter anden lovgivning, er opfyldt. </P>  \r\n\r\n<P> <I>Stk. 4.</I> Ved registrering tildeles et registreringsnummer. </P>  \r\n\r\n<P> <I>Stk. 5.</I> Fiskeriministeren fastsætter en årlig registreringsafgift  \r\n\r\n til dækning af udgifterne ved registreringsordningen og den dermed forbundne  \r\n\r\n kontrol.&#171; </P>  \r\n\r\n<P> <B>5.</B> I <I>§ 14, stk. 1,</I> indføjes efter &#187;virksomhed&#171;:  \r\n\r\n &#187;, herunder et fartøj&#171;. </P>  \r\n\r\n<P> <B>6.</B>  <I>§ 14, stk. 4,</I> affattes således: </P>  \r\n\r\n<P>&#187; <I>Stk. 4.</I> Ved autorisation tildeler fiskeriministeren  \r\n\r\n virksomheden, herunder fartøjet, et eller flere autorisationsnumre. Disse  \r\n\r\n skal anvendes ved mærkning af færdigvarer.&#171; </P>  \r\n\r\n<P> <B>7.</B> Overskriften til <I>kapitel 4</I> affattes således: </P>  \r\n\r\n<P> <I>&#187;Indførsel og udførsel&#171;.</I>  </P>  \r\n\r\n<P> <B>8.</B>  <I>§ 17, stk. 1,</I> affattes således: </P>  \r\n\r\n<P>&#187;Lovens regler om fisks og fiskevarers sortering, pakning, mærkning,  \r\n\r\n emballering, opbevaring og kvalitet finder også anvendelse på sådanne  \r\n\r\n udenlandske varer, der modtages her i landet fra et andet EF-land eller fra  \r\n\r\n et tredjeland, medmindre varen kun føres gennem landet som transitgods mellem  \r\n\r\n tredjelande.&#171; </P>  \r\n\r\n<P> <B>9.</B> I <I>§ 17</I> indsættes efter stk. 1 som nyt stykke: </P>  \r\n\r\n<P>&#187; <I>Stk. 2.</I> Ved import fra et tredjeland af fisk og fiskevarer  \r\n\r\n med henblik på salg inden for EF betales en af fiskeriministeren fastsat  \r\n\r\n afgift til dækning af de med kontrollen forbundne udgifter.&#171; </P>  \r\n\r\n<P>Stk. 2 bliver herefter stk. 3. </P>  \r\n\r\n<P> <B>10.</B> I <I>§ 18, stk. 2,</I> udgår &#187;efter forhandling med  \r\n\r\n kvalitetsudvalget&#171;, og &#187;eksport af fisk og fiskevarer&#171; ændres  \r\n\r\n til: &#187;udførsel af fisk og fiskevarer til tredjelande&#171;. </P>  \r\n\r\n<P> <B>11.</B> I <I>§ 18</I> indsættes som <I>stk. 3:</I>  </P>  \r\n\r\n<P>&#187; <I>Stk. 3.</I> Fiskeriministeren kan fastsætte regler eller træffe  \r\n\r\n bestemmelse om betaling for udstedelse af kontrolattester  \r\n\r\n (sundhedscertifikater) m.v. for fisk og fiskevarer til dækning af de dermed  \r\n\r\n forbundne udgifter.&#171; </P>  \r\n\r\n<P> <B>12.</B> I <I>§ 23, stk. 3, 1. pkt.,</I> indføjes efter  \r\n\r\n &#187;udøvelse&#171;: &#187;eller for fastsættelse og opkrævning af den  \r\n\r\n betaling, der er omfattet af loven og de i medfør heraf fastsatte  \r\n\r\n forskrifter&#171;. </P>  \r\n\r\n<P> <B>13.</B> I <I>§ 26, stk. 1, 1. pkt.,</I> ændres &#187;7&#171; til:  \r\n\r\n &#187;8&#171;. </P>  \r\n\r\n<P> <B>14.</B> Efter § 26 indsættes i <I>kapitel 6:</I>  </P>  \r\n\r\n<P>&#187; <I>E. Afgifter og betalinger</I>  </P>  \r\n\r\n<P> <B>§ 26 a.</B> Fiskeriministeren fastsætter afgifter og betalinger i  \r\n\r\n henhold til loven, herunder nedsættelse af disse, efter forhandling med det  \r\n\r\n kvalitetsudvalg, der er nævnt i § 26. Ved fastsættelsen kan der træffes  \r\n\r\n bestemmelse om såvel afgifternes og betalingernes størrelse som principperne  \r\n\r\n for beregningen og fordelingen samt dækningsgraden.&#171; </P>  \r\n\r\n<P> <B>15.</B> I <I>§ 28, stk. 1, litra a,</I> indføjes efter  \r\n\r\n &#187;tilvirker&#171;: &#187;, pakker, opbevarer&#171;. </P>  \r\n\r\n<P> <B>16.</B> I <I>§ 28, stk. 1, litra b,</I> ændres &#187;godkendelse&#171;  \r\n\r\n til: &#187;registrering&#171;. </P>  \r\n\r\n<P> <B>17.</B> I <I>§ 28, stk. 2, 1.</I> og <I>2. pkt.,</I> indføjes efter  \r\n\r\n &#187;autorisation,&#187;: &#187;registrering,&#187;. </P>  \r\n\r\n<P> <B>§ 2</B>  </P>  \r\n\r\n<P>Tidspunktet for lovens ikrafttræden bestemmes af fiskeriministeren. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om kvalitetskontrol med fisk og fiskevarer, jf. lovbekendtgørelse  \r\n\r\n nr. 339 af 29. maj 1987, foretages følgende ændringer: </P>  \r\n\r\n<P> <B>1.</B> I <I>§ 11 a</I> indsættes som stk. 3: </P>  \r\n\r\n<P>&#187; <I>Stk. 3.</I> Fiskeriministeren kan fastsætte regler eller træffe  \r\n\r\n bestemmelse om betaling fra fiskerierhvervets side af de udgifter, der er  \r\n\r\n forbundet med overvågning af de områder og varer, som er nævnt i stk.  \r\n\r\n 1.&#171; </P>  \r\n\r\n<P> <B>2.</B> Overskriften til kapitel 3 affattes således: </P>  \r\n\r\n<P>&#187;Registrering og autorisation&#171;. </P>  \r\n\r\n<P> <B>3.</B> I kapitel 3, afsnit A, affattes overskriften således: </P>  \r\n\r\n<P>&#187;A. Registrering&#171;. </P>  \r\n\r\n<P> <B>4.</B>  <I>§ 12</I> affattes således: </P>  \r\n\r\n<P>&#187; <B>§ 12.</B> Anden handel end detailhandel med fisk og fiskevarer  \r\n\r\n må kun finde sted i en virksomhed, der er registreret af fiskeriministeren.  \r\n\r\n Handelen må ikke påbegyndes forud for virksomhedens registrering. Det samme  \r\n\r\n gælder i tilfælde af virksomhedens flytning. Ved forretningens overgang til  \r\n\r\n andre og ved dens ophør skal Fiskeriministeriet underrettes herom inden 14  \r\n\r\n dage. </P>  \r\n\r\n<P> <I>Stk. 2.</I> Reglerne i stk. 1 gælder også for markeder, hvor der  \r\n\r\n udelukkende frembydes varer til engrossalg, og hvor varerne ikke oplagres  \r\n\r\n efter salget. </P>  \r\n\r\n<P> <I>Stk. 3.</I> Det er en forudsætning for registrering, at betingelserne  \r\n\r\n efter § 8 og de yderligere betingelser vedrørende indretning, udstyr m.v.,  \r\n\r\n der gælder efter anden lovgivning, er opfyldt. </P>  \r\n\r\n<P> <I>Stk. 4.</I> Ved registrering tildeles et registreringsnummer. </P>  \r\n\r\n<P> <I>Stk. 5.</I> Fiskeriministeren fastsætter en årlig registreringsafgift  \r\n\r\n til dækning af udgifterne ved registreringsordningen og den dermed forbundne  \r\n\r\n kontrol.&#171; </P>  \r\n\r\n<P> <B>5.</B> I <I>§ 14, stk. 1,</I> indføjes efter &#187;virksomhed&#171;:  \r\n\r\n &#187;, herunder et fartøj&#171;. </P>  \r\n\r\n<P> <B>6.</B>  <I>§ 14, stk. 4,</I> affattes således: </P>  \r\n\r\n<P>&#187; <I>Stk. 4.</I> Ved autorisation tildeler fiskeriministeren  \r\n\r\n virksomheden, herunder fartøjet, et eller flere autorisationsnumre. Disse  \r\n\r\n skal anvendes ved mærkning af færdigvarer.&#171; </P>  \r\n\r\n<P> <B>7.</B> Overskriften til kapitel 4 affattes således: </P>  \r\n\r\n<P>&#187;Indførsel og udførsel&#171;. </P>  \r\n\r\n<P> <B>8.</B>  <I>§ 17, stk. 1,</I> affattes således: </P>  \r\n\r\n<P>&#187; <B>§ 17.</B> Lovens regler om fisk og fiskevarers sortering,  \r\n\r\n pakning, mærkning, emballering, opbevaring og kvalitet finder også anvendelse  \r\n\r\n på sådanne udenlandske varer, der modtages her i landet fra et andet EF-land  \r\n\r\n eller fra et tredieland, medmindre varen kun føres gennem landet som  \r\n\r\n transitgods mellem tredielande.&#171; </P>  \r\n\r\n<P> <B>9.</B> I <I>§ 17</I> indsættes efter stk. 1 som nyt stykke: </P>  \r\n\r\n<P>&#187; <I>Stk. 2.</I> Ved import fra et tredieland af fisk og fiskevarer  \r\n\r\n med henblik på salg inden for EF betales en af fiskeriministeren fastsat  \r\n\r\n afgift til dækning af de med kontrollen forbundne udgifter.&#171; </P>  \r\n\r\n<P>Stk. 2 bliver herefter stk. 3. </P>  \r\n\r\n<P> <B>10.</B> I <I>§ 18, stk. 2,</I> udgår &#187;efter forhandling med  \r\n\r\n kvalitetsudvalget&#171;, og &#187;eksport af fisk og fiskevarer&#171; ændres  \r\n\r\n til: &#187;udførsel af fisk og fiskevarer til tredielande&#171;. </P>  \r\n\r\n<P> <B>11.</B> I <I>§ 18</I> indsættes som stk. 3: </P>  \r\n\r\n<P>&#187; <I>Stk. 3.</I> Fiskeriministeren kan fastsætte regler eller træffe  \r\n\r\n bestemmelse om betaling for udstedelse af kontrolattester  \r\n\r\n (sundhedscertifikater) m.v. for fisk og fiskevarer til dækning af de dermed  \r\n\r\n forbundne udgifter.&#171; </P>  \r\n\r\n<P> <B>12.</B> I <I>§ 23, stk. 3, 1. pkt.,</I> indføjes efter  \r\n\r\n &#187;udøvelse&#171;: &#187;eller for fastsættelse og opkrævning af den  \r\n\r\n betaling, der er omfattet af loven og de i medfør heraf fastsatte  \r\n\r\n forskrifter&#171;. </P>  \r\n\r\n<P> <B>13.</B> I <I>§ 26, stk. 1, 1. pkt.,</I> ændres &#187;7&#171; til:  \r\n\r\n &#187;8&#171;. </P>  \r\n\r\n<P> <B>14.</B> Efter <I>§ 26</I> indsættes i kapitel 6: </P>  \r\n\r\n<P>&#187; <B>E.</B> Afgifter og betalinger </P>  \r\n\r\n<P> <B>§ 26 a.</B> Fiskeriministeren fastsætter afgifter og betalinger i  \r\n\r\n henhold til loven, herunder nedsættelse af disse, efter forhandling med det  \r\n\r\n kvalitetsudvalg, der er nævnt i § 26. Ved fastsættelsen kan der træffes  \r\n\r\n bestemmelse om såvel afgifternes og betalingernes størrelse som principperne  \r\n\r\n for beregningen og fordelingen samt dækningsgraden.&#171; </P>  \r\n\r\n<P> <B>15.</B> I <I>§ 28, stk. 1, litra a,</I> indføjes efter  \r\n\r\n &#187;tilvirker&#171;: &#187;, pakker, opbevarer&#171;. </P>  \r\n\r\n<P> <B>16.</B> I <I>§ 28, stk. 1, litra b,</I> ændres &#187;godkendelse&#171;  \r\n\r\n til: &#187;registrering&#171;. </P>  \r\n\r\n<P> <B>17.</B> I <I>§ 28, stk. 2, 1. og 2. pkt.,</I> indføjes efter  \r\n\r\n &#187;autorisation,&#187;: &#187;registrering,&#187;. </P>  \r\n\r\n<P> <B>§ 2</B>  </P>  \r\n\r\n<P>Tidspunktet for lovens ikrafttræden bestemmes af fiskeriministeren. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>I. Almindelige bemærkninger </P>  \r\n\r\n<P>Lov nr. 167 af 12. maj 1965 om kvalitetskontrol med fisk og fiskevarer er  \r\n\r\n ændret ved lov nr. 139 af 24. april 1975, lov nr. 560 af 30. november 1983 og  \r\n\r\n lov nr. 221 af 22. april 1987, men loven fremtræder dog i sin nuværende  \r\n\r\n udformning i hovedtrækkene som ved vedtagelsen i 1965, se Fiskeriministeriets  \r\n\r\n lovbekendtgørelse nr. 339 af 29. maj 1987. </P>  \r\n\r\n<P>Med sigte på realiseringen af Det indre Marked pr. 1. januar 1993 er det  \r\n\r\n nu påkrævet at foreslå visse yderligere ændringer af loven. </P>  \r\n\r\n<P>Lovforslaget har navnlig baggrund i 5 EF-direktiver, som gør det  \r\n\r\n nødvendigt med en vis udbygning af den brugerbetaling af kontroludgifterne,  \r\n\r\n der er knyttet til den gældende autorisationsordning, jf. lovens § 14, stk.  \r\n\r\n 5. </P>  \r\n\r\n<P>Det drejer sig om følgende 5 direktiver: </P>  \r\n\r\n<P>Rådets direktiv af 11. december 1989 om veterinærkontrol i samhandelen i  \r\n\r\n Fællesskabet med henblik på gennemførelse af det indre marked (89/662/EØF),  \r\n\r\n samhandelsdirektivet, </P>  \r\n\r\n<P>Rådets direktiv af 10. december 1990 om fastsættelse af principperne for  \r\n\r\n tilrettelæggelse af veterinærkontrollen for tredielandsprodukter, der føres  \r\n\r\n ind i Fællesskabet (90/675/EØF), tredielandsdirektivet, </P>  \r\n\r\n<P>Rådets direktiv af 15. juli 1991 om sundhedsmæssige betingelser for  \r\n\r\n produktion og afsætning af levende toskallede bløddyr (91/492/EØF),  \r\n\r\n muslingedirektivet, </P>  \r\n\r\n<P>Rådets direktiv af 22. juli 1991 om sundhedsmæssige betingelser for  \r\n\r\n produktion og afsætning af fiskerivarer (91/493/EØF), hygiejnedirektivet, og  \r\n\r\n</P>  \r\n\r\n<P>Rådets direktiv af 16. juni 1992 om fastsættelse af minimumshygiejneregler  \r\n\r\n for fiskerivarer fremstillet om bord på visse fartøjer i overensstemmelse med  \r\n\r\n artikel 3, stk. 1, litra a, nr. i, i direktiv 91/493/EØF (92/48/EØF), om  \r\n\r\n bord-direktivet. </P>  \r\n\r\n<P>Fiskeriministeriet har ved fastsættelse af autorisationsafgifterne  \r\n\r\n tilstræbt dækning af de udgifter, der er forbundet med kontrol med de  \r\n\r\n autoriserede virksomheder. Dette grundlæggende princip vil blive fastholdt  \r\n\r\n ved udbygningen af loven med den brugerbetaling, som omfattes af  \r\n\r\n lovforslaget. </P>  \r\n\r\n<P>Der foreslås derfor tillige tilvejebragt hjemmel til at pålægge  \r\n\r\n fiskerierhvervet at bidrage økonomisk til dækning af udgifterne ved  \r\n\r\n gennemførelse af undersøgelser af fisk fra områder, hvor der er risiko for,  \r\n\r\n at fisken kan være forurenet. </P>  \r\n\r\n<P>Endvidere foreslås indføjet hjemmel i loven til etablering af en  \r\n\r\n registreringsordning for al anden handel end detailhandel med fisk og  \r\n\r\n fiskevarer. </P>  \r\n\r\n<P>Med den hidtidige hjemmel til opkrævning af autorisationsafgifter har det  \r\n\r\n ikke været muligt at opnå den forventede indtægt til dækning af udgifterne  \r\n\r\n ved kontrol med de autoriserede virksomheder. </P>  \r\n\r\n<P> <I>A. Forslagets økonomiske og administrative konsekvenser</I>  </P>  \r\n\r\n<P>Der må forventes øgede udgifter til kontrol som følge af gennemførelse af  \r\n\r\n de nye EF-bestemmelser på området, men omfanget heraf er endnu usikkert og  \r\n\r\n beror på de endelige gennemførelsesbestemmelser, som fastsættes af EF. Dertil  \r\n\r\n kommer konsekvenserne af fremtidige, endnu ukendte EF-regler. </P>  \r\n\r\n<P>De muligt øgede udgifter forudsættes i henhold til lovforslaget dækket af  \r\n\r\n brugerne, der gennem forslagets § 1, nr. 14, inddrages i betalingernes  \r\n\r\n tilrettelæggelse og fordeling. </P>  \r\n\r\n<P>Autorisationsafgiften betales for tiden af ca. 780 virksomheder (ca. 600 i  \r\n\r\n Danmark og ca. 180 i Grønland) inden for fiskeindustrien. Heri er medregnet  \r\n\r\n ca. 100 fartøjer (ca. 40 danske og ca. 60 grønlandske). </P>  \r\n\r\n<P>For 1993 påregnes ved lovforslaget en merindtægt på 7,1 mio. kr. og  \r\n\r\n således en samlet indtægt på ca. 17 mio. kr. som brugerfinansiering af  \r\n\r\n Fiskeritilsynets og Fiskerikontrollens udgifter ved kontrolforanstaltninger  \r\n\r\n m.v. i henhold til loven. </P>  \r\n\r\n<P> <I>II. Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Der foreslås hjemmel til at afkræve fiskerierhvervet bidrag til dækning af  \r\n\r\n udgifterne ved overvågningsundersøgelser ved f.eks. forekomst af alger. </P>  \r\n\r\n<P>Den foreslåede brugerbetaling vil blive fastsat efter forhandling med  \r\n\r\n Fiskeriministeriets Kvalitetsudvalg, se forslaget under nr. 14 og  \r\n\r\n bemærkningerne til dette forslag. </P>  \r\n\r\n<P>Til nr. 2 </P>  \r\n\r\n<P>Det foreslås, at den nuværende anmeldelses- og godkendelsesordning for  \r\n\r\n anden handel end detailhandel med fisk og fiskevarer afløses af en  \r\n\r\n registreringsordning, jf. det anførte i de almindelige bemærkninger om  \r\n\r\n behovet for udbygning af loven som følge af EF-reglerne. </P>  \r\n\r\n<P>Til nr. 3 </P>  \r\n\r\n<P>Der henvises til bemærkningerne til nr. 2. </P>  \r\n\r\n<P>Til nr. 4 </P>  \r\n\r\n<P>Den gældende godkendelsesordning er hidtil kun blevet håndhævet over for  \r\n\r\n eksportører, der ikke er indehavere af autoriserede virksomheder  \r\n\r\n (skrivebordseksportører) og over for enkelte erhvervsdrivende, der kun  \r\n\r\n afsætter fisk på hjemmemarkedet en gros. </P>  \r\n\r\n<P>Det er hensigten at administrere den foreslåede registreringsordning  \r\n\r\n således, at den skal omfatte enhver anden handel end detailhandel med fisk og  \r\n\r\n fiskevarer, herunder import. Erfaringerne gennem de senere år taler iøvrigt  \r\n\r\n for, at importører - af forbrugerbeskyttelsesmæssige årsager - også bør være  \r\n\r\n omfattet af ordningen. Man vil dog ikke umiddelbart anse autoriserede  \r\n\r\n virksomheder som omfattet og ikke kræve en selvstændig registrering af disse.  \r\n\r\n</P>  \r\n\r\n<P>Der kan tillige henvises til, at der skal gennemføres nye importregler som  \r\n\r\n følge af samhandelsdirektivet og tredielandsdirektivet, se ovenfor i de  \r\n\r\n almindelige bemærkninger. I disse 2 direktiver sondres der mellem samhandel  \r\n\r\n inden for EF og import fra tredielande. </P>  \r\n\r\n<P>Den foreslåede nye bestemmelse i § 12, stk. 2, skal ses på baggrund af  \r\n\r\n artikel 7, stk. 1, 3. afsnit, i hygiejnedirektivet, der angår krav om  \r\n\r\n registrering af fiskeauktioner og engrosmarkeder. </P>  \r\n\r\n<P>Kravet om registrering af fiskeauktioner er allerede opfyldt, idet disse  \r\n\r\n er omfattet af den gældende autorisationsordning. </P>  \r\n\r\n<P>I hygiejnedirektivet og om bord-direktivet er der tale om registrering af  \r\n\r\n fiskerfartøjer, hvor der om bord foretages kogning af rejer og bløddyr uden  \r\n\r\n anden efterfølgende behandling end afkøling, nedfrysning af fisk uden  \r\n\r\n efterfølgende emballering og opbevaring af fisk i kølet havvand. Der kan  \r\n\r\n henvises til dels hygiejnedirektivets artikel 3, stk. 1 a, ii, 2. afsnit  \r\n\r\n (kogning af rejer og bløddyr), dels stk. 9 i Bilag II til om bord-direktivet  \r\n\r\n - nedfrysning af fisk og havvandskøling af fisk. </P>  \r\n\r\n<P>Også dette registreringskrav med hensyn til visse fiskerfartøjer er i  \r\n\r\n realiteten allerede opfyldt, idet de førstnævnte 2 aktiviteter er omfattet af  \r\n\r\n autorisationsordningen, medens tankkøling af fisk er betinget af  \r\n\r\n Fiskeriministeriets godkendelse. </P>  \r\n\r\n<P>Der påtænkes indtil videre ikke med hjemmel i lovens § 14, stk. 1, stillet  \r\n\r\n krav om autorisation til sædvanlig opbevaring af fisk om bord i  \r\n\r\n fiskerfartøjer, dvs. i de tilfælde, hvor der kun foregår traditionel  \r\n\r\n opbevaring af fangsterne. I sådanne situationer kan der fortsat dispenseres i  \r\n\r\n henhold til lovens § 14, stk. 2, 2. pkt. </P>  \r\n\r\n<P>De foreslåede nye bestemmelser i § 12, stk. 3-5, svarer til de gældende  \r\n\r\n bestemmelser for autoriserede virksomheder, jf. lovens § 15, stk. 1, og § 14,  \r\n\r\n stk. 4-5. </P>  \r\n\r\n<P>Forslaget om den nye bestemmelse i § 12, stk. 5, findes således rimeligt  \r\n\r\n til sikring af brugerbetaling på dette område for den gennemførte kontrol og  \r\n\r\n administration. Den foreslåede registreringsafgift vil blive fastsat efter  \r\n\r\n forhandling med Fiskeriministeriets Kvalitetsudvalg, se forslaget under nr.  \r\n\r\n 14 og bemærkningerne til dette forslag. </P>  \r\n\r\n<P>Til nr. 5 </P>  \r\n\r\n<P>Forslaget skal ses som en tydeliggørelse af, at autorisationskravet også  \r\n\r\n gælder for fartøjer, hvilket er i overensstemmelse med den hidtil fulgte  \r\n\r\n praksis. </P>  \r\n\r\n<P>Til nr. 6 </P>  \r\n\r\n<P>Der henvises til bemærkningerne til nr. 5. </P>  \r\n\r\n<P>Til nr. 7 </P>  \r\n\r\n<P>Den foreslåede nye overskrift er for så vidt kun af redaktionel karakter,  \r\n\r\n se dog bemærkningerne til nr. 8. </P>  \r\n\r\n<P>Til nr. 8 </P>  \r\n\r\n<P>Forslaget om denne ændring skal ses på baggrund af de nye regler om  \r\n\r\n henholdsvis samhandel inden for EF og indførsel fra tredielande, der skal  \r\n\r\n gennemføres i forbindelse med realiseringen af Det indre Marked pr. 1. januar  \r\n\r\n 1993, jf. samhandelsdirektivet og tredielandsdirektivet. </P>  \r\n\r\n<P>Til nr. 9 </P>  \r\n\r\n<P>Dette forslag har ligeledes sammenhæng med de 2 direktiver, der er nævnt i  \r\n\r\n bemærkningerne til nr. 8. Den foreslåede importafgift vil blive fastsat efter  \r\n\r\n forhandling med Fiskeriministeriets Kvalitetsudvalg, se forslaget under nr.  \r\n\r\n 14 og bemærkningerne til dette forslag. </P>  \r\n\r\n<P>Til nr. 10 </P>  \r\n\r\n<P>Der henvises til bemærkningerne til nr. 9. Også den foreslåede  \r\n\r\n eksportafgift vil blive fastsat efter forhandling med kvalitetsudvalget. Den  \r\n\r\n første af de 2 foreslåede ændringer er således kun af redaktionel karakter.  \r\n\r\n</P>  \r\n\r\n<P>Til nr. 11 </P>  \r\n\r\n<P>Det findes hensigtsmæssigt, at § 18, stk. 2, suppleres med den foreslåede  \r\n\r\n hjemmel til at afkræve betaling for udstedelse af kontrolattester  \r\n\r\n (sundhedscertifikater) for fisk og fiskevarer. I visse tilfælde er baggrunden  \r\n\r\n for udstedelse af sådanne attester, at det forlanges af vedkommende  \r\n\r\n kompetente myndigheder i det land, hvortil eksport skal ske. I andre tilfælde  \r\n\r\n er årsagen, at de udenlandske kunder ønsker, at varerne ledsages af  \r\n\r\n kontrolattester. Grundlaget for udstedelse af kontrolattester er, at  \r\n\r\n stikprøver af de konkrete partier er undersøgt af de kontrollerende  \r\n\r\n myndigheder med hensyn til navnlig kvaliteten. Den foreslåede brugerbetaling  \r\n\r\n for den serviceydelse, som denne attestudstedelse er udtryk for, må anses for  \r\n\r\n rimelig. Fastsættelse af betaling vil ske efter forhandling med  \r\n\r\n kvalitetsudvalget, se forslaget under nr. 14 og bemærkningerne til dette  \r\n\r\n forslag. </P>  \r\n\r\n<P>Til nr. 12 </P>  \r\n\r\n<P>Forslaget er fundet rimeligt som en konsekvens af ændringsforslagene under  \r\n\r\n nr. 1, 4 og 9-11, dvs. lovforslagets § 11 a, stk. 3, § 12, stk. 5, § 17, stk.  \r\n\r\n 2, og den foreslåede ændring af lovens § 18, stk. 2, samt § 18, stk. 3, i  \r\n\r\n forslaget. Se også de gældende betalingshjemler i lovens § 14, stk. 5, og §  \r\n\r\n 16, stk. 2. </P>  \r\n\r\n<P>Til nr. 13 </P>  \r\n\r\n<P>Den foreslåede udvidelse af antallet af erhvervsrepræsentanter i udvalget  \r\n\r\n tager sigte på at imødekomme et ønske fra Danske Fiskeres Producent  \r\n\r\n Organisation om at blive repræsenteret. Det er Fiskeriministeriets  \r\n\r\n opfattelse, at producentorganisationerne indtager en særstilling i  \r\n\r\n forbindelse med omsætning af fisk, hvorfor det ikke forekommer urimeligt, at  \r\n\r\n disse organisationer får mulighed for at gøre deres synspunkter gældende i  \r\n\r\n udvalget. Ved en udvidelse af medlemstallet vil Fiskeriministeriet imødekomme  \r\n\r\n den fremsatte optagelsesanmodning således, at nævnte organisation opfordres  \r\n\r\n til sammen med de 2 andre producentorganisationer, Skagen Fiskernes Producent  \r\n\r\n Organisation og Notfiskernes Producent Organisation at udpege en fælles  \r\n\r\n repræsentant for de 3 producentorganisationer her i landet. </P>  \r\n\r\n<P>Til nr. 14 </P>  \r\n\r\n<P>Det anses for rimeligt, at fastsættelsen af de betalinger og afgifter, der  \r\n\r\n er omfattet af loven, sker efter forhandling med Fiskeriministeriets  \r\n\r\n Kvalitetsudvalg, hvori brugerne er repræsenteret. De 7  \r\n\r\n erhvervsrepræsentanter, som for tiden er medlemmer af kvalitetsudvalget, er  \r\n\r\n udpeget af følgende foreninger inden for fiskerierhvervet: Dansk  \r\n\r\n Fiskeriforening, Danmarks Havfiskeriforening, Danmarks Fiskeindustri- og  \r\n\r\n Eksportforening, Foreningen for Danmarks Fiske-Konservesindustri, nu  \r\n\r\n Konsumfiskeindustriens Arbejdsgiverforening, Danmarks Fiskehandlere og  \r\n\r\n Foreningen for Danmarks Fiskemel- og Fiskeolieindustri. </P>  \r\n\r\n<P>Forslaget skal ses i sammenhæng med ændringsforslagene under nr. 1, 4 og  \r\n\r\n 9-11, dvs. lovforslagets § 11 a, stk. 3, § 12, stk. 5, § 17, stk. 2, og den  \r\n\r\n foreslåede ændring af lovens § 18, stk. 2, samt § 18, stk. 3, i forslaget.  \r\n\r\n Den foreslåede forhandling vil ligeledes skulle gå forud for fastsættelse af  \r\n\r\n autorisationsafgifter i medfør af lovens § 14, stk. 5, og § 16, stk. 2. </P>  \r\n\r\n<P>Brugerne vil efter forslaget få mulighed for at gøre deres særlige  \r\n\r\n synspunkter gældende i kvalitetsudvalget med hensyn til f.eks. kriterier for  \r\n\r\n beregning af afgifterne og betalingerne. </P>  \r\n\r\n<P>Det er således muligt, at der vil blive fremsat specielle ønsker under  \r\n\r\n drøftelse af autorisationsafgifternes størrelse, bl.a. i retning af, at der  \r\n\r\n kan være visse rimelige og sociale hensyn at tage til mindre  \r\n\r\n fiskeindustrielle virksomheder. Set under eet påregnes en dækningsgrad  \r\n\r\n svarende til de direkte udgifter ved tilsyn, undersøgelser og kontrol. </P>  \r\n\r\n<P>Til nr. 15 </P>  \r\n\r\n<P>Den foreslåede tilføjelse skyldes, at der bør være samme mulighed for i  \r\n\r\n henhold til loven at straffe den, der foretager enhver af de 5  \r\n\r\n erhvervsmæssige aktiviteter, der er nævnt i lovens § 14, stk. 1, uden at have  \r\n\r\n den nødvendige autorisation. </P>  \r\n\r\n<P>Til nr. 16 </P>  \r\n\r\n<P>Den foreslåede ændring er en følge af ændringsforslaget under nr. 4. </P>  \r\n\r\n<P>Til nr. 17 </P>  \r\n\r\n<P>Der henvises til bemærkningerne til nr. 16. </P>  \r\n\r\n<P> <I>Til § 2</I>  </P>  \r\n\r\n<P>Forslaget åbner mulighed for nærmere at fastsætte ikrafttrædelsesdatoen  \r\n\r\n under hensyn til de gældende regler for notifikation over for EF. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P> <B>§ 1</B>  </P>  \r\n\r\n<P>I lov om kvalitetskontrol med fisk og fiskevarer, jf. lovbekendtgørelse  \r\n\r\n nr. 339 af 29. maj 1987, foretages følgende ændringer: </P>  \r\n\r\n<P> <B>1.</B> I <I>§ 11 a</I> indsættes som stk. 3: </P>  \r\n\r\n<P>&#187; <I>Stk. 3.</I> Fiskeriministeren kan fastsætte regler eller træffe  \r\n\r\n bestemmelse om betaling fra fiskerierhvervets side af de udgifter, der er  \r\n\r\n forbundet med overvågning af de områder og varer, som er nævnt i stk.  \r\n\r\n 1.&#171; </P>  \r\n\r\n<P> <B>2.</B> Overskriften til kapitel 3 affattes således: </P>  \r\n\r\n<P>&#187;Registrering og autorisation&#171;. </P>  \r\n\r\n<P>Kapitel 3 </P>  \r\n\r\n<P>Anmeldelse, godkendelse og autorisation </P>  \r\n\r\n<P> <B>3.</B> I kapitel 3, afsnit A, affattes overskriften således: </P>  \r\n\r\n<P>&#187;A. Registrering&#171;. </P>  \r\n\r\n<P>A. Handel med fisk og fiskevarer </P>  \r\n\r\n<P> <B>4.</B>  <I>§ 12</I> affattes således: </P>  \r\n\r\n<P>&#187; <B>§ 12.</B> Anden handel end detailhandel med fisk og fiskevarer  \r\n\r\n må kun finde sted i en virksomhed, der er registreret af fiskeriministeren.  \r\n\r\n Handelen må ikke påbegyndes forud for virksomhedens registrering. Det samme  \r\n\r\n gælder i tilfælde af virksomhedens flytning. Ved forretningens overgang til  \r\n\r\n andre og ved dens ophør skal Fiskeriministeriet underrettes herom inden 14  \r\n\r\n dage. </P>  \r\n\r\n<P> <I>Stk. 2.</I> Reglerne i stk. 1 gælder også for markeder, hvor der  \r\n\r\n udelukkende frembydes varer til engrossalg, og hvor varerne ikke oplagres  \r\n\r\n efter salget. </P>  \r\n\r\n<P> <I>Stk. 3.</I> Det er en forudsætning for registrering, at betingelserne  \r\n\r\n efter § 8 og de yderligere betingelser vedrørende indretning, udstyr m.v.,  \r\n\r\n der gælder efter anden lovgivning, er opfyldt. </P>  \r\n\r\n<P> <I>Stk. 4.</I> Ved registrering tildeles et registreringsnummer. </P>  \r\n\r\n<P> <I>Stk. 5.</I> Fiskeriministeren fastsætter en årlig registreringsafgift  \r\n\r\n til dækning af udgifterne ved registreringsordningen og den dermed forbundne  \r\n\r\n kontrol.&#171; </P>  \r\n\r\n<P> <B>§ 12.</B> Enhver, der ønsker at drive anden handel end detailhandel  \r\n\r\n med fisk og fiskevarer, skal til Fiskeriministeriet indgive anmeldelse herom.  \r\n\r\n Handelen må ikke påbegyndes, forinden fiskeriministeriets bekræftelse af  \r\n\r\n anmeldelsen foreligger. Det samme gælder i tilfælde af virksomhedens  \r\n\r\n flytning. Ved forretningens overgang til andre og ved dens ophør skal  \r\n\r\n anmeldelse ske snarest muligt. </P>  \r\n\r\n<P> <B>5.</B> I <I>§ 14, stk. 1,</I> indføjes efter &#187;virksomhed&#171;:  \r\n\r\n &#187;, herunder et fartøj&#171;. </P>  \r\n\r\n<P> <B>§ 14.</B> Erhvervsmæssig tilvirkning, pakning, opbevaring og  \r\n\r\n frostlagring af fisk og fiskevarer samt ompakning af fiskevarer må kun finde  \r\n\r\n sted i en af fiskeriministeren autoriseret virksomhed. </P>  \r\n\r\n<P> <B>6.</B>  <I>§ 14, stk. 4,</I> affattes således: </P>  \r\n\r\n<P>&#187; <I>Stk. 4.</I> Ved autorisation tildeler fiskeriministeren  \r\n\r\n virksomheden, herunder fartøjet, et eller flere autorisationsnumre. Disse  \r\n\r\n skal anvendes ved mærkning af færdigvarer.&#171; </P>  \r\n\r\n<P> <I>Stk. 4.</I> Ved autorisation tildeler fiskeriministeren virksomheden  \r\n\r\n et eller flere autorisationsnumre, der skal anvendes ved mærkning af  \r\n\r\n færdigvarer. </P>  \r\n\r\n<P> <B>7.</B> Overskriften til kapitel 4 affattes således: </P>  \r\n\r\n<P>&#187;Indførsel og udførsel&#171;. </P>  \r\n\r\n<P>Kapitel 4 </P>  \r\n\r\n<P>Import og eksport </P>  \r\n\r\n<P> <B>8.</B>  <I>§ 17, stk. 1,</I> affattes således: </P>  \r\n\r\n<P>&#187; <B>§ 17.</B> Lovens regler om fisk og fiskevarers sortering,  \r\n\r\n pakning, mærkning, emballering, opbevaring og kvalitet finder også anvendelse  \r\n\r\n på sådanne udenlandske varer, der modtages her i landet fra et andet EF-land  \r\n\r\n eller fra et tredieland, medmindre varen kun føres gennem landet som  \r\n\r\n transitgods mellem tredielande.&#171; </P>  \r\n\r\n<P> <B>§ 17.</B> De efter denne lov fastsatte bestemmelser med hensyn til  \r\n\r\n fisk og fiskevarers sortering, pakning, mærkning, emballering, opbevaring og  \r\n\r\n kvalitet kommer også til anvendelse på sådanne udenlandske varer, der  \r\n\r\n importeres her til landet, medmindre varen kun føres gennem landet som  \r\n\r\n transitgods. </P>  \r\n\r\n<P> <B>9.</B> I <I>§ 17</I> indsættes efter stk. 1 som nyt stykke: </P>  \r\n\r\n<P>&#187; <I>Stk. 2.</I> Ved import fra et tredieland af fisk og fiskevarer  \r\n\r\n med henblik på salg inden for EF betales en af fiskeriministeren fastsat  \r\n\r\n afgift til dækning af de med kontrollen forbundne udgifter.&#171; </P>  \r\n\r\n<P>Stk. 2 bliver herefter stk. 3. </P>  \r\n\r\n<P> <I>Stk. 2.</I> I øvrigt kan fiskeriministeren bestemme, at de efter denne  \r\n\r\n lov fastsatte forskrifter med hensyn til tilvirkning af fisk og fiskevarer  \r\n\r\n også skal bringes til anvendelse på importerede varer, samt at genudførsel af  \r\n\r\n sådanne varer kun må finde sted, når varer på vedkommende fremmede sprog  \r\n\r\n eller på et af hovedsprogene er mærket således, at det på tydelig måde  \r\n\r\n fremgår, at varerne ikke er af dansk oprindelse. Ved genudførsel forstås også  \r\n\r\n udførsel fra transitoplag, frilager og lignende oplag. </P>  \r\n\r\n<P> <B>10.</B> I <I>§ 18, stk. 2,</I> udgår &#187;efter forhandling med  \r\n\r\n kvalitetsudvalget&#171;, og &#187;eksport af fisk og fiskevarer&#171; ændres  \r\n\r\n til: &#187;udførsel af fisk og fiskevarer til tredielande&#171;. </P>  \r\n\r\n<P> <I>Stk. 2.</I> Fiskeriministeren kan endvidere efter forhandling med  \r\n\r\n kvalitetsudvalget bestemme, at eksport af fisk og fiskevarer kun må finde  \r\n\r\n sted mod betaling af en afgift, der anvendes til dækning af de med  \r\n\r\n kvalitetskontrollen og administrationen af eksporten forbundne omkostninger  \r\n\r\n samt til fremme af afsætningen af fisk og fiskevarer. </P>  \r\n\r\n<P> <B>11.</B> I <I>§ 18</I> indsættes som stk. 3: </P>  \r\n\r\n<P>&#187; <I>Stk. 3.</I> Fiskeriministeren kan fastsætte regler eller træffe  \r\n\r\n bestemmelse om betaling for udstedelse af kontrolattester  \r\n\r\n (sundhedscertifikater) m.v. for fisk og fiskevarer til dækning af de dermed  \r\n\r\n forbundne udgifter.&#171; </P>  \r\n\r\n<P> <B>12.</B> I <I>§ 23, stk. 3, 1. pkt.,</I> indføjes efter  \r\n\r\n &#187;udøvelse&#171;: &#187;eller for fastsættelse og opkrævning af den  \r\n\r\n betaling, der er omfattet af loven og de i medfør heraf fastsatte  \r\n\r\n forskrifter&#171;. </P>  \r\n\r\n<P> <I>Stk. 3.</I> De tilsynsførende myndigheder har mod behørig legitimation  \r\n\r\n adgang overalt til enhver tid uden retskendelse, hvor de af denne lov  \r\n\r\n omfattede fisk opdrættes, foder og foderblandinger, fisk og fiskevarer  \r\n\r\n omsættes, pakkes, opbevares, transporteres eller tilvirkes og har til enhver  \r\n\r\n tid ret til uden retskendelse at åbne forsendelser indeholdende disse varer,  \r\n\r\n til at udtage eller pålægge prøver udtaget og foretage kontrolvejlning samt  \r\n\r\n til at gennemgå eller få forelagt regnskabs- og andet  \r\n\r\n dokumentationsmateriale, i det omfang og på de områder hvor det skønnes  \r\n\r\n nødvendigt for tilsynets udøvelse. Udgifter i forbindelse med udtagelse og  \r\n\r\n forsendelse af prøver, samt analyse og test m.v. af prøver foretaget på et  \r\n\r\n laboratorium, der er godkendt af de tilsynsførende myndigheder, påhviler  \r\n\r\n virksomheden. De tilsynsførende myndigheder kan tilbageholde fisk og  \r\n\r\n fiskevarer samt foder og foderblandinger, indtil der foreligger et  \r\n\r\n analyseresultat af foretagne prøver. Virksomhedens indehaver eller dennes  \r\n\r\n stedfortræder er pligtig at være de tilsynsførende myndigheder behjælpelig  \r\n\r\n ved udøvelse af tilsynet. </P>  \r\n\r\n<P> <B>13.</B> I <I>§ 26, stk. 1, 1. pkt.,</I> ændres &#187;7&#171; til:  \r\n\r\n &#187;8&#171;. </P>  \r\n\r\n<P> <B>§ 26.</B> Fiskeriministeren nedsætter et kvalitetsudvalg bestående af  \r\n\r\n 7 erhvervsrepræsentanter, 1 repræsentant for Forbrugerrådet, 1 repræsentant  \r\n\r\n for Arbejderbevægelsens Erhvervsråd, 1 repræsentant for Sundhedsstyrelsen og  \r\n\r\n 1 repræsentant for Fiskeriministeriet. Erhvervsrepræsentanterne beskikkes  \r\n\r\n efter forslag fra vedkommende erhvervsorganisationer. Der beskikkes en  \r\n\r\n stedfortræder for hvert af udvalgets medlemmer. Formanden beskikkes af  \r\n\r\n ministeren blandt udvalgets medlemmer. </P>  \r\n\r\n<P> <B>14.</B> Efter <I>§ 26</I> indsættes i kapitel 6: </P>  \r\n\r\n<P>&#187; <B>E.</B> Afgifter og betalinger </P>  \r\n\r\n<P> <B>§ 26 a.</B> Fiskeriministeren fastsætter afgifter og betalinger i  \r\n\r\n henhold til loven, herunder nedsættelse af disse, efter forhandling med det  \r\n\r\n kvalitetsudvalg, der er nævnt i § 26. Ved fastsættelsen kan der træffes  \r\n\r\n bestemmelse om såvel afgifternes og betalingernes størrelse som principperne  \r\n\r\n for beregningen og fordelingen samt dækningsgraden.&#171; </P>  \r\n\r\n<P> <B>15.</B> I <I>§ 28, stk. 1, litra a,</I> indføjes efter  \r\n\r\n &#187;tilvirker&#171;: &#187;, pakker, opbevarer&#171;. </P>  \r\n\r\n<P>a. tilvirker eller frostlagrer fisk og fiskevarer eller ompakker  \r\n\r\n fiskevarer uden at være i besiddelse af fornøden autorisation eller </P>  \r\n\r\n<P> <B>16.</B> I <I>§ 28, stk. 1, litra b,</I> ændres &#187;godkendelse&#171;  \r\n\r\n til: &#187;registrering&#171;. </P>  \r\n\r\n<P>b. forhandler fisk og fiskevarer uden at have opnået fornøden godkendelse  \r\n\r\n fra fiskeriministeren. </P>  \r\n\r\n<P> <B>17.</B> I <I>§ 28, stk. 2, 1. og 2. pkt.,</I> indføjes efter  \r\n\r\n &#187;autorisation,&#187;: &#187;registrering,&#187;. </P>  \r\n\r\n<P> <I>Stk. 2.</I> Den, der meddeler urigtige eller vildledende oplysninger  \r\n\r\n til brug ved behandling af spørgsmålet om meddelelse af autorisation,  \r\n\r\n tilladelse eller godkendelse eller i forbindelse med ansøgning herom fortier  \r\n\r\n oplysninger af betydning for sagens afgørelser, straffes med bøde eller  \r\n\r\n hæfte, medmindre strengere straf er forskyldt efter borgerlig straffelov. Det  \r\n\r\n samme gælder den, der handler i strid med de vilkår, under hvilke en sådan  \r\n\r\n autorisation, tilladelse eller godkendelse er meddelt. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "07/12/1994"
        },
        {
            "displayName": "Accession",
            "displayValue": "199212K00094"
        },
        {
            "displayName": "Entydig dokumentidentifikation",
            "displayValue": "CL006882"
        },
        {
            "displayName": "Dato for førstegangsindlæggelse",
            "displayValue": "07/12/1994"
        },
        {
            "displayName": "Dato for indlæggelse",
            "displayValue": "07/12/1994"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "94"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}