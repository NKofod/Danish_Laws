{
    "id": 63928,
    "title": "Afgiftsvejledning. Gas- og dieselolie samt fuelolie ",
    "documentTypeId": "180",
    "isSagsforlobPeriodValid": false,
    "shortName": "VEJ nr 18047 af 31/01/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Afgiftsvejledning. Gas- og dieselolie samt  \r\n\r\n fuelolie </H1>  \r\n\r\n<P></P>  \r\n\r\n<BR>  \r\n\r\n<P>Afgiftsvejledning </P>  \r\n\r\n<P>Januar 1985 </P>  \r\n\r\n<P>Gas- og dieselolie samt fuelolie </P>  \r\n\r\n<P>Indhold </P>  \r\n\r\n<P>Forord </P>  \r\n\r\n<P>Afgiftspligtigt vareområde </P>  \r\n\r\n<P>Afgiftens størrelse </P>  \r\n\r\n<P>Registrering </P>  \r\n\r\n<P>Pligtig registrering </P>  \r\n\r\n<P>Frivillig registrering </P>  \r\n\r\n<P>Krav til fremstillings- og opbevaringsanlæg </P>  \r\n\r\n<P>Registreringsanmeldelse </P>  \r\n\r\n<P>Ændringer i og ophør af virksomheden </P>  \r\n\r\n<P>Tilførsel </P>  \r\n\r\n<P>Import </P>  \r\n\r\n<P>Indkøb her i landet </P>  \r\n\r\n<P>Opgørelse af den afgiftspligtige mængde </P>  \r\n\r\n<P>Udleveringsmetoden </P>  \r\n\r\n<P>Forbrugsmetoden </P>  \r\n\r\n<P>Afgiftsfri udlevering </P>  \r\n\r\n<P>Til andre registrerede virksomheder </P>  \r\n\r\n<P>Udførsel </P>  \r\n\r\n<P>Til brug om bord i skibe i udenrigsfart </P>  \r\n\r\n<P>Til diplomater </P>  \r\n\r\n<P>Til kraftværker </P>  \r\n\r\n<P>Virksomhedens eget olieforbrug </P>  \r\n\r\n<P>Brand, lækage o lign </P>  \r\n\r\n<P>Returvarer </P>  \r\n\r\n<P>Godtgørelse af afgift </P>  \r\n\r\n<P>Ikke-registrerede virksomheder </P>  \r\n\r\n<P>Momsregistrerede virksomheder </P>  \r\n\r\n<P>Kollektiv trafik </P>  \r\n\r\n<P>Regnskab </P>  \r\n\r\n<P>Fakturaer mv </P>  \r\n\r\n<P>Depoter </P>  \r\n\r\n<P>Opbevaring </P>  \r\n\r\n<P>Afregning af afgift </P>  \r\n\r\n<P>Afgiftsangivelse </P>  \r\n\r\n<P>Indbetaling af afgift </P>  \r\n\r\n<P>Hæftelse for afgift </P>  \r\n\r\n<P>Kontrolregler </P>  \r\n\r\n<P>Toldvæsenets kontrolrettigheder </P>  \r\n\r\n<P>Virksomhedens pligter </P>  \r\n\r\n<P>Efterbetalinger og skønsmæssige ansættelser </P>  \r\n\r\n<P>Straffebestemmelser </P>  \r\n\r\n<P>Momsnævnet </P>  \r\n\r\n<P>Bilag </P>  \r\n\r\n<P CLASS=PUNKT> <B>1.</B> Lov om afgift af visse olieprodukter </P>  \r\n\r\n<P>Forord </P>  \r\n\r\n<P>Vejledningen er til brug for virksomheder, der er registreret hos  \r\n\r\n toldvæsenet, fordi de fremstiller gas- og dieselolie, fuelolie samt  \r\n\r\n fyringstjære, eller fordi de afsætter, oplagrer eller forbruger sådan olie  \r\n\r\n eller fyringstjære og har opbevaringsanlæg hertil på mindst 1 000 m3. </P>  \r\n\r\n<P>De afgiftspligtige varer er i vejledningen under eet betegnet olie. Denne  \r\n\r\n betegnelse omfatter således også fyringstjære. </P>  \r\n\r\n<P>Denne vejledning erstatter vejledningen fra januar 1982. Vejledningen er  \r\n\r\n ajourført med den seneste lovændring, der blev gennemført med virkning fra 1  \r\n\r\n juli 1984. Lovændringen betød bl a, at fyringstjære blev inddraget under  \r\n\r\n afgiftspligten. </P>  \r\n\r\n<P>Endvidere er vejledningen ajourført med de gældende regler for  \r\n\r\n afgiftsfritagelse for genbrugsolie samt de ændrede dokumentationsregler for  \r\n\r\n afgiftsfri udlevering af olie til brug om bord i skibe i udenrigsfart. </P>  \r\n\r\n<P>Endelig er der foretaget enkelte redaktionelle ændringer. </P>  \r\n\r\n<P>Vejledningen indeholder de vigtigste regler for virksomheden. Hvis De  \r\n\r\n behøver yderligere oplysninger, er De velkommen til at henvende Dem til  \r\n\r\n toldvæsenet - dvs det distriktstoldkammer, som virksomheden hører under.  \r\n\r\n Distriktstoldkamrets adresse og telefonnummer står bag på vejledningen. </P>  \r\n\r\n<P>Afgiftspligtigt vareområde </P>  \r\n\r\n<P>Følgende varer er omfattet af afgiftspligten: </P>  \r\n\r\n<P CLASS=PUNKT> <B>1.</B> Gas- og dieselolie </P>  \r\n\r\n<P CLASS=PUNKT> <B>2.</B> Fuelolie </P>  \r\n\r\n<P CLASS=PUNKT> <B>3.</B> Fyringstjære </P>  \r\n\r\n<P>Fyringstjære fremkommer bl a ved destillation af rå stenkuls- og  \r\n\r\n brunkulstjære. </P>  \r\n\r\n<P>Sammenblanding af gas- og dieselolie og mindre mængder petroleum (ca 10  \r\n\r\n pct) i de registrerede virksomheders tankanlæg forinden udlevering til  \r\n\r\n kunderne medfører, at den samlede mængde olie og petroleum er omfattet af  \r\n\r\n afgiftspligten. </P>  \r\n\r\n<P>Følgende varer er ikke omfattet af afgiftspligten: </P>  \r\n\r\n<P>Genbrugsolie, der fremstilles på basis af spildolieprodukter (fyringsolie,  \r\n\r\n smøreolie, skæreolie, slopolie o lign), og som alene har gennemgået en  \r\n\r\n fældnings-, filtrerings- eller centrifugeringsproces. </P>  \r\n\r\n<P>Smøreolie. </P>  \r\n\r\n<P>Jordoliekoks, der er fremstillet på basis af et restprodukt ved  \r\n\r\n raffinering af råolie. Produktet, der forhandles og anvendes som et  \r\n\r\n koksprodukt, er afgiftspligtigt efter lov om afgift af stenkul, brunkul og  \r\n\r\n koks mv. </P>  \r\n\r\n<P>Afgiftens størrelse </P>  \r\n\r\n<P>Afgiftener: </P>  \r\n\r\n<P>Vareart Afgift </P>  \r\n\r\n<P>- gas- og dieselolie 36 øre pr liter </P>  \r\n\r\n<P>- fuelolie 41 øre pr kg </P>  \r\n\r\n<P>- fyringstjære 37 øre pr kg </P>  \r\n\r\n<P>Fra 3 oktober 1977 til 30 juni 1979 udgjorde afgiften 7 øre pr liter for  \r\n\r\n gas- og dieselolie og 8 øre pr kg for fuelolie. Fra 1 juli 1979 til 30  \r\n\r\n september 1980 udgjorde afgiften henholdsvis 30 øre pr liter og 34 øre pr kg.  \r\n\r\n</P>  \r\n\r\n<P>Fyringstjære blev omfattet af afgiftspligten pr 1 juli 1984. </P>  \r\n\r\n<P>For gas- og dieselolie er den afgiftspligtige mængde varens rumfang ved  \r\n\r\n dagtemperatur. </P>  \r\n\r\n<P>Registrering </P>  \r\n\r\n<P>Pligtig registrering </P>  \r\n\r\n<P>Virksomheder, der fremstiller afgiftspligtig olie (raffinaderier), skal  \r\n\r\n anmelde sig til registrering hos toldvæsenet. </P>  \r\n\r\n<P>Fremstillings- og opbevaringsanlæg skal godkendes af toldvæsenet, inden  \r\n\r\n registreringen kan foretages. </P>  \r\n\r\n<P>Frivillig registrering </P>  \r\n\r\n<P>Virksomheder, der afsætter, oplagrer eller forbruger afgiftspligtig olie,  \r\n\r\n kan anmelde sig til registrering hos toldvæsenet. Det er en forudsætning for  \r\n\r\n registrering, at virksomheden råder over opbevaringsanlæg for afgiftspligtig  \r\n\r\n olie, der tilsammen har en kapacitet på mindst 1 000 m3. </P>  \r\n\r\n<P>Til lagerkapaciteten medregnes udover importlagre o lign fx  \r\n\r\n olieselskabernes lokale depoter. Derimod kan salgsanlæg for detailsalg af  \r\n\r\n motorbrændstoffer ikke indgå i lagerkapaciteten. </P>  \r\n\r\n<P>Det er en betingelse for registrering, at toldvæsenet kan godkende  \r\n\r\n virksomhedens opbevaringsanlæg mv. </P>  \r\n\r\n<P>Krav til fremstillings- og opbevaringsanlæg </P>  \r\n\r\n<P>Registrering kan kun finde sted, hvis virksomhedens fremstillings- og  \r\n\r\n opbevaringsanlæg kan godkendes af toldvæsenet. </P>  \r\n\r\n<P>Toldvæsenet skal have let og risikofri adgang til at foretage pejlinger mv  \r\n\r\n af tanke, der ønskes anvendt til opbevaring af afgiftspligtig olie. </P>  \r\n\r\n<P>Godkendelsen af tankene er endvidere betinget af, at der for hver enkelt  \r\n\r\n tank er en pejletabel, eller at der på anden for toldvæsenet  \r\n\r\n tilfredsstillende måde er mulighed for at opgøre indholdet af den enkelte  \r\n\r\n tank. Fra toldvæsenets side kræves ikke egentlig opmåling af tankene i  \r\n\r\n forbindelse med godkendelsen. Pejletabellen skal findes på det enkelte anlæg  \r\n\r\n eller depot mv. </P>  \r\n\r\n<P>Fra toldvæsenets side stilles der normalt ikke særlige krav til anlæggenes  \r\n\r\n beliggenhed, omgivelser mv. </P>  \r\n\r\n<P>Godkendelse af anlæggene kan tilbagekaldes, hvis anlæggene anvendes eller  \r\n\r\n ændres på en sådan måde, at toldvæsenets kontrol ikke kan udføres på rimelig  \r\n\r\n og betryggende måde. </P>  \r\n\r\n<P>Hvis virksomheden vil foretage ændringer af godkendte anlæg, skal  \r\n\r\n ændringerne forinden anmeldes for og godkendes af toldvæsenet. </P>  \r\n\r\n<P>Toldvæsenet skal have adgang til plantegning over virksomhedens  \r\n\r\n installationer mv samt tegninger over virksomhedens produktionsanlæg,  \r\n\r\n rørledninger mv. </P>  \r\n\r\n<P>Der må ikke i den enkelte tank ske samtidig oplagring af beskattet og  \r\n\r\n ubeskattet olie. </P>  \r\n\r\n<P>Registreringsanmeldelse </P>  \r\n\r\n<P>Ved anmeldelse af en virksomhed til registrering bruges en særlig blanket  \r\n\r\n (P 80), som udleveres af toldvæsenet. </P>  \r\n\r\n<P>Virksomheder, der har opbevaringsanlæg (depoter), som ligger i flere  \r\n\r\n tolddistrikter, skal sende registreringsanmeldelse til toldvæsenet i det  \r\n\r\n distrikt, hvor hovedvirksomheden ligger. I et bilag til anmeldelsen må der  \r\n\r\n for hvert depot gives oplysning om, hvor depotet ligger samt om  \r\n\r\n lagerkapacitet mv. I bilaget må der endvidere gives oplysning om, hvorledes  \r\n\r\n de særlige krav til regnskabsførelse mv opfyldes, se afsnittet Regnskab. </P>  \r\n\r\n<P>Som bevis for modtagelse af registreringsanmeldelsen udsteder toldvæsenet  \r\n\r\n en meddelelse. </P>  \r\n\r\n<P>Ændringer i og ophør af virksomheden </P>  \r\n\r\n<P>Enhver ændring i virksomhedens forhold skal straks anmeldes skriftligt til  \r\n\r\n toldvæsenet. </P>  \r\n\r\n<P>Dette gælder fx følgende ændringer: </P>  \r\n\r\n<P>- virksomheden holder op med at fremstille eller forhandle afgiftspligtig  \r\n\r\n olie </P>  \r\n\r\n<P>- virksomheden sælges </P>  \r\n\r\n<P>- ejerforholdene ændres </P>  \r\n\r\n<P>- ledelsen ændres </P>  \r\n\r\n<P>- navn og adresse ændres </P>  \r\n\r\n<P>- udvidelser af og indskrænkninger i tankkapaciteten </P>  \r\n\r\n<P>- væsentlige ændringer af virksomhedens handelsmæssige struktur. </P>  \r\n\r\n<P>Hvis en virksomhed hører op, skal der betales afgift af beholdningen af  \r\n\r\n ubeskattet olie. </P>  \r\n\r\n<P>Tilførsel </P>  \r\n\r\n<P>En registreret virksomhed har ret til at importere olie uden at betale  \r\n\r\n afgiften i forbindelse med importen samt til at modtage ubeskattet olie fra  \r\n\r\n andre registrerede virksomheder. </P>  \r\n\r\n<P>Desuden har en registreret virksomhed ret til at modtage olie i ubeskattet  \r\n\r\n stand fra virksomheder, der ikke er registreret efter olieafgiftsloven, men  \r\n\r\n som har bevilling fra toldvæsenet til at foretage sådanne leverancer mod  \r\n\r\n godtgørelse af afgiften. </P>  \r\n\r\n<P>Import </P>  \r\n\r\n<P>Når en registreret virksomhed indfører olie fra udlandet, skal det angives  \r\n\r\n i fortoldningsbegæringen, at olien er afgiftspligtig. Endvidere markeres det  \r\n\r\n ved afkrydsning, at olien tilføres en registreret punktafgiftsvirksomhed.  \r\n\r\n</P>  \r\n\r\n<P>Den afgiftspligtige mængde angives i rubrikken Særlige begæringer og  \r\n\r\n oplysninger. </P>  \r\n\r\n<P>Når en virksomhed ikke er registreret, skal afgiften betales i forbindelse  \r\n\r\n med indførslen. Afgiften afregnes efter reglerne i toldlovens kapitel 8. </P>  \r\n\r\n<P>Indkøb her i landet </P>  \r\n\r\n<P>En registreret virksomhed, der ønsker at købe ubeskattet olie her i  \r\n\r\n landet, skal kunne dokumentere registreringsforholdet over for leverandøren  \r\n\r\n for at få olien tilført ubeskattet. </P>  \r\n\r\n<P>Opgørelse af den afgiftspligtige mængde </P>  \r\n\r\n<P>Virksomheden skal opgøre den afgiftspligtige mængde, dvs den mængde, som  \r\n\r\n virksomheden skal betale afgift af, for hver afgiftsperiode (kalendermåned).  \r\n\r\n</P>  \r\n\r\n<P>Opgørelsen af den afgiftspligtige mængde kan ske efter en af to metoder,  \r\n\r\n nemlig udleveringsmetoden eiler forbrugsmetoden. </P>  \r\n\r\n<P>Registrerede virksomheder, der sælger afgiftspligtig olie, skal opgøre den  \r\n\r\n afgiftspligtige mængde for en måned som den mængde afgiftspligtig olie, der  \r\n\r\n er udleveret fra virksomhedens godkendte anlæg (Udleveringsmetoden). </P>  \r\n\r\n<P>Registrerede virksomheder, som ikke eller kun i uvæsentligt omfang sælger  \r\n\r\n afgiftspligtig olie, skal opgøre den afgiftspligtige mængde for en måned som  \r\n\r\n den mængde afgiftspligtig olie, der er tilført virksomhedens godkendte anlæg,  \r\n\r\n med tillæg af den formindskelse eller fradrag af den forøgelse, der i  \r\n\r\n månedens løb er sket i lagerbeholdningerne i disse anlæg (Forbrugsmetoden).  \r\n\r\n</P>  \r\n\r\n<P>Udleveringsmetoden </P>  \r\n\r\n<P>Opgørelsen af den afgiftspligtige mængde foretages på grundlag af  \r\n\r\n udleveringen fra virksomhedens godkendte anlæg. Det gælder olie, der er  \r\n\r\n fremstillet af virksomheden, og ubeskattet olie, som er tilført virksomheden  \r\n\r\n fra udlandet, fra andre registrerede virksomheder samt fra ikke-registrerede  \r\n\r\n virksomheder, som har bevilling fra toldvæsenet til at foretage sådanne  \r\n\r\n leverancer mod godtgørelse af olieafgiften. I den afgiftspligtige mængde  \r\n\r\n fradrages olie, der er udleveret ubeskattet efter bestemmelserne i afsnittet  \r\n\r\n Afgiftsfri udlevering. </P>  \r\n\r\n<P>Ved opgørelsen medregnes enhver udlevering i månedens løb af  \r\n\r\n afgiftspligtig olie, herunder udlevering til egne salgsanlæg for detailsalg  \r\n\r\n af motorbrændstoffer. </P>  \r\n\r\n<P>Det gælder, uanset om udleveringen sker for virksomhedens egen regning  \r\n\r\n eller for anden regning, og uanset om olien er endelig solgt eller leveret i  \r\n\r\n konsignation eller på anden måde. Olie, der udleveres uden betaling, skal  \r\n\r\n også medregnes. </P>  \r\n\r\n<P>Til den udleverede mængde afgiftspligtig olie skal også medregnes olie,  \r\n\r\n der er taget i anvendelse til de i momslovens § 16, stk 3, nævnte formål, fx  \r\n\r\n indehaverens privatforbrug og opvarmning af funktionærboliger. Der skal  \r\n\r\n endvidere medregnes olie, der anvendes til formål, som ikke vedrører  \r\n\r\n omsætningen af varer og afgiftspligtige ydelser efter momsloven. </P>  \r\n\r\n<P>Derimod skal virksomhedens eget forbrug af afgiftspligtig olie ikke  \r\n\r\n medregnes i det omfang, virksomheden har fradragsret for indgående moms af  \r\n\r\n den forbrugte olie. Det betyder fx, at der ved opgørelsen af den  \r\n\r\n afgiftspligtige mængde ikke skal medregnes olie, der af virksomheden bruges  \r\n\r\n til: </P>  \r\n\r\n<P>- opvarmning af lokaler </P>  \r\n\r\n<P>- drift af egne tankbiler. </P>  \r\n\r\n<P>Ved opgørelsen skal heller ikke medregnes den mængde olie, der er gået  \r\n\r\n tabt ved brand, lækage o lign i den registrerede virksomhed eller under  \r\n\r\n transport til eller fra virksomheden. </P>  \r\n\r\n<P>Den afgiftspligtige mængde er herefter: </P>  \r\n\r\n<P>Udleveret mængde olie </P>  \r\n\r\n<P>- Afgiftsfri udlevering efter bestemmelserne herom. </P>  \r\n\r\n<P>Opgørelsen af den afgiftspligtige mængde skal fremgå af det regnskab, som  \r\n\r\n virksomheden skal føre over afgiftspligtig olie, se afsnittet Regnskab. </P>  \r\n\r\n<P>Forbrugsmetoden </P>  \r\n\r\n<P>Opgørelsen af den afgiftspligtige mængde foretages på grundlag af  \r\n\r\n tilgangen til virksomhedens godkendte anlæg af ubeskattet olie med regulering  \r\n\r\n for lagerforskydning i månedensløb. </P>  \r\n\r\n<P>Ved opgørelsen medregnes enhver tilgang af olie, som ubeskattet er tilført  \r\n\r\n virksomheden fra udlandet, fra andre registrerede virksomheder og fra  \r\n\r\n ikke-registrerede virksomheder, der har bevilling fra toldvæsenet til at  \r\n\r\n foretage sådanne leverancer mod godtgørelse af olieafgiften. Olien medregnes,  \r\n\r\n selv om faktura eller fortoldningsbegæring (debetnota - advisblanket) endnu  \r\n\r\n ikke er modtaget. </P>  \r\n\r\n<P>Desuden opgøres mængden af olie, der er udleveret ubeskattet efter  \r\n\r\n bestemmelserne i afsnittet Afgiftsfri udlevering. </P>  \r\n\r\n<P>Den afgiftspligtige mængde er herefter: </P>  \r\n\r\n<P>Opmålt beholdning af olie ved månedens begyndelse </P>  \r\n\r\n<P>+ Importeretolie </P>  \r\n\r\n<P>+ Indkøb her i landet af ubeskattet olie </P>  \r\n\r\n<P>- Afgiftsfri udlevering efter bestemmelserne herom, </P>  \r\n\r\n<P>- Opmålt beholdning af olie ved månedens slutning. </P>  \r\n\r\n<P>Opgørelsen af den afgiftspligtige mængde skal fremgå af det regnskab, som  \r\n\r\n virksomheden skal føre over afgiftspligtig olie, se afsnittet Regnskab. </P>  \r\n\r\n<P>Afgiftsfri udlevering </P>  \r\n\r\n<P>Registrerede virksomheder kan udlevere afgiftspligtig olie ubeskattet i  \r\n\r\n følgende omfang: </P>  \r\n\r\n<P>Til andre registrerede virksomheder </P>  \r\n\r\n<P>Afgiftspligtig olie kan overføres ubeskattet til en anden registreret  \r\n\r\n virksomhed. </P>  \r\n\r\n<P>Leverandøren må sikre sig, at modtageren er registreret efter  \r\n\r\n olieafgiftsloven. Hvis leverandøren ikke kan få dokumenteret  \r\n\r\n registreringsforholdet, kan toldvæsenet give oplysning herom. </P>  \r\n\r\n<P>Leverandøren skal skrive en faktura, som bl a skal oplyse, at olien er  \r\n\r\n leveret ubeskattet, se afsnittet Regnskab. </P>  \r\n\r\n<P>Udførsel </P>  \r\n\r\n<P>Afgiftspligtig olie kan udføres ubeskattet til udlandet, Færøerne og  \r\n\r\n Grønland samt Københavns Frihavn, herunder også til forbrug i frihavnen, når  \r\n\r\n der kan fremlægges dokumentation for udførslen. </P>  \r\n\r\n<P>Som dokumentation for udførslen skal virksomheden kunne fremlægge: </P>  \r\n\r\n<P>- fakturakopi over den udførte olie og </P>  \r\n\r\n<P>- skriftlig ordre, korrespondance med køberen, bankafregning eller  \r\n\r\n tilsvarende samt </P>  \r\n\r\n<P>- udførselsangivelsens eksportørblanket I attesteret af den  \r\n\r\n udførselskontrollerende myndighed. </P>  \r\n\r\n<P>Til brug om bord i skibe i udenrigsfart </P>  \r\n\r\n<P>Afgiftspligtig olie kan leveres ubeskattet til brug om bord i skibe i  \r\n\r\n udenrigsfart, herunder udenlandske fiskerfartøjer. Det gælder dog ikke for  \r\n\r\n danske og udenlandske lystfartøjer eller for danske fiskerfartøjer. </P>  \r\n\r\n<P>Følgende dokumentationsregler skal være opfyldt, for at olien kan leveres  \r\n\r\n ubeskattet: </P>  \r\n\r\n<P>- Uden periodisk afgivelse af udførselsangivelse </P>  \r\n\r\n<P>Leveringen skal kunne dokumenteres ved fremlæggelse af  \r\n\r\n udførselsangivelsens eksportørblanket I, der skal være attesteret af  \r\n\r\n toldvæsenet. </P>  \r\n\r\n<P>- Med periodisk afgivelse af udførselsangivelse </P>  \r\n\r\n<P>Registrerede virksomheder kan efter ansøgning opnå toldvæsenets tilladelse  \r\n\r\n til at afgive en periodisk (månedlig) udførselsangivelse, der omhandler flere  \r\n\r\n bunkringer. Virksomheder, der har opnået en sådan tilladelse, skal - foruden  \r\n\r\n den periodiske udførselsangivelse - for den enkelte bunkring kunne fremlægge  \r\n\r\n en erklæring fra skibets fører, styrmand eller maskinchef om, at olien er  \r\n\r\n modtaget om bord. </P>  \r\n\r\n<P>Erklæringen skal mindst indeholde oplysning om </P>  \r\n\r\n<P>- leverandørens navn og adresse </P>  \r\n\r\n<P>- skibets navn og hjemsted </P>  \r\n\r\n<P>- leveringssted og dato skibets udenlandske bestemmelsessted </P>  \r\n\r\n<P>- varens art og mængde </P>  \r\n\r\n<P>- skibets kvittering (skibsfører m fl) </P>  \r\n\r\n<P>Erklæringen kan eventuelt afgives på en kopi af den udstedte faktura eller  \r\n\r\n følgeseddel. </P>  \r\n\r\n<P>Hvis indladningen af olien ikke sker, mens skibet ligger ved kaj, men  \r\n\r\n under skibets forbisejling eller henliggen på reden, kan erklæringen om  \r\n\r\n modtagelse om bord gives af skibets mægler. </P>  \r\n\r\n<P>Der skal endvidere kunne fremlægges dokumentation for salget i form af  \r\n\r\n ordre, afregning el lign. </P>  \r\n\r\n<P>Hvis olien leveres til rederier for direkte at blive leveret til bestemte  \r\n\r\n skibe i udenrigsfart, skal leverandøren fremlægge erklæring fra rederiet om,  \r\n\r\n at leverancen er bestemt til udførsel med et nærmere angivet skib.  \r\n\r\n Erklæringen skal afgives af en dertil bemyndiget repræsentant for rederiet.  \r\n\r\n</P>  \r\n\r\n<P>Til diplomater </P>  \r\n\r\n<P>Afgiftspligtig olie kan leveres ubeskattet til diplomatiske  \r\n\r\n repræsentationer, internationale institutioner mv og til de personer, der er  \r\n\r\n knyttet hertil. Disse grupper er nærmere præciseret i toldlovens § 22. </P>  \r\n\r\n<P>I forbindelse med leveringen skal leverandøren have tilladelse af  \r\n\r\n toldvæsenet. Den fås ved at indgive en af repræsentationen mv udfærdiget  \r\n\r\n Tolddeklaration for Diplomater (F 2035) til toldvæsenet, som påtegner  \r\n\r\n blanketten og sender et eksemplar til leverandøren. </P>  \r\n\r\n<P>Afgift af dieselolie, der købes af diplomater m fl ved detailsalgstanke,  \r\n\r\n godtgøres efter samme regler, som gælder for godtgørelse af afgift af benzin.  \r\n\r\n</P>  \r\n\r\n<P>Til kraftværker </P>  \r\n\r\n<P>Afgiftspligtig olie kan leveres ubeskattet til brug ved fremstilling af  \r\n\r\n elektricitet i kraftværker, der afsætter elektricitet, og som har bevilling  \r\n\r\n fra toldvæsenet til at modtage ubeskattet olie. </P>  \r\n\r\n<P>Leverandøren skal sikre sig, at værket har denne bevilling. Hvis  \r\n\r\n leverandøren ikke kan få dokumenteret bevillingsforholdet ved, at bevillingen  \r\n\r\n fremlægges, kan toldvæsenet give oplysning herom. </P>  \r\n\r\n<P>Leverandøren skal skrive en faktura, som bl a skal oplyse bevillingens  \r\n\r\n nummer og dato, og at olien er leveret ubeskattet, se afsnittet Regnskab.  \r\n\r\n</P>  \r\n\r\n<P>Virksomhedens eget olieforbrug </P>  \r\n\r\n<P>Registrerede virksomheder, som opgør den afgiftspligtige mængde efter  \r\n\r\n forbrugsmetoden, kan i den månedlige opgørelse af den afgiftspligtige mængde  \r\n\r\n olie fradrage virksomhedens olieforbrug i samme omfang som virksomheden har  \r\n\r\n fradragsret for indgående moms af den forbrugte olie. </P>  \r\n\r\n<P>Det betyder fx, at der kan foretages fradrag for den mængde olie, der af  \r\n\r\n virksomheden bruges til: </P>  \r\n\r\n<P>- opvarmning af lokaler </P>  \r\n\r\n<P>- drift af motorkøretøjer, trucks, maskiner </P>  \r\n\r\n<P>- fremstilling af varer. </P>  \r\n\r\n<P>Derimod kan der fx ikke ske fradrag af den mængde olie, der af  \r\n\r\n virksomheden bruges til: </P>  \r\n\r\n<P>- fremstilling af varme, som leveres fra virksomheden </P>  \r\n\r\n<P>- opvarmning af funktionærboliger </P>  \r\n\r\n<P>- indehaverens og personalets privatforbrug </P>  \r\n\r\n<P>- formål, der ikke vedrører omsætningen af varer og afgiftspligtige  \r\n\r\n ydelser efter momsloven. </P>  \r\n\r\n<P>Virksomhedens forbrug af olie, der kan fradrages ved opgørelsen af den  \r\n\r\n afgiftspligtige mængde, skal fremgå af det foreskrevne regnskab over  \r\n\r\n afgiftspligtig olie. </P>  \r\n\r\n<P>Fradraget foretages på den månedlige afgiftsangivelse (P 82) i rubrikken  \r\n\r\n &#187;afgiftsfri udlevering&#171;. </P>  \r\n\r\n<P>Brand, lækage o lign </P>  \r\n\r\n<P>Registrerede virksomheder, som opgør den afgiftspligtige mængde efter  \r\n\r\n forbrugsmetoden, kan søge om afgiftsfritagelse hos toldvæsenet, hvis  \r\n\r\n afgiftspligtig olie er gået tabt ved brand, lækage o lign i den registrerede  \r\n\r\n virksomhed eller under transport til eller fra virksomheden. </P>  \r\n\r\n<P>Det er en betingelse, at virksomheden over for toldvæsenet kan  \r\n\r\n dokumentere, at olien er gået tabt eller er ødelagt, fx ved at fremlægge  \r\n\r\n opgørelse mv, der viser størrelsen af den tabte eller ødelagte mængde. </P>  \r\n\r\n<P>Der kan således ikke gives afgiftsfritagelse for olie, der er gået tabt  \r\n\r\n eller er ødelagt i en virksomhed, som ikke er registreret efter loven, fx i  \r\n\r\n et salgsanlæg for detailsalg af motorbrændstoffer. </P>  \r\n\r\n<P>Returvarer </P>  \r\n\r\n<P>Registrerede virksomheder kan få afgiftsfritagelse (afgiftsgodtgørelse)  \r\n\r\n for beskattet olie, der returneres, når virksomheden godtgør køberen oliens  \r\n\r\n fulde pris, indbefattet afgiften. </P>  \r\n\r\n<P>Det er en betingelse for afgiftsfritagelsen, at virksomheden kan fremlægge  \r\n\r\n kreditnotaer eller lignende, der indeholder tilsvarende oplysninger, som er  \r\n\r\n foreskrevet for fakturaer. </P>  \r\n\r\n<P>Godtgørelse af afgift </P>  \r\n\r\n<P>Ikke-registrerede virksomheder </P>  \r\n\r\n<P>Virksomheder, der ikke er registreret hos toldvæsenet efter  \r\n\r\n olieafgiftsloven, kan få bevilling til godtgørelse af den betalte afgift af  \r\n\r\n olie, der udføres til udlandet, leveres til skibe i udenrigsfart,  \r\n\r\n diplomatiske repræsentationer mv, kraftværker samt til virksomheder, der er  \r\n\r\n registreret efter olieafgiftsloven. </P>  \r\n\r\n<P>Når registrerede virksomheder køber ubeskattet olie af virksomheder, der  \r\n\r\n ikke er registreret efter olieafgiftsloven, skal leverandøren skrive en  \r\n\r\n faktura, hvoraf det bl a skal fremgå, at olien leveres ubeskattet. </P>  \r\n\r\n<P>De registrerede virksomheder skal medregne sådanne leverancer i regnskabet  \r\n\r\n over tilgang af ubeskattet olie, se afsnittet Tilførsel. </P>  \r\n\r\n<P>Momsregistrerede virksomheder </P>  \r\n\r\n<P>Virksomheder, der er momsregistreret, kan få godtgjort afgiften af den  \r\n\r\n olie, som virksomheden har forbrugt, fx til opvarmning af lokaler,  \r\n\r\n virksomheden selv anvender, til drift af motorkøretøjer og til fremstilling  \r\n\r\n af varer. Godtgørelse kan ydes i samme omfang, som virksomheden har  \r\n\r\n fradragsret for indgående moms af olien. </P>  \r\n\r\n<P>Der kan dog ikke ydes godtgørelse af afgiften af olie, som anvendes til  \r\n\r\n fremstilling af varme, der leveres fra virksomheden. </P>  \r\n\r\n<P>Momsregistrerede virksomheder, der modtager varme fra fjernvarmeværker  \r\n\r\n eller andre momsregistrerede varmeproducenter samt momsregistrerede  \r\n\r\n virksomheder, der modtager varme via ejendomsudlejere, som er momsregistreret  \r\n\r\n for varmelevering, har dog adgang til godtgørelse af den indirekte  \r\n\r\n afgiftsbelastning på varmen. </P>  \r\n\r\n<P>Den momsregistrerede virksomheds varmeforbrug kan opgøres ved hjælp af  \r\n\r\n gennemstrømningsmålere og fordampningsmålere eller på grundlag af lokalernes  \r\n\r\n rumfang, etageareal eller andre faste fordelingstal. </P>  \r\n\r\n<P>Olieafgiftsbeløb, der ønskes godtgjort, opgøres for perioder, som svarer  \r\n\r\n til virksomhedernes momsafregningsperioder (halvårlig, kvartalsvis, månedsvis  \r\n\r\n eller ugevis). </P>  \r\n\r\n<P>Virksomheder med et særligt stort energiforbrug, kan dog få afgifterne af  \r\n\r\n olie, gas og el godtgjort månedsvis. </P>  \r\n\r\n<P>De nærmere regler om godtgørelse af afgiften af olie til momsregistrerede  \r\n\r\n virksomheder er omhandlet i en særlig vejledning, som kan fås ved henvendelse  \r\n\r\n til toldvæsenet. </P>  \r\n\r\n<P>Kollektiv trafik </P>  \r\n\r\n<P>Der kan ydes godtgørelse af afgiften af olie, der bruges som brændstof i  \r\n\r\n den kollektive trafik, dvs til drift af </P>  \r\n\r\n<P>- jernbaner </P>  \r\n\r\n<P>- færger </P>  \r\n\r\n<P>- rutebiler, der anvendes til rutekørsel med tilladelse efter lov om  \r\n\r\n buskørsel </P>  \r\n\r\n<P>Hyrevogne er ikke omfattet af godtgørelsesordningen. </P>  \r\n\r\n<P>Busser, der anvendes til turist- og bestillingskørsel, er omfattet af de  \r\n\r\n almindelige godtgørelsesregler for momsregistrerede virksomheder. </P>  \r\n\r\n<P>Godtgørelsesordningen er tilrettelagt efter samme princip, som gælder for  \r\n\r\n olieafgiftsgodtgørelse i øvrigt til momsregistrerede virksomheder. </P>  \r\n\r\n<P>De nærmere regler om godtgørelse af afgiften af olie, der bruges som  \r\n\r\n brændstof i den kollektive trafik mv, er omhandlet i en særlig vejledning,  \r\n\r\n som kan fås ved henvendelse til toldvæsenet. </P>  \r\n\r\n<P>Regnskab </P>  \r\n\r\n<P>Registrerede virksomheder skal føre et regnskab, der kan danne grundlag  \r\n\r\n for opgørelsen af den afgiftspligtige mængde og den afgiftsfri udleverede  \r\n\r\n mængde, særskilt for gas- og dieselolie, fuelolie samt fyringstjære. </P>  \r\n\r\n<P>Fremstillingsvirksomheder (raffinaderier) skal føre regnskab over  \r\n\r\n tilgangen af varer, som anvendes til fremstilling af olie, samt over  \r\n\r\n udlevering og forbrug i virksomheden af den fremstillede olie. Herudover skal  \r\n\r\n fremstillingsvirksomhederne føre regnskab over tilgangen af afgiftspligtig  \r\n\r\n olie samt over udlevering og forbrug af afgiftspligtig olie, som ikke er  \r\n\r\n fremstillet af virksomheden. </P>  \r\n\r\n<P>Andre registrerede virksomheder skal føre regnskab over tilgang og  \r\n\r\n udlevering samt forbrug i virksomheden af afgiftspligtig olie. </P>  \r\n\r\n<P>Regnskabet over afgiftspligtig olie skal føres i virksomhedens almindelige  \r\n\r\n forretningsregnskab og på en sådan måde, at afgiftsskylden til toldvæsenet  \r\n\r\n kan gøres op ved udløbet af hver afgiftsperiode. Endvidere skal udleveringen  \r\n\r\n til hver enkelt modtager af ubeskattet olie fremgå af regnskabet, således at  \r\n\r\n virksomheden efter anmodning fra toldvæsenet kan give oplysning herom. </P>  \r\n\r\n<P>Fakturaer mv </P>  \r\n\r\n<P>Virksomhederne skal ved udlevering af afgiftspligtig olie skrive en  \r\n\r\n faktura i mindst 2 eksemplarer, hvoraf det ene sendes til modtageren.  \r\n\r\n Fakturaerne skal være nummereret fortløbende. </P>  \r\n\r\n<P>Fakturaer over olie, som beskattes ved udleveringen, skal oplyse </P>  \r\n\r\n<P>- udskrivningsdato </P>  \r\n\r\n<P>- leverandørens navn og adresse </P>  \r\n\r\n<P>- udleveringsstedet </P>  \r\n\r\n<P>- modtagerens navn og adresse </P>  \r\n\r\n<P>- leveringsstedet </P>  \r\n\r\n<P>- art og mængde af den afgiftspligtige olie </P>  \r\n\r\n<P>- afgiftens størrelse, evt i form af anførsel af afgiftssatserne. </P>  \r\n\r\n<P>Fakturaer over ubeskattet overførsel til en anden registreret virksomhed  \r\n\r\n og til afgiftsfri formål skal oplyse </P>  \r\n\r\n<P>- udskrivningsdato </P>  \r\n\r\n<P>- leverandørens navn og adresse </P>  \r\n\r\n<P>- udleveringsstedet </P>  \r\n\r\n<P>- modtagerens navn og adresse </P>  \r\n\r\n<P>- leveringsstedet </P>  \r\n\r\n<P>- art og mængde af den afgiftspligtige olie. </P>  \r\n\r\n<P>På fakturaen skal tydeligt skrives: &#187;Afgiftspligtig olie excl  \r\n\r\n afgift&#171; eller anden tilsvarende oplysning. </P>  \r\n\r\n<P>Ved levering af ubeskattet olie til virksomheder, der har bevilling fra  \r\n\r\n toldvæsenet til afgiftsfritagelse, skal fakturaen endvidere indeholde  \r\n\r\n oplysning om den pågældende bevillings nr og dato. </P>  \r\n\r\n<P>Hvis der sker returnering af olie, som er beskattet, skal der udstedes en  \r\n\r\n kreditnota med tilsvarende oplysninger, som er krævet for fakturaer. </P>  \r\n\r\n<P>Depoter </P>  \r\n\r\n<P>Der stilles særlige krav til regnskabsførelse for registrerede  \r\n\r\n virksomheder, der har opbevaringsanlæg (depoter), som ligger i flere  \r\n\r\n tolddistrikter. </P>  \r\n\r\n<P>Regnskabet over afgiftspligtig olie skal føres i hovedvirksomheden. Det  \r\n\r\n skal fremgå af regnskabet, hvilket depot de enkelte posteringer vedrører.  \r\n\r\n Fakturaudskrivningen kan foretages enten af hovedvirksomheden eller af det  \r\n\r\n enkelte depot. </P>  \r\n\r\n<P>Depotet skal periodisk - og i det mindste ved månedens slutning -  \r\n\r\n underrette hovedvirksomheden om til- og afgangen, herunder om forbruget af  \r\n\r\n afgiftspligtig olie. Hvis depotet selv udskriver fakturaer, skal kopier af  \r\n\r\n fakturaerne sendes til hovedvirksomheden. I virksomheder, der anvender  \r\n\r\n edb-anlæg, kan underretning til hovedvirksomheden om indholdet af hver enkelt  \r\n\r\n faktura ske på anden måde end ved indsendelse af kopifakturaer. </P>  \r\n\r\n<P>For virksomheder, der anvender forbrugsmetoden ved opgørelsen af den  \r\n\r\n afgiftspligtige mængde, skal regnskabet indeholde oplysning om de opmålte  \r\n\r\n beholdninger ved månedens slutning på hvert depot. </P>  \r\n\r\n<P>Opbevaring </P>  \r\n\r\n<P>Regnskabet med tilhørende bilag skal opbevares i mindst 5 år efter  \r\n\r\n regnskabsårets udløb. </P>  \r\n\r\n<P>Afregning af afgift </P>  \r\n\r\n<P>Afgiftsangivelse </P>  \r\n\r\n<P>Den registrerede virksomhed skal gøre den afgiftspligtige mængde op i  \r\n\r\n liter for gas- og dieselolie og i kg for fuelolie og fyringstjære for hver  \r\n\r\n afgiftsperiode, dvs kalendermåneden. </P>  \r\n\r\n<P>Efter udløbet af hver måned og senest den 15. i den efterfølgende måned  \r\n\r\n skal virksomheden angive den afgiftspligtige mængde i liter respektive i kg  \r\n\r\n af den olie, som der skal betales afgift af. Virksomheden skal endvidere  \r\n\r\n angive den mængde olie, der er leveret ubeskattet. </P>  \r\n\r\n<P>Angivelsen skal afgives på en særlig blanket (P 82), som toldvæsenet  \r\n\r\n sender til virksomheden. Angivelsen skal underskrives af virksomhedens  \r\n\r\n ansvarlige ledelse. </P>  \r\n\r\n<P>Selv om der ingen afgiftspligtig olie er at beskatte, skal angivelsen  \r\n\r\n alligevel afgives. </P>  \r\n\r\n<P>Hvis en virksomhed ikke afgiver angivelsen inden den nævnte frist, kan  \r\n\r\n toldvæsenet inddrage registreringen, indtil angivelsen er afgivet. </P>  \r\n\r\n<P>Indbetaling af afgift </P>  \r\n\r\n<P>Afgiften skal indbetales inden udgangen af den måned, der følger efter  \r\n\r\n afgiftsperioden. </P>  \r\n\r\n<P>Til brug ved indbetalingen sender toldvæsenet et girokort på  \r\n\r\n afgiftsbeløbet. Hvis afgiften ikke betales over postgirokontoen, men direkte  \r\n\r\n til toldvæsenet, skal virksomheden vedlægge eller medbringe girokortet. </P>  \r\n\r\n<P>Hvis afgiften ikke er betalt i rette tid, skal virksomheden betale 1,3% i  \r\n\r\n månedlig rente for hver påbegyndt måned fra sidste rettidige indbetalingsdag,  \r\n\r\n dog mindst 10 kr. </P>  \r\n\r\n<P>Hvis afgiften ikke er betalt senest den 14. dag efter betalingsfristens  \r\n\r\n udløb, kan toldvæsenet inddrage virksomhedens registrering, indtil afgiften  \r\n\r\n er betalt. </P>  \r\n\r\n<P>Hvis en virksomhed ikke betaler afgiften i rette tid, kan toldvæsenet  \r\n\r\n pålægge den at afgive afgiftsangivelsen for en kortere periode end en måned.  \r\n\r\n Toldvæsenet kan også pålægge sådanne virksomheder en kortere betalingsfrist  \r\n\r\n end den normale og kan kræve, at virksomheden stiller sikkerhed for  \r\n\r\n betalingen af afgiften. </P>  \r\n\r\n<P>Hvis en virksomhed er blevet pålagt en kortere angivelsesfrist eller  \r\n\r\n betalingsfrist end den normale, kan toldvæsenet inddrage virksomhedens  \r\n\r\n registrering straks efter betalingsfristens udløb. </P>  \r\n\r\n<P>Hæftelse for afgift </P>  \r\n\r\n<P>For betaling af afgift hæfter den, der som ejer, forpagter eller lignende  \r\n\r\n driver virksomheden for egen regning. </P>  \r\n\r\n<P>Kontrolregler </P>  \r\n\r\n<P>Toldvæsenets kontrolrettigheder </P>  \r\n\r\n<P>Toldvæsenet har ret til at foretage eftersyn i lokaler, der bruges af  \r\n\r\n registrerede virksomheder (dvs fabrikations-, lager-, kontor- og  \r\n\r\n butikslokaler o lign). Toldvæsenet kan kræve at efterse virksomhedens  \r\n\r\n varebeholdning, forretningsbøger og andet regnskabsmateriale samt  \r\n\r\n korrespondance mv. </P>  \r\n\r\n<P>Toldvæsenet har også ret til at foretage eftersyn af varebeholdninger og  \r\n\r\n regnskaber mv hos ikke-registrerede erhvervsdrivende. Toldvæsenet kan  \r\n\r\n forlange at få oplysninger fra disse erhvervsdrivende om deres indkøb af  \r\n\r\n afgiftspligtig olie til virksomheden. </P>  \r\n\r\n<P>Eftersyn i virksomheden sker normalt i virksomhedens sædvanlige  \r\n\r\n forretningstid, men toldvæsenet kan også kræve at få adgang til virksomheden  \r\n\r\n uden for denne tid. </P>  \r\n\r\n<P>Virksomhedens pligter </P>  \r\n\r\n<P>Virksomhedens indehaver og de personer, der er ansat i virksomheden, skal  \r\n\r\n yde toldvæsenet fornøden vejledning og hjælp ved eftersynene, fx ved pejling  \r\n\r\n af tanke og udtagelse af prøver, samt ved gennemgang af forretningsbøger,  \r\n\r\n regnskabsmateriale og korrespondance mv. </P>  \r\n\r\n<P>Virksomheden skal, når toldvæsenet ønsker det, udlevere eller indsende  \r\n\r\n sine forretningsbøger, regnskabsbilag og andet regnskabsmateriale samt  \r\n\r\n korrespondance til toldvæsenet. Denne bestemmelse gælder også i de tilfælde,  \r\n\r\n hvor materialet er hos tredjemand (fx revisor eller regnskabskonsulent). </P>  \r\n\r\n<P>Virksomheden skal efter anmodning fra toldvæsenet give oplysning om  \r\n\r\n leverancer af olie til afgiftsfri formål. </P>  \r\n\r\n<P>Efterbetalinger og skønsmæssige ansættelser </P>  \r\n\r\n<P>Hvis det konstateres, at en virksomhed har angivet den afgiftspligtige  \r\n\r\n mængde urigtigt og derved betalt for lidt i afgift, skal virksomheden betale  \r\n\r\n det skyldige beløbe senest 14 dage efter, at toldvæsenet har fremsat kravet.  \r\n\r\n</P>  \r\n\r\n<P>Hvis det skyldige afgiftsbeløb ikke kan gøres op på grundlag af  \r\n\r\n virksomhedens regnskaber, kan toldvæsenet skønsmæssigt ansætte  \r\n\r\n afgiftstilsvaret. Virksomheden kan anke ansættelsen til momsnævnet. </P>  \r\n\r\n<P>Hvis afgiften ikke betales i rette tid, skal virksomheden betale 1,3 pct i  \r\n\r\n månedlig rente for hver påbegyndt måned fra den 1. i den måned, i hvilken  \r\n\r\n beløbet skal betales af virksomheden, dog mindst 10 kr. </P>  \r\n\r\n<P>Straffebestemmelser </P>  \r\n\r\n<P>Forsætlige eller groft uagtsomme overtrædelser af afgiftsloven eller de  \r\n\r\n forskrifter, som er udstedt i henhold til loven, kan straffes med bøde. </P>  \r\n\r\n<P>I tilfælde af forsætlig afgiftsunddragelse kan straffen stige til hæfte  \r\n\r\n eller fængsel indtil 2 år. </P>  \r\n\r\n<P>For overtrædelser, der begås af aktieselskaber, anpartsselskaber,  \r\n\r\n andelsselskaber eller lignende, kan der pålægges selskabet som sådant  \r\n\r\n bødeansvar. </P>  \r\n\r\n<P>Momsnævnet </P>  \r\n\r\n<P>Det nævn, der er nedsat efter momsloven, har den endelige administrative  \r\n\r\n afgørelse af: </P>  \r\n\r\n<P>- spørgsmål om varers afgiftspligt </P>  \r\n\r\n<P>- klager over toldvæsenets skønsmæssige ansættelser. </P>  \r\n\r\n<P>Nævnet består af 6 medlemmer: 2 repræsenterer Ministeriet for Skatter og  \r\n\r\n Afgifter og 4 udpeges inden for erhvervslivet. Ministeren for skatter og  \r\n\r\n afgifter udpeger formanden for nævnet. </P>  \r\n\r\n<P>Man kan henvende sig til nævnet enten direkte eller gennem toldvæsenet.  \r\n\r\n</P>  \r\n\r\n<P>Hvis en virksomhed ønsker at indbringe en skønsmæssig ansættelse for  \r\n\r\n nævnet, skal den anmode toldvæsenet om det senest 4 uger efter, at  \r\n\r\n virksomheden har fået skriftlig meddelelse om ansættelsen. </P>  \r\n\r\n<P>Virksomheden kan fremstille sin sag mundtligt for nævnet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19851804760"
        },
        {
            "displayName": "Entydig dokumentidentifikation",
            "displayValue": "CM022949"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18047"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "31/01/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Det lokale Toldkammer"
        },
        {
            "displayName": "Ressortministeriets journalnummer",
            "displayValue": "P 83"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}