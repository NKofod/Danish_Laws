{
    "id": 142663,
    "title": "Bekendtgørelse om godkendte prøver og praksiskrav for autorisation af elinstallatører",
    "documentTypeId": "60",
    "isSagsforlobPeriodValid": true,
    "shortName": "BEK nr 713 af 27/06/2012",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om godkendte prøver og praksiskrav for autorisation af elinstallatører</p>\r\n<p class=\"Indledning2\">I medfør af § 6, stk. 2, nr. 4, i lov om autorisation af elinstallatører m.v., jf. lovbekendtgørelse nr. 989 af 8. december 2003, som ændret ved § 2 i lov nr. 1601 af 20. december 2006, fastsættes efter bemyndigelse:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Anvendelsesområde</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Denne bekendtgørelse indeholder regler om hvilke prøver, der giver adgang til at opnå autorisation, og om praksiskrav Sikkerhedsstyrelsen stiller til personer, der søger personlig autorisation som elinstallatør, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> For personer, der er statsborgere i et EU- eller EØS-land eller i et land, som EU har indgået aftale med om adgang til udøvelse af lovregulerede erhverv, og som på baggrund af udenlandske erhvervsmæssige kvalifikationer udøver eller agter at udøve erhverv som elinstallatør i Danmark, gælder reglerne i bekendtgørelse om personlig autorisation og udøvelse af erhverv som elinstallatør på baggrund af udenlandske erhvervsmæssige kvalifikationer.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Godkendte prøver</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Følgende prøver giver ret til autorisation, når det i § 3 fastsatte praksiskrav og betingelserne i lovens § 5, stk. 1 og 3, og de i medfør af loven fastsatte regler for udstedelse af autorisation er opfyldt:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> elinstallatør i henhold til Undervisningsministeriets retningslinjer om videregående uddannelse indenfor det stærkstrømstekniske område,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> elektroinstallatørprøven af 1952 (Prøven afholdtes sidste gang i vinteren 1988/89),</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num3\">3)</span> udvidet maskinmestereksamen (Prøven afholdtes sidste gang i april 1991),</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num4\">4)</span> eksamen som installatør (AK) stærkstrøm, jf. dog stk. 2,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num5\">5)</span> maskinmestereksamen efter Styrelsen for Videregående Uddannelser og Uddannelsesstøttes regler, jf. dog stk. 2,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num6\">6)</span> eksamen som seniorofficer (maskinchef eller skibschef), jf. dog stk. 2,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num7\">7)</span> eksamen som professionsbachelor i sømilitær ledelse og teknik, jf. dog stk. 2,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num8\">8)</span> eksamen som teknisk manager offshore, jf. dog stk. 2 og 5, eller</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num9\">9)</span> eksamen som elingeniør, jf. dog stk. 3 og 4.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> For de uddannelser, der er nævnt i stk. 1, nr. 4-8, er det endvidere en forudsætning for at kunne opnå autorisation, at ansøgeren som led i uddannelsen har bestået en af Sikkerhedsstyrelsen godkendt autorisationsprøve.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Elingeniører skal for at opnå autorisation som led i uddannelsen have modtaget undervisning i følgende fag i et omfang svarende til i alt mindst 40 ECTS (European Credit Transfer System):</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk3_Num1\">1)</span> stærkstrømsbekendtgørelsen, elektriske installationer,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk3_Num2\">2)</span> forsyningsteori,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk3_Num3\">3)</span> installationsteknik,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk3_Num4\">4)</span> dimensionering af elektriske installationer, herunder tavleanlæg og</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk3_Num5\">5)</span> højspænding.</p>\r\n<p class=\"Stk2\">\r\n   <span class=\"StkNr\" id=\"Par2_Stk4\">Stk. 4.</span> Udover de i stk. 3 nævnte fag skal ansøgeren gennem elingeniøruddannelsen eller supplerende kurser have kendskab til bestemmelserne om L-AUS arbejde og værktøj samt førstehjælp i tilfælde af ulykker.</p>\r\n<p class=\"Stk2\">\r\n   <span class=\"StkNr\" id=\"Par2_Stk5\">Stk. 5.</span> For personer, der er uddannet som teknisk manager offshore, finder bekendtgørelsen anvendelse, hvis uddannelsen er afsluttet i sommeren 2008 eller senere.</p>\r\n<p class=\"Stk2\">\r\n   <span class=\"StkNr\" id=\"Par2_Stk6\">Stk. 6.</span> Sikkerhedsstyrelsen kan dispensere fra uddannelseskravene i stk. 1-3, når det skønnes at være elsikkerhedsmæssigt forsvarligt.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Praksiskrav</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> De i § 2 nævnte uddannelser er autorisationsgivende, når følgende praksis er dokumenteret:</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num1\">1)</span> Er ansøgeren uddannet elektriker, meddeles autorisation uden krav om yderligere praksis.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num2\">2)</span> Har ansøgeren anden uddannelsesmæssig baggrund, kan der meddeles autorisation, når ansøgeren i sammenlagt mindst ét år har været beskæftiget med praktisk arbejde, som kræver autorisation efter elinstallatørloven, og under ansvar af en autoriseret elinstallatør.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Sikkerhedsstyrelsen kan dispensere fra praksiskravet i stk. 1, når det skønnes at være elsikkerhedsmæssigt forsvarligt.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Dokumentation</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Ved ansøgning om autorisation skal eksamensbevis, karakterudskrift og dokumentation for opfyldelse af praksiskravet vedlægges, jf. § 3, stk. 2, i bekendtgørelse om autorisation og drift af elinstallatørvirksomhed.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Klage</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Sikkerhedsstyrelsen træffer afgørelse i sager, hvor der er opstået tvivl om, hvorvidt uddannelsen og dennes indhold, jf. § 2, eller ansøgerens praksis, jf. § 3, er autorisationsgivende.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Sikkerhedsstyrelsens afgørelser truffet efter denne bekendtgørelse kan ikke indbringes for anden administrativ myndighed, jf. § 14a, 1. pkt., i lov om autorisation af elinstallatører m.v., jf. lovbekendtgørelse nr. 989 af 8. december 2003.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Ikrafttræden</span>\r\n</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Bekendtgørelsen træder i kraft den 1. juli 2012.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Samtidig ophæves bekendtgørelse nr. 601 af 24. juni 2008 om godkendte prøver og praksiskrav for autorisation af elinstallatører.</p><div class=\"Givet\" id=\"Givet\"><p class=\"Givet\" align=\"center\">Sikkerhedsstyrelsen, den 27. juni 2012</p><p class=\"Sign1\" align=\"center\">Lizzi Krarup Jakobsen</p><p class=\"Sign2\" align=\"right\">/ Mira Uthayasanger</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/06/2012"
        },
        {
            "displayName": "Accession",
            "displayValue": "B20120071305"
        },
        {
            "displayName": "Entydig dokumentidentifikation",
            "displayValue": "BP000222"
        },
        {
            "displayName": "Dato for førstegangsindlæggelse",
            "displayValue": "30/06/2012"
        },
        {
            "displayName": "Dato for indlæggelse",
            "displayValue": "30/06/2012"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "713"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "27/06/2012"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Sikkerhedsstyrelsen"
        },
        {
            "displayName": "Ressortministeriets journalnummer",
            "displayValue": "Erhvervs- og Vækstmin.,<br />Sikkerhedsstyrelsen, j.nr. 644-11-00035"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}