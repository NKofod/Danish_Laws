{
    "id": 113370,
    "title": "1987 LSF 237   FORSLAG TIL LOV OM ÆNDRING AF LOV OM KØBENHAVNS KOMMUNES STYRELSE   (BYDELSRÅD) ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 237",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 237 </P>  \r\n\r\n<P></P>  \r\n\r\n<P>Forslag til Lov om ændring af lov om Københavns Kommunes styrelse  \r\n\r\n (Bydelsråd) </P>  \r\n\r\n<P></P>  \r\n\r\n<P>Fremsat af Bente Søltoft (SF) Agerschou (SF) Birgitte Husmark (SF) Ejner  \r\n\r\n Larsen (SF) Bjørn Poulsen (SF) </P>  \r\n\r\n<P></P>  \r\n\r\n<P>den 16. marts 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om Københavns Kommunes styrelse, jf. lovbekendtgørelse nr. 314 </P>  \r\n\r\n<P>af 20. juni 1984, foretages følgende ændring: </P>  \r\n\r\n<P>Efter kapitel V indsættes som nyt kapitel: </P>  \r\n\r\n<P>&#187;Kapitel V a </P>  \r\n\r\n<P>Bydelsråd </P>  \r\n\r\n<P>§ 44 a. Der oprettes bydelsråd i Københavns Kommune. </P>  \r\n\r\n<P>Stk. 2. Indenrigsministeren træffer efter udtalelse fra </P>  \r\n\r\n<P>Borgerrepræsentationen bestemmelse om kommunens inddeling i </P>  \r\n\r\n<P>bydele og bydelenes navne. </P>  \r\n\r\n<P>§ 44 b. Bydelsrådenes medlemmer vælges for 4 år samtidig med valg </P>  \r\n\r\n<P>til Borgerrepræsentationen. </P>  \r\n\r\n<P>Stk. 2. Valgret til et bydelsråd har enhver, der har valgret til </P>  \r\n\r\n<P>Borgerrepræsentationen og bopæl i bydelen. Valgbar til et </P>  \r\n\r\n<P>bydelsråd er enhver, der har valgret til bydelsrådet, medmindre </P>  \r\n\r\n<P>vedkommende er straffet for en handling, der i almindeligt </P>  \r\n\r\n<P>omdømme gør ham uværdig til at være medlem af kommunale råd, jf. </P>  \r\n\r\n<P>reglerne i den kommunale valglov. </P>  \r\n\r\n<P>Stk. 3. Ingen kan samtidig være medlem af Borgerrepræsentationen og </P>  \r\n\r\n<P>af et bydelsråd. </P>  \r\n\r\n<P>Stk. 4. Bydelsrådenes medlemmer vælges i øvrigt efter reglerne i den </P>  \r\n\r\n<P>kommunale valglov. </P>  \r\n\r\n<P>Stk. 5. Bydelsrådet træffer efter begæring fra et medlem beslutning </P>  \r\n\r\n<P>om fritagelse for medlemskab efter reglerne i den kommunale </P>  \r\n\r\n<P>valglov. </P>  \r\n\r\n<P>Stk. 6. Mister et medlem af bydelsrådet sin valgbarhed, bortfalder </P>  \r\n\r\n<P>hans mandat, jf. dog stk. 8. </P>  \r\n\r\n<P>Stk. 7. Bliver et medlem af et bydelsråd straffet, skal bydelsrådet </P>  \r\n\r\n<P>indberette dette til valgbarhedsnævnet, der afgør, om medlemmet </P>  \r\n\r\n<P>som følge heraf har mistet sin valgbarhed. </P>  \r\n\r\n<P>Stk. 8. Spørgsmålet, om et medlem har mistet sin valgbarhed af andre </P>  \r\n\r\n<P>grunde, afgøres af bydelsrådet. Når et medlem midlertidigt </P>  \r\n\r\n<P>opgiver sin faste bopæl i bydelen, kan det bestemmes, at han kun </P>  \r\n\r\n<P>skal udtræde af bydelsrådet, indtil han på ny tager fast bopæl i </P>  \r\n\r\n<P>bydelen. </P>  \r\n\r\n<P>§ 44 c. Bydelsrådets medlemstal, der skal være ulige og mindst 9 og </P>  \r\n\r\n<P>højst 21, fastsættes i en styrelsesvedtægt, der stadfæstes af </P>  \r\n\r\n<P>indenrigsministeren. </P>  \r\n\r\n<P>Stk. 2. Bydelsrådet kan beslutte, at et antal observatører uden </P>  \r\n\r\n<P>stemmeret deltager i møderne i de udvalg, der er nedsat af </P>  \r\n\r\n<P>bydelsrådet, eller ved behandlingen af bestemte sager. </P>  \r\n\r\n<P>§ 44 d. Bydelsrådene varetager de kommunale anliggender, der er </P>  \r\n\r\n<P>henlagt til rådenes selvstændige varetagelse efter stk. 2 eller </P>  \r\n\r\n<P>er henlagt til rådenes bestyrelse efter bemyndigelse fra </P>  \r\n\r\n<P>Borgerrepræsentationen. Herudover afgiver bydelsrådene udtalelser </P>  \r\n\r\n<P>til Borgerrepræsentationen efter dennes anmodning. </P>  \r\n\r\n<P>Stk. 2. Beslutning om, hvilke anliggender der skal henlægges til </P>  \r\n\r\n<P>bydelsrådenes selvstændige varetagelse, træffes af </P>  \r\n\r\n<P>Borgerrepræsentationen og godkendes af vedkommende minister efter </P>  \r\n\r\n<P>forhandling med indenrigsministeren. Det samme gælder beslutning </P>  \r\n\r\n<P>om ændringer heri. </P>  \r\n\r\n<P>Stk. 3. En godkendt beslutning optages i et bydelsregulativ, som </P>  \r\n\r\n<P>skal være tilgængeligt for kommunens beboere. Der bekendtgøres i </P>  \r\n\r\n<P>Lovtidende en meddelelse om den godkendte beslutning. </P>  \r\n\r\n<P>Stk. 4. Indenrigsministeren kan fastsætte regler om fremgangsmåden </P>  \r\n\r\n<P>ved udarbejdelsen af bydelsregulativet og om bekendtgørelsen i </P>  \r\n\r\n<P>Lovtidende. </P>  \r\n\r\n<P>§ 44 e. Bydelsrådenes afgørelser kan påklages til andre myndigheder </P>  \r\n\r\n<P>i samme omfang, som hvis de var truffet af Borgerrepræsentationen. </P>  \r\n\r\n<P>§ 44 f. For bydelsrådenes virksomhed gælder reglerne i § 4, § 7, § </P>  \r\n\r\n<P>8, § 9, § 10, stk. 2-3, § 11, § 13, stk. 1-2, § 14 og § 15, stk. </P>  \r\n\r\n<P>2-4. </P>  \r\n\r\n<P>Stk. 2. Så snart valget af formand har fundet sted, vælger </P>  \r\n\r\n<P>bydelsrådet blandt sine medlemmer en næstformand til at fungere i </P>  \r\n\r\n<P>formandens forfald. Valget ledes af den nyvalgte formand eller i </P>  \r\n\r\n<P>hans forfald af det medlem, der har ledet formandsvalget, og </P>  \r\n\r\n<P>foregår i øvrigt efter samme regler som dette. </P>  \r\n\r\n<P>Stk. 3. Ethvert medlem af bydelsrådet kan for dette indbringe </P>  \r\n\r\n<P>ethvert spørgsmål om bydelsrådets anliggender samt fremsætte </P>  \r\n\r\n<P>forslag til beslutninger herom. Udvalgene, jf. § 44 g, og </P>  \r\n\r\n<P>bydelsrådets formand skal meddele bydelsrådet de oplysninger, </P>  \r\n\r\n<P>dette forlanger, og er - med de begrænsninger, som er fastsat i </P>  \r\n\r\n<P>lovgivningen - i enhver henseende undergivet bydelsrådets </P>  \r\n\r\n<P>beslutninger. </P>  \r\n\r\n<P>Stk. 4. Når et medlem er forhindret i at deltage i det </P>  \r\n\r\n<P>konstituerende møde, kan de medlemmer, der er valgt på den </P>  \r\n\r\n<P>pågældende kandidatliste, kræve stedfortræderen indkaldt til at </P>  \r\n\r\n<P>deltage i mødet. </P>  \r\n\r\n<P>Stk. 5. For bydelsrådets formand gælder reglerne i § 25, stk. 1. </P>  \r\n\r\n<P>Formanden kan på bydelsrådets vegne afgøre sager, som ikke tåler </P>  \r\n\r\n<P>opsættelse eller ikke giver anledning til tvivl. </P>  \r\n\r\n<P>Stk. 6. Bydelsrådet vedtager selv sin forretningsorden. </P>  \r\n\r\n<P>§ 44 g. Til varetagelse af den umiddelbare forvaltning af </P>  \r\n\r\n<P>bydelsrådets anliggender kan bydelsrådet nedsætte stående udvalg, </P>  \r\n\r\n<P>hvis sammensætning og opgaver fastsættes i bydelsrådets </P>  \r\n\r\n<P>styrelsesvedtægt. </P>  \r\n\r\n<P>Stk. 2. For valg af stående udvalg og disses virksomhed gælder </P>  \r\n\r\n<P>reglerne i lov om kommunernes styrelse om kommunalbestyrelsens </P>  \r\n\r\n<P>stående udvalg, herunder reglerne om udvalgsformænd. </P>  \r\n\r\n<P>Stk. 3. Bydelsrådene kan nedsætte særlige udvalg til varetagelse af </P>  \r\n\r\n<P>bestemte hverv eller til udførelse af forberedende eller </P>  \r\n\r\n<P>rådgivende funktioner. Bydelsrådet bestemmer de særlige udvalgs </P>  \r\n\r\n<P>sammensætning og fastsætter regler for deres virksomhed. </P>  \r\n\r\n<P>§ 44 h. Til bydelsrådenes medlemmer og formand ydes et vederlag, </P>  \r\n\r\n<P>hvis størrelse fastsættes af indenrigsministeren. </P>  \r\n\r\n<P>§ 44 i. Borgerrepræsentationen drager omsorg for bydelsrådenes </P>  \r\n\r\n<P>sekretariatsbetjening og tildeling af administration til de </P>  \r\n\r\n<P>opgaver, der henlægges til bydelsrådene. </P>  \r\n\r\n<P>§ 44 j. I forbindelse med vedtagelsen af årsbudgettet eller ved </P>  \r\n\r\n<P>tillægsbevilling specificerer Borgerrepræsentationen de poster, </P>  \r\n\r\n<P>som hvert enkelt bydelsråd råder over til varetagelse af sine </P>  \r\n\r\n<P>opgaver. </P>  \r\n\r\n<P>Stk. 2. Summen af de poster, som overlades til det enkelte </P>  \r\n\r\n<P>bydelsråds disposition, jf. stk. 1, udgør en samlet bevilling til </P>  \r\n\r\n<P>bydelsrådet. Borgerrepræsentationen kan dog bestemme, at poster, </P>  \r\n\r\n<P>som afsættes til særlige formål, kun må anvendes til disse formål. </P>  \r\n\r\n<P>Stk. 3. Bydelsrådene påser, at de bevilgede beløb ikke overskrides. </P>  \r\n\r\n<P>De foretager indstilling til Borgerrepræsentationen, hvis </P>  \r\n\r\n<P>bevillinger derudover anses for nødvendige. Tillægsbevilling kan </P>  \r\n\r\n<P>ikke gives til udgifter, som bydelsrådet kunne have taget i </P>  \r\n\r\n<P>betragtning ved udarbejdelsen af sit budgetbidrag, jf. § 44 k, </P>  \r\n\r\n<P>stk. 1. Tillægsbevilling skal om fornødent gives til udgifter, </P>  \r\n\r\n<P>som følger af lov eller anden bindende retsforskrift. </P>  \r\n\r\n<P>Stk. 4. Indenrigsministeren kan fastsætte regler for </P>  \r\n\r\n<P>Borgerrepræsentationens meddelelse af bevillinger til </P>  \r\n\r\n<P>bydelsrådene. </P>  \r\n\r\n<P>§ 44 k. Bydelsrådene skal efter anmodning af magistraten og inden </P>  \r\n\r\n<P>for en frist, der fastsættes af denne, fremkomme med bidrag til </P>  \r\n\r\n<P>årsbudgettet og flerårige budgetoverslag for bydelsrådets </P>  \r\n\r\n<P>virksomhed. </P>  \r\n\r\n<P>Stk. 2. Bydelsrådene aflægger regnskab til Borgerrepræsentationen </P>  \r\n\r\n<P>inden en frist, som denne fastsætter. Bydelsrådenes regnskab </P>  \r\n\r\n<P>indgår i kommunens regnskab og revideres sammen med dette. </P>  \r\n\r\n<P>§ 44 l. Tilsynet med bydelsrådene varetages af indenrigsministeren. </P>  \r\n\r\n<P>Stk. 2. For tilsynet gælder reglerne i § 48 og §§ 48 a og b.&#171; </P>  \r\n\r\n<P>§ 2 </P>  \r\n\r\n<P>Forslag om revision af denne lov fremsættes for Folketinget i </P>  \r\n\r\n<P>folketingsåret 1995-96. </P>  \r\n\r\n<P>§ 3 </P>  \r\n\r\n<P>Loven træder i kraft den 1. januar 1990. </P>  \r\n\r\n<P>Bemærkninger til lovforslaget </P>  \r\n\r\n<P>Generelle bemærkninger </P>  \r\n\r\n<P>I forbindelse med vedtagelsen af den gældende styrelseslov for </P>  \r\n\r\n<P>København i 1977 blev der under udvalgsarbejdet fremsat ønske fra </P>  \r\n\r\n<P>et flertal i Borgerrepræsentationen om, at der i loven </P>  \r\n\r\n<P>indarbejdedes bestemmelser om bydelsråd. Imidlertid blev loven </P>  \r\n\r\n<P>vedtaget uden de foreslåede regler om bydelsråd. Der henvises til </P>  \r\n\r\n<P>Folketingstidende 1976-77, 2. samling, forhandlingerne sp. 286, </P>  \r\n\r\n<P>1309, 4875 og 5040, tillæg A sp. 917, tillæg b sp. 565 og tillæg </P>  \r\n\r\n<P>C sp. 327. </P>  \r\n\r\n<P>I 1985 nedsatte den daværende indenrigsminister et </P>  \r\n\r\n<P>embedsmandsudvalg, der fik følgende kommissorium: &#187;Udvalget har </P>  \r\n\r\n<P>til opgave at tilvejebringe et materiale, der kan belyse behovet </P>  \r\n\r\n<P>for ændringer i styrelsesordningen for Københavns Kommune og </P>  \r\n\r\n<P>fordele og ulemper ved sådanne ændringer . . .&#171;. I udvalgets </P>  \r\n\r\n<P>overvejelser skulle bl.a. indgå fordele og ulemper ved indførelse </P>  \r\n\r\n<P>af udvalgsstyre efter den kommunale styrelseslov og eventuel </P>  \r\n\r\n<P>henlæggelse af beslutningsmyndighed til lokalråd. </P>  \r\n\r\n<P>Embedsmandsudvalget afgav betænkning i sommeren 1987 (Betænkning nr. </P>  \r\n\r\n<P>1114) og foreslog her, at den eksisterende styrelseslov ophæves, </P>  \r\n\r\n<P>og at København inddrages under lov om kommunernes styrelse. </P>  \r\n\r\n<P>Udvalget udarbejdede endvidere forslag til et nyt kapitel om </P>  \r\n\r\n<P>bydelsråd i Københavns Kommune. </P>  \r\n\r\n<P>Af delbetænkning af 11. november 1987 afgivet af et ad hoc-udvalg </P>  \r\n\r\n<P>under Borgerrepræsentationen fremgår, at et flertal &#187;anså </P>  \r\n\r\n<P>tilvejebringelse af hjemmelen for nedsættelse af bydelsråd for en </P>  \r\n\r\n<P>påtrængende opgave.&#171; </P>  \r\n\r\n<P>Da indenrigsministeren har meddelt, at han alligevel ikke agter at </P>  \r\n\r\n<P>fremsætte lovforslag om ændring af styrelsesloven for København, </P>  \r\n\r\n<P>har forslagsstillerne fundet det vigtigt, at nærværende forslag </P>  \r\n\r\n<P>fremsættes nu, således at Folketinget kan imødekomme det gennem </P>  \r\n\r\n<P>mange år fremførte ønske om bydelsråd i København. </P>  \r\n\r\n<P>Det er forslagsstillernes opfattelse, at afstanden mellem borgere og </P>  \r\n\r\n<P>folkevalgte i København er for stor, hvilket bl.a. ses af den </P>  \r\n\r\n<P>lave valgdeltagelse ved kommunevalgene. Indførelse af direkte </P>  \r\n\r\n<P>valgte bydelsråd med selvstændig kompetence skal træde i kraft </P>  \r\n\r\n<P>den 1. januar 1990, således at bydelsrådene kan vælges i </P>  \r\n\r\n<P>forbindelse med kommunalvalget i november 1989. Forslaget </P>  \r\n\r\n<P>fremsættes i indeværende folketingsår, således at København får </P>  \r\n\r\n<P>tidsmæssig mulighed for at forberede udlægning af opgaver til </P>  \r\n\r\n<P>bydelsrådene. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 1 </P>  \r\n\r\n<P>Ad den foreslåede § 44 a </P>  \r\n\r\n<P>Udvalget om Københavns Kommunes styrelse har i sin betænkning nr. </P>  \r\n\r\n<P>1114/1987 påpeget fordele og ulemper ved oprettelse af </P>  \r\n\r\n<P>folkevalgte bydelsråd. </P>  \r\n\r\n<P>Oprettelse af bydelsråd forudsætter eksistensen af bydele. Udvalget </P>  \r\n\r\n<P>har i sin betænkning peget på kommuneplanforslagets inddeling som </P>  \r\n\r\n<P>et relevant grundlag for den geografiske afgrænsning af bydele. </P>  \r\n\r\n<P>Det foreslås, at indenrigsministeren får kompetencen til efter </P>  \r\n\r\n<P>indhentet udtalelse fra Borgerrepræsentationen at træffe </P>  \r\n\r\n<P>beslutning både om afgrænsningen af bydelene og om deres navne, </P>  \r\n\r\n<P>herunder kompetence til at foretage ændringer heri. Sådanne </P>  \r\n\r\n<P>ændringer forudsættes typisk foretaget efter ansøgning fra </P>  \r\n\r\n<P>Borgerrepræsentationen og/eller fra de implicerede bydelsråd. </P>  \r\n\r\n<P>Ad den foreslåede § 44 b </P>  \r\n\r\n<P>Til stk. 1. Valgperioden for bydelsrådenes medlemmer foreslås </P>  \r\n\r\n<P>fastsat til 4 år ligesom for valg til Borgerrepræsentationen. </P>  \r\n\r\n<P>Til stk. 2. Det foreslås, at kun vælgere med bopæl i bydelen skal </P>  \r\n\r\n<P>have valgret til bydelsrådene. Det foreslås endvidere, at de </P>  \r\n\r\n<P>særlige værdighedskrav i den kommunale valglov finder anvendelse. </P>  \r\n\r\n<P>Til stk. 3. Der foreslås et forbud mod samtidigt medlemskab af </P>  \r\n\r\n<P>Borgerrepræsentationen og et bydelsråd. Det udelukker ikke, at en </P>  \r\n\r\n<P>person kan opstille til valg begge steder, men såfremt den </P>  \r\n\r\n<P>pågældende indvælges begge steder, må vedkommende vælge. </P>  \r\n\r\n<P>Til stk. 5. Det fastslås hermed, at hvervet anses for et borgerligt </P>  \r\n\r\n<P>ombud, og at medlemmerne kan fritages for medlemskab efter </P>  \r\n\r\n<P>reglerne i den kommunale valglov. Medlemmerne mister deres </P>  \r\n\r\n<P>valgbarhed ved flytning fra bydelen. Bydelsrådet afgør, om et </P>  \r\n\r\n<P>medlem har mistet sin valgbarhed, og om et medlem har ret til at </P>  \r\n\r\n<P>blive fritaget for medlemskab. I forbindelse hermed træffer </P>  \r\n\r\n<P>bydelsrådet beslutning om indkaldelse af stedfortræder. </P>  \r\n\r\n<P>Ad den foreslåede § 44 c </P>  \r\n\r\n<P>Til stk. 1. Det forudsættes, at bydelsrådenes medlemstal sættes i </P>  \r\n\r\n<P>relation til indbyggertallet i de forskellige bydele og </P>  \r\n\r\n<P>fastsættes under hensyn til reglerne for antallet af medlemmer i </P>  \r\n\r\n<P>kommunalbestyrelser. Ændringer i medlemstallet kan kun foretages </P>  \r\n\r\n<P>med virkning fra en valgperiodes begyndelse. Forud for </P>  \r\n\r\n<P>bydelsrådenes første funktionsperiode må udkast til </P>  \r\n\r\n<P>styrelsesvedtægt for hvert bydelsråd udarbejdes af </P>  \r\n\r\n<P>Borgerrepræsentationen. </P>  \r\n\r\n<P>Til stk. 2. Det foreslås at give mulighed for deltagelse af et antal </P>  \r\n\r\n<P>observatører i de nedsatte udvalgs møder. </P>  \r\n\r\n<P>Ad den foreslåede § 44 d </P>  \r\n\r\n<P>Til stk. 1. Bestemmelsen indeholder en udtømmende angivelse af de </P>  \r\n\r\n<P>opgaver, bydelsrådene kan beskæftige sig med. Bydelsrådene skal </P>  \r\n\r\n<P>have samme opgaver og kompetence. Borgerrepræsentationen kan </P>  \r\n\r\n<P>således ikke kun bemyndige nogle bydelsråd til at varetage en </P>  \r\n\r\n<P>opgave. </P>  \r\n\r\n<P>Til stk. 2. Fremgangsmåden ligner den procedure, der i henhold til </P>  \r\n\r\n<P>frikommuneloven følges ved godkendelse af frikommuneregulativer. </P>  \r\n\r\n<P>Til stk. 3. Da overførelse af opgaver til bydelsråd indebærer en </P>  \r\n\r\n<P>fravigelse af lovgivningen i det øvrige land, bør en meddelelse </P>  \r\n\r\n<P>herom bekendtgøres i Lovtidende. De nærmere bestemmelser bør </P>  \r\n\r\n<P>endvidere være tilgængelige for kommunens beboere og foreslås </P>  \r\n\r\n<P>derfor optaget i et bydelsregulativ. </P>  \r\n\r\n<P>Ad den foreslåede § 44 e </P>  \r\n\r\n<P>Når bydelsrådene får en helt selvstændig kompetence, jf. § 44 d, må </P>  \r\n\r\n<P>deres afgørelser kunne indbringes for klagemyndigheder i samme </P>  \r\n\r\n<P>omfang, som hvis de var truffet af Borgerrepræsentationen. </P>  \r\n\r\n<P>Bestemmelsen svarer til § 16, stk. 2, i lov om frikommuner, jf. </P>  \r\n\r\n<P>lovbekendtgørelse nr. 337 af 21. maj 1987. </P>  \r\n\r\n<P>Ad den foreslåede § 44 f </P>  \r\n\r\n<P>Bestemmelsen fastslår, at en række af Københavns Kommunes </P>  \r\n\r\n<P>styrelseslovs regler om Borgerrepræsentationens virksomhed finder </P>  \r\n\r\n<P>tilsvarende anvendelse på bydelsrådene. Det drejer sig blandt </P>  \r\n\r\n<P>andet om reglerne om afholdelse af konstituerende møde, valg af </P>  \r\n\r\n<P>formand, indkaldelse til møder, mødernes offentlighed, </P>  \r\n\r\n<P>afstemninger og beslutningsprotokol, inhabilitet samt indkaldelse </P>  \r\n\r\n<P>af stedfortrædere. </P>  \r\n\r\n<P>Til stk. 5. Herved overføres de regler, der gælder for </P>  \r\n\r\n<P>Borgerrepræsentationens formand med hensyn til mødeledelse og for </P>  \r\n\r\n<P>en kommunalbestyrelses formand med hensyn til adgang til at </P>  \r\n\r\n<P>afgøre hastesager og utvivlsomme sager. </P>  \r\n\r\n<P>Ad den foreslåede § 44 g </P>  \r\n\r\n<P>Det er forslagsstillernes opfattelse, at der vil være behov for at </P>  \r\n\r\n<P>nedsætte stående udvalg, idet det formentlig ikke vil være </P>  \r\n\r\n<P>tilstrækkeligt at nedsætte særlige udvalg. </P>  \r\n\r\n<P>Ad den foreslåede § 44 i </P>  \r\n\r\n<P>Der er ikke taget stilling til, om og i hvilket omfang </P>  \r\n\r\n<P>administrationen skal udlægges, og derfor foreslås der ikke </P>  \r\n\r\n<P>optaget regler herom. </P>  \r\n\r\n<P>Ad den foreslåede § 44 j </P>  \r\n\r\n<P>Til stk. 2. Bestemmelsen indebærer, at bydelsrådene som udgangspunkt </P>  \r\n\r\n<P>frit kan overføre midler fra een konto til en anden. Bestemmelsen </P>  \r\n\r\n<P>muliggør begrænsninger i den fri ret til overflytning mellem </P>  \r\n\r\n<P>konti. Denne ret bør dog kun benyttes i forbindelse med </P>  \r\n\r\n<P>budgettets vedtagelse og ikke i løbet af året. </P>  \r\n\r\n<P>Til stk. 3. Tillægsbevillinger kan næppe undgås helt. På den anden </P>  \r\n\r\n<P>side må det hindres, at (enkelte) bydelsråd blot bruger </P>  \r\n\r\n<P>bevillingen og herefter søger tillægsbevilling. </P>  \r\n\r\n<P>Til stk. 4. Indenrigsministerens kompetence tænkes anvendt til at </P>  \r\n\r\n<P>sikre, at bydelsrådene ikke på urimelig måde afskæres fra at </P>  \r\n\r\n<P>modtage midler til varetagelsen af deres opgaver, samt til at </P>  \r\n\r\n<P>forebygge en ressourcemæssig forskelsbehandling af bydelsrådene. </P>  \r\n\r\n<P>Ad den foreslåede § 44 k </P>  \r\n\r\n<P>Til stk. 1. Det foreslås, at bydelsrådene skal fremkomme med bidrag </P>  \r\n\r\n<P>til årsbudgettet m.m. ligesom de stående udvalg efter § 21, stk. </P>  \r\n\r\n<P>2, i den kommunale styrelseslov. </P>  \r\n\r\n<P>Til stk. 2. Endelig regnskabsaflæggelse samt revision og decision må </P>  \r\n\r\n<P>foregå samlet for hele kommunen. </P>  \r\n\r\n<P>Ad den foreslåede § 44 l </P>  \r\n\r\n<P>Når bydelsrådene får selvstændig kompetence, må der også være et </P>  \r\n\r\n<P>direkte tilsyn med deres virksomhed. Da bydelsrådene ikke har </P>  \r\n\r\n<P>bevillingsmæssige beføjelser, bliver der alene tale om et </P>  \r\n\r\n<P>legalitetstilsyn efter reglerne i § 48 og §§ 48 a og b. </P>  \r\n\r\n<P>Det foreslås, at tilsynet varetages af indenrigsministeren ligesom </P>  \r\n\r\n<P>tilsynet med Københavns Kommune. </P>  \r\n\r\n<P>Til § 2 </P>  \r\n\r\n<P>Loven foreslås revideret i folketingsåret 1995-96, idet det </P>  \r\n\r\n<P>forudsættes, at der i Københavns Kommune forinden er lavet en </P>  \r\n\r\n<P>analyse af bydelsrådenes funktion og en vurdering af de videre </P>  \r\n\r\n<P>udviklingsmuligheder for bydelsrådene. </P>  \r\n\r\n<P>Til § 3 </P>  \r\n\r\n<P>Lovens ikrafttrædelse er fastsat til 1. januar 1990, således at </P>  \r\n\r\n<P>bydelsrådene kan gå i gang med arbejdet, når den nye kommunale </P>  \r\n\r\n<P>valgperiode starter. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00237"
        },
        {
            "displayName": "Entydig dokumentidentifikation",
            "displayValue": "CL004878"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "237"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}