{
    "id": 157670,
    "title": "Ankestyrelsens principafgørelse P-22-97 om samlevende - bedømmelsesgrundlag - pension - medhjælpende ægtefælle",
    "documentTypeId": "240",
    "isSagsforlobPeriodValid": true,
    "shortName": "KEN nr 9479 af 15/10/1997",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-22-97 om samlevende - bedømmelsesgrundlag - pension - medhjælpende ægtefælle</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Regler for valg af  bedømmelsesgrundlag for  medhælpende ægtefæller i Socialminsteriets bekendtgørelse om social pension kunne ikke overføres til medhjælpende samlevere, uanset at samlivsforholdet i øvrigt havde en sådan karakter, at det kunne sidestilles med ægteskab.</p>\r\n   <p class=\"TekstGenerel\">Ankestyrelsen lagde vægt på, at ansøgerens samlever kunne ansætte hende som medarbejder på almindelige lønvilkår, og at hendes arbejdsindtægt derfor måtte formodes at svare til den reelle arbejdsindsats.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 612 af 24. juni 1996 - § 14 og § 15</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøgeren, der var en 48-årig kvinde, havde levet i fast samliv med tidligere ægtefælle siden 1981. Indtil hun fik tilkendt førtidspension i 1989 havde hun arbejdet i samleverens forretning, der blev drevet som et anpartsselskab.</p>\r\n<p>Ansøgeren havde fået løn svarende til deltidsarbejde og i forbindelse med pensionstilkendelse blev hun bedømt i forholdt til deltidsarbejde og husligt arbejde i eget hjem.</p>\r\n<p>Kommunen gav afslag på højere pension, bedømt i supplerende erhverv.</p>\r\n<p>Revaliderings- og pensionsnævnet gav afslag på mellemste førtidspension og lagde herved vægt på, at der kun var sket en beskeden helbredsmæssig forværring siden 1989.</p>\r\n<p>Ansøgeren led af diskusdegeneration i nakke og lænd.</p>\r\n<p>Sagen blev behandlet i principielt møde med henblik på afklaring af praksis vedrørende bedømmelsesgrundlag for samlevende, herunder om ansøgeren kunne sidestilles med en medhjælpende ægtefælle, som efter de ændrede regler i bekendtgørelsens § 14b kunne bedømmes i fuldt erhverv.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Nedsættelsen af ansøgerens erhvervsevne skulle bedømmes i forhold til deltids erhvervsarbejde og deltidsarbejde i eget hjem efter § 14 b, jf. § 14 a i Socialministeriets bekendtgørelse nr. 522 af 16. juni 1994 om social pension, som ændret ved bekendtgørelse nr. 939 af 18. november 1994.</p>\r\n<p>Ankestyrelsen lagde vægt på, at ansøgeren var blevet skilt i 1980, men siden 1981 havde levet i fast samliv med tidligere ægtefælle og deres 2 fælles børn.</p>\r\n<p>Ankestyrelsen lagde endvidere vægt på, at ansøgeren havde været deltidsansat i en grønt- og blomsterforretning, som blev drevet af samleveren som et anpartsselskab.</p>\r\n<p>Ankestyrelsen fandt ikke, at reglerne for valg af bedømmelsesgrundlag for medhjælpende ægtefæller efter bekendtgørelsens § 14 b, stk. 1, 2. pkt. kunne overføres til medhjælpende samlevere, uanset at samlivsforholdet i øvrigt havde en sådan karakter, at det kunne sidestilles med et ægteskab.</p>\r\n<p>Ankestyrelsen lagde vægt på, at ansøgerens samlever kunne ansætte hende som medhjælpende på almindelige lønvilkår, og at hendes arbejdsindkomst derfor måtte skønnes at modsvare hendes reelle arbejdsindsats.</p>\r\n<p>En selvstændig gift erhvervsdrivende kunne derimod alene overføre en del af overskuddet i virksomheden til beskatning hos den medhjælpende ægtefælle. Et sådant overført overskud kunne ikke nødvendigvis skønnes at modsvare den reelle arbejdsindsats.</p>\r\n<p>Ankestyrelsen tog samtidig stilling til pensionsgraden og fandt, at erhvervsevnen ikke var nedsat med mere end 2/3. Der blev herved lagt vægt på, at ansøgeren led af diskusdegeneration i nakke og lænd, samt slidgigt i nakke, lænderyg og venstre hofte. Der kunne ses en vis mindre forværring siden tilkendelse af førtidspension i 1989, men ikke så udtalt en forværring af erhvervsevnen, at den samlet kunne anses for nedsat med omkring 2/3.</p>\r\n<p>Ankestyrelsen tiltrådte således revaliderings- og pensionsnævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19970947925"
        },
        {
            "displayName": "Entydig dokumentidentifikation",
            "displayValue": "BS010455"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9479"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "15/10/1997"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 60422-95"
        },
        {
            "displayName": "Stikord",
            "displayValue": "P-22-97"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}