{
    "id": 50824,
    "title": "Cirkulære om vejplanlægning i forhold til kirker og kirkegårde ",
    "documentTypeId": "140",
    "isSagsforlobPeriodValid": false,
    "shortName": "CIR nr 162 af 17/10/1980",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om vejplanlægning i forhold til kirker  \r\n\r\n og kirkegårde </H1>  \r\n\r\n<P></P>  \r\n\r\n<BR>  \r\n\r\n<P>(Til samtlige vejbestyrelser) </P>  \r\n\r\n<P>Ifølge ministeriet for offentlige arbejders cirkulære af 4. september 1963  \r\n\r\n skal der &#187;i betimelig tid&#171; gives kirkeministeriet underretning om  \r\n\r\n forestående vejanlæg (vejforlægninger og vejudvidelser) umiddelbart op til  \r\n\r\n kirker og kirkegårde. Denne underretning gives sædvanligvis i form af  \r\n\r\n fremsendelse af et eksemplar af det pågældende vejprojekt, eventuelt et  \r\n\r\n foreløbigt projekt. </P>  \r\n\r\n<P>Formålet med denne ordning er at give de kirkelige instanser lejlighed til  \r\n\r\n at fremkomme med eventuelle indvendinger allerede på det tidlige  \r\n\r\n projekteringsstadium. Forholdet i praksis har imidlertid ofte været, at  \r\n\r\n projekteringsarbejdet er så vidt fremskredet på det tidspunkt, hvor projektet  \r\n\r\n fremkommer til udtalelse, at det frembyder betydelige vanskeligheder at ændre  \r\n\r\n projektet. </P>  \r\n\r\n<P>Planlovgivningen, navnlig lov om kommuneplanlægning (lov nr. 287 af 26.  \r\n\r\n juni 1976), sikrer i dag, at også de kirkelige myndigheder får kendskab til  \r\n\r\n vejanlæg på et forholdsvis tidligt tidspunkt i planlægningen. Det er dog ikke  \r\n\r\n alle vejanlæg, der skal gennemføres i overensstemmelse med planlovgivningens  \r\n\r\n skrifter. </P>  \r\n\r\n<P>Da kirkerne og kirkegårdene ikke mindst i landdistrikterne repræsenterer  \r\n\r\n betydelige kulturelle og landskabelige værdier, jfr. nærmere  \r\n\r\n kirkeministeriets skrivelse af 12. december 1977, der er optrykt som bilag  \r\n\r\n til dette cirkulære, har nærværende ministerium efter forhandling med  \r\n\r\n kirkeministeriet, Kommunernes Landsforening og Amtsrådsforeningen i Danmark  \r\n\r\n derfor udarbejdet følgende retningslinjer for vejplanlægning i forhold til  \r\n\r\n kirker og kirkegårde. </P>  \r\n\r\n<P>Der skal som hidtil på så tidligt et tidspunkt som muligt gives  \r\n\r\n kirkeministeriet meddelelse om forestående vejanlæg (herunder vejforlægninger  \r\n\r\n og vejudvidelser) umiddelbart op til en kirke eller kirkegård ved  \r\n\r\n fremsendelse til nævnte ministerium af skitseforslag til det pågældende  \r\n\r\n vejanlæg. </P>  \r\n\r\n<P>Hvis det må påregnes, at vejanlæg vil gribe forstyrrende ind i miljøet  \r\n\r\n omkring kirker og kirkegårde, bør vejbestyrelsen optage forhandling med de  \r\n\r\n kirkelige myndigheder allerede inden skitseprojekt udarbejdes. </P>  \r\n\r\n<P>Vejanlæg, der kan forstyrre det nævnte miljø, er navnlig vejanlæg, der  \r\n\r\n forudsætter hævning eller sænkning af terrænet, etablering af vejbroer og  \r\n\r\n lignende indgribende foranstaltninger i områdets umiddelbare nærhed, samt  \r\n\r\n vejanlæg, der forudsætter indgreb i selve kirkegården, herunder  \r\n\r\n arealafståelse, fjernelse af hegn og beplantning, lukning af indgange,  \r\n\r\n etablering af ændret belægning på veje og pladser i kirkernes umiddelbare  \r\n\r\n nærhed m.v. </P>  \r\n\r\n<P>Ifølge lov om vedligeholdelse af kirker og kirkegårde m.v.  \r\n\r\n (lovbekendtgørelse nr. 455 af 23. september 1947 med senere ændringer, senest  \r\n\r\n ved lov nr. 651 af 21. december 1977) § 28, stk. 3, jfr. forordning af 23.  \r\n\r\n april 1845 om jords afståelse til kirkegårdes udvidelse, kan kirkeministeriet  \r\n\r\n anordne ekspropriation af jord til anlæg og udvidelse af kirkegårde samt til  \r\n\r\n parkeringspladser og adgangsveje til disse. Arealer, der er udlagt til nævnte  \r\n\r\n formål, vil derfor ikke uden videre kunne påregnes erhvervet ved  \r\n\r\n ekspropriation i henhold til vejlovgivningen. </P>  \r\n\r\n<P>Pålæg af byggelinier på kirkegårde i medfør af vejlovgivningen, der har  \r\n\r\n til formål at forberede en senere arealerhvervelse til nyanlæg af vej eller  \r\n\r\n udvidelse af bestående vej, bør derfor søges gennemført ved en mellem  \r\n\r\n vejbestyrelsen og kirkegårdebestyrelsen indgået overenskomst, der er godkendt  \r\n\r\n af stiftsøvrigheden eller kirkeministeriet. Opnås der ikke enighed mellem  \r\n\r\n vejbestyrelsen og kirkegårdsbestyrelsen, må sagen af vejbestyrelsen indsendes  \r\n\r\n til ministeriet for offentlige arbejder, der i samråd med kirkeministeriet  \r\n\r\n træffer den endelige afgørelse. </P>  \r\n\r\n<P>Såfremt der opnås enighed om, at der skal lægges byggelinieservitut på  \r\n\r\n arealer, der ejes af en kirke, vil byggeliniebestemmelserne - foruden de  \r\n\r\n sædvanlige retsvirkninger med hensyn til bebyggelse - bevirke, at det areal,  \r\n\r\n der er omfattet af bestemmelserne, ikke må tages i anvendelse som kirkegård,  \r\n\r\n jfr. vejlovens § 34, stk. 3, 2. pkt. Er arealet i brug som kirkegård,  \r\n\r\n medfører byggeliniepålægget - såfremt andet ikke i det enkelte tilfælde  \r\n\r\n fastsættes, jfr. nedenfor - at der ikke må etableres nye gravsteder på  \r\n\r\n arealet, og at de på dette værende hjemfaldne gravsteder ikke må tages i brug  \r\n\r\n på ny. Derimod bevarer brugerne af eksisterende gravsteder deres rettigheder  \r\n\r\n i henhold til § 25, stk. 2, i lov om vedligeholdelse af kirker og kirkegårde  \r\n\r\n m.v., herunder retten til at foretage begravelse i gravstedet og til at kræve  \r\n\r\n brugsretten fornyet. </P>  \r\n\r\n<P>Såfremt der må påregnes at ville hengå et længere åremål mellem pålægget  \r\n\r\n af byggelinie på et kirkegårdsareal og iværksættelsen af det vejanlæg, som  \r\n\r\n byggelinien skal sikre, vil det undertiden være rimeligt at meddele  \r\n\r\n dispensation for kirkegårdsbestyrelsen til fortsat at bortfæste gravsteder,  \r\n\r\n herunder såvel hjemfaldne som nye, idet der i modsat fald kan påføres  \r\n\r\n kirkegården et betydeligt økonomisk tab. </P>  \r\n\r\n<P>Den i indledningen nævnte cirkulæreskrivelse af 4. september 1963 ophæves.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Ministeriet for offentlige arbejder, den  \r\n\r\n 17. oktober 1980 </I> </P>  \r\n\r\n<P CLASS=UNDERSKREVET-AF ALIGN=CENTER>J. RISGAARD KNUDSEN </P>  \r\n\r\n<P CLASS=MINISTER ALIGN=RIGHT>/Leif Larsen </P>  \r\n\r\n</DIV>  \r\n\r\n<P>Bilag </P>  \r\n\r\n<P>Kirkeministeriets skrivelse af 12. december 1977 til ministeriet for  \r\n\r\n offentlige arbejder </P>  \r\n\r\n<P>På dertil given anledning skal kirkeministeriet understrege betydningen  \r\n\r\n af, at vejmyndighederne ved alt planlægningsarbejde tager vidtgående hensyn  \r\n\r\n til kirkegårdene og miljøet omkring disse. </P>  \r\n\r\n<P>Kirkegårdene repræsenterer - navnlig i landdistrikterne - på grund af  \r\n\r\n deres beliggenhed, beplantning og indhegning betydelige kulturelle og  \r\n\r\n landskabelige værdier. </P>  \r\n\r\n<P>Flertallet af landsbykirkerne er middelalderlige og de omgivende  \r\n\r\n kirkegårde ligeledes af betydelig ælde. Ved deres beliggenhed - i et  \r\n\r\n landsbymiljø eller i det åbne land, ofte på et højdedrag - udgør kirker og  \r\n\r\n kirkegårde meget betydningsfulde elementer i landskabsbilledet, ikke mindst  \r\n\r\n hvor kirkegårdene er beplantet med højstammede træer. Landsbykirkegårdene er  \r\n\r\n desuden ofte omgivet af middelalderlige mure eller stablede stendiger og  \r\n\r\n forsynet med gamle, murede indgangsportaler af stor arkitektonisk værdi. </P>  \r\n\r\n<P>Disse værdier er der værnet om i århundreder, bl.a. gennem et stedse mere  \r\n\r\n effektivt tilsyn fra de overordnede kirkelige instanser, støttet på råd og  \r\n\r\n vejledning fra særligt sagkyndige. Ændringer i den bestående tilstand  \r\n\r\n tillades således normalt kun, hvor dette - alt efter sagens beskaffenhed -  \r\n\r\n tiltrædes af den kgl. bygningsinspektør, nationalmuseet og kunstakademiets  \r\n\r\n udvalg for landskabs- og havekunst. </P>  \r\n\r\n<P>Kirkegårdene, deres hegn og træbeplantning er ganske vist ikke fredet i  \r\n\r\n henhold til naturfredningsloven eller undergivet fredskovspligt, men dette  \r\n\r\n skyldes, at kirkegårdene, med hvad dertil hører anses for fredede allerede i  \r\n\r\n henhold til den kirkelige lovgivning, navnlig lov om vedligeholdelse af  \r\n\r\n kirker og kirkegårde m.v. (lovbekendtgørelse nr. 455 af 23. september 1947  \r\n\r\n med ændringer senest ved lov nr. 260 af 4. juni 1970) og den i henhold til  \r\n\r\n loven udstedte kgl. anordning nr. 143 af 20. april 1953 om kirkegårde. </P>  \r\n\r\n<P>Som yderligere værn om kirkegårdene er der i vid udstrækning ad frivillig  \r\n\r\n vej foretaget fredning af kirkerne og kirkegårdene omgivende arealer for  \r\n\r\n derved at hindre opførelse af skæmmende bebyggelse, anbringelse af  \r\n\r\n transformatorstationer og ledningsmaster samt opstilling af skure, boder og  \r\n\r\n lignende skønhedsforstyrrende genstande i kirkegårdens umiddelbare nærhed.  \r\n\r\n Men også anlæggelse af vej over sådanne arealer kan være uforenelig med disse  \r\n\r\n fredninger og dermed hensynet til kirken, hvilket i nogle tilfælde har  \r\n\r\n medført, at projekterede vej- eller gadeanlæg ikke har kunnet gennemføres.  \r\n\r\n</P>  \r\n\r\n<P>Jørgen Peder Hansen </P>  \r\n\r\n<P>/Steen Henriksen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/01/1981"
        },
        {
            "displayName": "Accession",
            "displayValue": "C19800016209"
        },
        {
            "displayName": "Entydig dokumentidentifikation",
            "displayValue": "CM009648"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "162"
        },
        {
            "displayName": "År for udstedelse",
            "displayValue": "1980"
        },
        {
            "displayName": "Dato for underskrift",
            "displayValue": "17/10/1980"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "560-05-34-06 e"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}