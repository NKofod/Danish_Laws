{
    "id": 109350,
    "title": "1991 BTL 73   BETÆNKNING OVER FORSLAG TIL LOV OM ÆNDRING AF LOV OM PATIENTFORSIKRING     NR L 73 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 73",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 73 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om patientforsikring  \r\n\r\n<BR>  \r\n\r\n Nr L 73 1991-92, 1. samling </P>  \r\n\r\n<P></P>  \r\n\r\n<P>Afgivet af Sundhedsudvalget </P>  \r\n\r\n<P></P>  \r\n\r\n<P>Afgivet: 19920319 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til sundhedsministeren, som denne har besvaret </P>  \r\n\r\n<P>skriftligt. Et af udvalgets spørgsmål til sundhedsministeren og </P>  \r\n\r\n<P>dennes skriftlige svar herpå er optrykt som bilag til denne </P>  \r\n\r\n<P>betænkning. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse uændret</I> . </P>  \r\n\r\n<P>Et flertal inden for flertallet (Socialdemokratiets og Socialistisk  \r\n\r\n Folkepartis medlemmer af udvalget) ønsker at bemærke følgende: </P>  \r\n\r\n<P>Socialdemokratiet og Socialistisk Folkeparti kan tilslutte sig  \r\n\r\n lovforslaget, idet vi gør opmærksom på, at vi forventer, at ministeren  \r\n\r\n administrerer honorering af medlemmerne i Patientskadeankenævnet efter de  \r\n\r\n retningslinier, der er skitseret i ministerens besvarelse af udvalgets  \r\n\r\n spørgsmål nr. 1, som er optrykt som bilag til betænkningen. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> ved 3. behandling. </P>  \r\n\r\n<P>Hanne Andersen (S) Dorte Bennedsen (S) Martin Glerup (S) Anna-Marie Hansen  \r\n\r\n (S) Tove Lindbo Larsen (S) Torben Lund (S) nfmd. <I>Lone Møller (S) Birgitte  \r\n\r\n Husmark (SF) Lis Noer Holmberg (CD) Karen Højte Jensen (KF) Fischer (KF)  \r\n\r\n Mariann Fischer Boel (V) Anders Mølgaard (V) Jørgen Winther (V) Køpke  \r\n\r\n Christensen (FP)</I> fmd. <I>Elisabeth Arnold (RV) Inger Stilling Pedersen  \r\n\r\n (KRF)</I>  </P>  \r\n\r\n<P> <B>Bilag </B></P>  \r\n\r\n<P>Et af udvalgets spørgsmål til sundhedsministeren og dennes besvarelse  \r\n\r\n heraf </P>  \r\n\r\n<P> <I>Spørgsmål 1:</I>  </P>  \r\n\r\n<P>&#187;Ministeren bedes udarbejde et ændringsforslag, der angiver, hvordan  \r\n\r\n Patientskadeankenævnet skal honoreres.&#171; </P>  \r\n\r\n<P> <I>Svar:</I>  </P>  \r\n\r\n<P>Patientforsikringslovens § 14, stk. 1, om nævnets sammensætning har  \r\n\r\n følgende indhold: </P>  \r\n\r\n<P>&#187;Sundhedsministeren nedsætter et patientskadeankenævn, der består af:  \r\n\r\n</P>  \r\n\r\n<P>1) En af sundhedsministeren udnævnt formand, som skal være dommer, </P>  \r\n\r\n<P>2) 2 medlemmer udpeget af sundhedsministeren, </P>  \r\n\r\n<P>3) 2 sagkyndige medlemmer inden for lægevidenskab udpeget af  \r\n\r\n Sundhedsstyrelsen, </P>  \r\n\r\n<P>4) 2 medlemmer udpeget i fællesskab af Amtsrådsforeningen i Danmark og  \r\n\r\n Københavns og Frederiksberg Kommuner, </P>  \r\n\r\n<P>5) 2 medlemmer udpeget af De Samvirkende Invalideorganisationer.&#171;  \r\n\r\n</P>  \r\n\r\n<P>Patientskadeankenævnet er et offentligt kollegialt organ nedsat af  \r\n\r\n sundhedsministeren. Honorering af nævnets medlemmer anses som sådan for  \r\n\r\n omfattet af Finansministeriets cirkulære af 4. juni 1986 om særskilt  \r\n\r\n vederlæggelse m.v. Herefter kan særskilt vederlæggelse som udgangspunkt ske  \r\n\r\n til ikkestatsansatte medlemmer, idet der dog ikke, jf. cirkulærets pkt. 4.1,  \r\n\r\n kan ydes særskilt vederlag til personer, for hvem varetagelsen af særlige  \r\n\r\n organisationsinteresser, politiske interesser og lignende må anses for  \r\n\r\n overvejende i forhold til de hensyn, der ligger til grund for udpegningen af  \r\n\r\n den pågældende. I de tilfælde, hvor de pågældende er udpeget af eller efter  \r\n\r\n indstilling fra vedkommende interesseorganisation m.v., er der en  \r\n\r\n forhåndsformodning om, at interessevaretagelsen er det overvejende hensyn.  \r\n\r\n</P>  \r\n\r\n<P>Efter Finansministeriets praksis bør denne forhåndsformodning om  \r\n\r\n interessevaretagelse imidlertid afkræftes, når der er tale om nævn, råd m.v.  \r\n\r\n af domstolslignende karakter, der træffer afgørelse i tvister mellem borgerne  \r\n\r\n indbyrdes eller mellem borgere og forvaltningen. </P>  \r\n\r\n<P>Efter patientforsikringslovens § 14, stk. 1, udpeges 2 medlemmer til  \r\n\r\n nævnet af Amtsrådsforeningen samt Københavns og Frederiksberg Kommuner i  \r\n\r\n fællesskab, og 2 medlemmer udpeges af De Samvirkende Invalideorganisationer.  \r\n\r\n</P>  \r\n\r\n<P>Sundhedsministeriet finder imidlertid ikke, at nogle af disse særligt  \r\n\r\n udpegede medlemmer i Patientskadeankenævnet varetager ovennævnte  \r\n\r\n organisationsinteresser m.v. </P>  \r\n\r\n<P>Patientskadeankenævnet varetager helt klart efter Sundhedsministeriets  \r\n\r\n opfattelse en sådan domstolslignende funktion. Der er her tale om afgørelser  \r\n\r\n i forvaltningsretlig forstand, hvor de medlemmer, der deltager i sagens  \r\n\r\n behandling, er undergivet de almindelige krav om upartiskhed m.v. </P>  \r\n\r\n<P>Samtlige nævnsmedlemmer bortset fra statsligt ansatte bør derfor kunne  \r\n\r\n komme i betragtning for særskilt vederlæggelse m.v. efter Finansministeriets  \r\n\r\n cirkulære efter en ordning, der herom nærmere fastsættes efter ansøgning af  \r\n\r\n Finansministeriet. </P>  \r\n\r\n<P>Det må i øvrigt bero på en nærmere vurdering, efter hvilke kriterier en  \r\n\r\n honorering skal fastsættes. Heri vil bl.a. indgå antallet af sager, der med  \r\n\r\n rimelighed kan samles til det enkelte møde, sagernes art osv. </P>  \r\n\r\n<P>Det bemærkes i denne forbindelse, at samtlige udgifter til  \r\n\r\n Patientskadeankenævnets drift m.v., herunder også evt. honorering af  \r\n\r\n medlemmerne, efter lovens § 14, stk. 5, skal afholdes af  \r\n\r\n forsikringsselskaberne og de selvforsikrende myndigheder. Der bliver derfor  \r\n\r\n ikke tale om en statslig udgift (bortset fra den del af udgifterne, der  \r\n\r\n vedrører Rigshospitalets m.fl. betaling til patientforsikringsforeningen).  \r\n\r\n</P>  \r\n\r\n<P>Idet der henvises til Sundhedsudvalgets spørgsmål, bemærkes, at det ikke  \r\n\r\n anses for normalt at optage regler om honorering for de enkelte råd og nævn  \r\n\r\n direkte i lovgivningen, men såfremt dette alligevel ønskes, vil en  \r\n\r\n bestemmelse herom kunne formuleres således: </P>  \r\n\r\n<P>&#187;De medlemmer af Patientskadeankenævnet, der ikke udfører hvervet som  \r\n\r\n led i deres tjenstlige arbejde, ydes vederlæggelse og godtgørelse for  \r\n\r\n befordring i lighed med ikkestatsansatte, der modtager særskilt  \r\n\r\n vederlæggelse. Udgiften hertil afholdes efter stk. 6.&#171; </P>  \r\n\r\n<P>En sådan bestemmelse kunne indsættes som nyt stk. 5 i  \r\n\r\n patientforsikringslovens § 14, hvorefter det eksisterende stk. 5 bliver stk.  \r\n\r\n 6. </P>  \r\n\r\n<P>Finansministeriet har tilsluttet sig ovenstående besvarelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "11/11/1992"
        },
        {
            "displayName": "Accession",
            "displayValue": "199114K00073"
        },
        {
            "displayName": "Entydig dokumentidentifikation",
            "displayValue": "CL002149"
        },
        {
            "displayName": "Dato for førstegangsindlæggelse",
            "displayValue": "11/11/1992"
        },
        {
            "displayName": "Dato for indlæggelse",
            "displayValue": "11/11/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "73"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}