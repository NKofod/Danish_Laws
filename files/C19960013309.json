{
    "id": 82156,
    "title": "Cirkulære om ændring af cirkulære om beskatning af goodwill m.v. ",
    "documentTypeId": "170",
    "isSagsforlobPeriodValid": false,
    "shortName": "CIR nr 133 af 19/08/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ændring af cirkulære om beskatning  \r\n\r\n af goodwill m.v. </H1>  \r\n\r\n<P></P>  \r\n\r\n<BR>  \r\n\r\n<P> <B>1.</B> I cirkulære nr. 97 af 26. juni 1995 om beskatning af goodwill  \r\n\r\n m.v. affattes afsnit 3.5. således: </P>  \r\n\r\n<P>&#187; <I>3.5. Interesseforbundne parter</I>  </P>  \r\n\r\n<P>Efter ligningslovens § 16 F, stk. 4, nedsættes erhververens  \r\n\r\n afskrivningsgrundlag til et beløb svarende til overdragerens skattepligtige  \r\n\r\n fortjeneste, når der er tale om overdragelse mellem interesseforbundne parter  \r\n\r\n af formuegoder omfattet af ligningslovens § 16 E, stk. 1, nr. 1-3, (goodwill,  \r\n\r\n tidsbegrænsede rettigheder m.v. samt retten ifølge udbytte-, forpagtnings-  \r\n\r\n eller lejekontrakt). </P>  \r\n\r\n<P>Formålet med bestemmelsen er at hindre, at der via overdragelse af  \r\n\r\n goodwill m.v. kan opnås skattemæssige fordele på grund af det forhold, at  \r\n\r\n erhververen som udgangspunkt kan afskrive på den fulde anskaffelsessum,  \r\n\r\n medens overdrageren alene beskattes af en opnået fortjeneste. </P>  \r\n\r\n<P>Bestemmelsen omfatter overdragelser mellem en person og et selskab m.v.  \r\n\r\n som nævnt i selskabsskattelovens §§ 1 og 2 eller fondsbeskatningslovens § 1  \r\n\r\n eller mellem sådanne selskaber indbyrdes, forudsat at den ene af parterne i  \r\n\r\n overdragelsen på grund af aktiebesiddelse, vedtægtsbestemmelse, aftale eller  \r\n\r\n fælles ledelse har bestemmende indflydelse på den anden parts handlemåde.  \r\n\r\n Overdragelser mellem personer er således ikke omfattet af bestemmelsen. </P>  \r\n\r\n<P>Kategorien af selskaber m.v., der er omfattet af bestemmelsen, er fastlagt  \r\n\r\n ved en henvisning til selskabsskattelovens §§ 1 og 2 samt  \r\n\r\n fondsbeskatningslovens § 1. Selskabstyper m.v., der er omfattet af  \r\n\r\n bestemmelsen, er eksempelvis aktie- og anpartsselskaber og erhvervsdrivende  \r\n\r\n fonde. </P>  \r\n\r\n<P>Begrebet bestemmende indflydelse i ligningslovens § 16 F, stk 4, er for så  \r\n\r\n vidt angår aktiebesiddelse afgrænset snævrere end hovedaktionærbegrebet i  \r\n\r\n personskattelovens § 19 a, stk. 2-4, hvor også aktiekapital og stemmeværdi  \r\n\r\n tilhørende ægtefælle, forældre, bedsteforældre, børn og børnebørn m.v. har  \r\n\r\n betydning. </P>  \r\n\r\n<P>Bestemmende indflydelse ved aktiebesiddelse vil foreligge, hvor den ene  \r\n\r\n part direkte eller indirekte ejer mere end 50 pct. af aktiekapitalen eller  \r\n\r\n råder over mere end 50 pct. af stemmeværdien hos den anden part. Ved  \r\n\r\n indirekte ejerskab forstås ejerskab via andre selskaber m.v., hvori den  \r\n\r\n pågældende part ejer mere end 50 pct. af aktiekapitalen. </P>  \r\n\r\n<P>Overdragelser mellem moder- og datterselskaber, hvor moderselskabet ejer  \r\n\r\n mere end 50 pct. af aktiekapitalen i datterselskabet, vil eksempelvis være  \r\n\r\n omfattet af bestemmelsen. Endvidere vil overdragelser mellem søsterselskaber  \r\n\r\n kunne være omfattet. Foreligger der eksempelvis en situation, hvor selskab A  \r\n\r\n råder over 51 pct. af stemmerne i henholdsvis selskab B og C  \r\n\r\n (søsterselskaber), vil en overdragelse fra selskab B til selskab C være  \r\n\r\n omfattet af bestemmelsen, idet selskab B på grund af fælles ledelse (selskab  \r\n\r\n A) må anses for at have bestemmende indflydelse på selskab C's handlemåde.  \r\n\r\n</P>  \r\n\r\n<P>Bestemmende indflydelse vil imidlertid også foreligge ved overdragelse  \r\n\r\n mellem selskaber m.v., hvor aktionærkredsen i hvert af selskaberne samlet  \r\n\r\n opfylder kravet om bestemmende indflydelse i begge selskaber - direkte eller  \r\n\r\n indirekte - samt ved overdragelse mellem en gruppe af personer og et selskab  \r\n\r\n m.v., hvor der er et sammenfald mellem aktionærer og personer fra gruppen,  \r\n\r\n der opfylder kravet om bestemmende indflydelse. F.eks. vil et salg mellem to  \r\n\r\n selskaber - selskab A med 8 aktionærer og selskab B med 3 aktionærer, hvor  \r\n\r\n alle aktionærer har lige rettigheder, og hvor aktionær C og D tilsammen ejer  \r\n\r\n mere end 50 pct. af aktiekapitalen i såvel selskab A som selskab B - være  \r\n\r\n omfattet af bestemmelsen. På tilsvarende måde vil et salg fra et  \r\n\r\n interessentskab til et selskab eller omvendt være omfattet, såfremt den samme  \r\n\r\n kreds af personer i forhold til såvel interessentskabet som selskabet  \r\n\r\n besidder mere end 50 pct. i ejerandel/kapitalandel, er indehavere af mere end  \r\n\r\n 50 pct. af stemmerne o.s.v. Dette vil f.eks. være tilfældet, hvis tre  \r\n\r\n interessenter i et interessentskab, hvor hver har en ejerandel på 1/3,  \r\n\r\n overdrager virksomheden til et aktieselskab, hvor to af interessenterne  \r\n\r\n tilsammen ejer mere end 50 pct. af aktierne og/eller råder over mere end 50  \r\n\r\n pct. af stemmerne.&#171; </P>  \r\n\r\n<P> <B>2.</B> Punkt 1, der er udtryk for en praksisændring, træder i kraft  \r\n\r\n den 30. august 1996 og har virkning for formuegoder omfattet af  \r\n\r\n ligningslovens § 16 E, stk. 1, nr. 1-3, der overdrages fra og med dette  \r\n\r\n tidspunkt. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skatteministeriet, den 19. august 1996  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Peter Loft </P>  \r\n\r\n<P CLASS=MINISTER ALIGN=RIGHT>/ Lise Bo Nielsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/08/1996"
        },
        {
            "displayName": "Accession",
            "displayValue": "C19960013309"
        },
        {
            "displayName": "Entydig dokumentidentifikation",
            "displayValue": "CM041493"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "03/08/2005"
        },
        {
            "displayName": "Dokumenttype",
            "displayValue": "Ændr.cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "133"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "19/08/1996"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Skattemin. Departementet, 11. kt., 11.96-311-339"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}