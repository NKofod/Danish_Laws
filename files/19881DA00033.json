{
    "id": 107568,
    "title": "1988 BTB 33   BETÆNKNING OVER FORSLAG TIL FOLKETINGSBESLUTNING OM NEDSÆTTELSE AF   FORÆLDREBETALING FOR BØRNEPASNING, OBLIGATORISK SØSKENDERABAT SAMT FORBEDREDE   FRIPLADSREGLER    NR B 33 1988-89, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1988/1 BTB 33",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 33 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om nedsættelse af  \r\n\r\n forældrebetaling for børnepasning, obligatorisk søskenderabat samt forbedrede  \r\n\r\n fripladsregler <BR>  \r\n\r\n Nr B 33 1988-89, 1. samling </P>  \r\n\r\n<P></P>  \r\n\r\n<P>Afgivet af Socialudvalget </P>  \r\n\r\n<P></P>  \r\n\r\n<P>Afgivet: 19890503 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i nogle møder. </P>  \r\n\r\n<P>Herefter indstiller et <I>flertal</I> (Det Konservative Folkepartis,  \r\n\r\n Venstres, Fremskridtspartiets, Det Radikale Venstres, Centrum-Demokraternes  \r\n\r\n og Kristeligt Folkepartis medlemmer af udvalget) forslaget til  \r\n\r\n<I>forkastelse</I> ved 2. (sidste) behandling. </P>  \r\n\r\n<P>Et mindretal inden for flertallet (Kristeligt Folkepartis medlem af  \r\n\r\n udvalget) er tilhænger af at hjælpe børnefamilier, men må med beklagelse  \r\n\r\n konstatere, at Socialdemokratiets forslag alene vil hjælpe de børnefamilier,  \r\n\r\n der har valgt institutioner. </P>  \r\n\r\n<P>Et <I>mindretal</I> (Socialdemokratiets og Socialistisk Folkepartis  \r\n\r\n medlemmer af udvalget) indstiller forslaget til <I>vedtagelse uændret.  \r\n\r\n</I></P>  \r\n\r\n<P>Et flertal inden for mindretallet (Socialdemokratiets medlemmer af  \r\n\r\n udvalget) ønsker at udtale, at Socialdemokratiet undrer sig over, at det ikke  \r\n\r\n har været muligt at komme i realitetsforhandlinger med regeringen omkring  \r\n\r\n dette forslag, som vil sikre børnefamilierne bedre vilkår. Mange er havnet i  \r\n\r\n en fattigdomsfælde med høje institutionstakster, dyre boligudgifter og megen  \r\n\r\n skat. En lettelse for næste generation burde være det fornemste mål for  \r\n\r\n Folketinget. I stedet har samme regering netop lagt et forslag til  \r\n\r\n formueskattelettelser frem, som hjælper de absolut bedst stillede i dette  \r\n\r\n land. Dertil skal der bruges 100 mio. kr., uden nogen antydning af, hvor  \r\n\r\n pengene skal komme fra. Mens Socialdemokratiet senest med vor plan &#187;Gang  \r\n\r\n i 90'erne&#171; nøje har anvist, hvor der findes midler til dette forslag med  \r\n\r\n en omlægning af betaling for børnepasning. </P>  \r\n\r\n<P>Et mindretal inden for mindretallet (Socialistisk Folkepartis medlemmer af  \r\n\r\n udvalget) udtaler, at SF er enig med Socialdemokratiet i sigtet med  \r\n\r\n forslaget, nemlig at forbedre børnefamiliernes vilkår med hensyn til  \r\n\r\n forældrebetalingen til daginstitutioner. Ifølge oplysninger fra  \r\n\r\n Socialministeriet er daginstitutionspriserne i perioden 1985-89  \r\n\r\n gennemsnitligt steget med knap 30 pct., og det er samtidig oplyst, at  \r\n\r\n takststigningerne har været kraftigst efter 1987. Det er desværre  \r\n\r\n sandsynligt, at disse stigninger vil fortsætte bl.a. på grund af kommunernes  \r\n\r\n dårlige økonomi. Allerede derfor er det efter SF's opfattelse nødvendigt med  \r\n\r\n initiativer, der medfører en lavere forældrebetaling. Metoderne kan  \r\n\r\n naturligvis diskuteres, men overordnet er SF enig i de tre elementer,  \r\n\r\n Socialdemokratiet foreslår, nemlig en obligatorisk søskenderabat, som SF  \r\n\r\n gerne ser udformet som en maksimumgrænse for, hvor meget forældre kan komme  \r\n\r\n til at betale for deres børns daginstitutionsophold, en nedsættelse af den  \r\n\r\n maksimale forældrebetalingsandel på i dag 35 pct. samt forbedrede  \r\n\r\n fripladsregler. Samtidig er det naturligvis nødvendigt med initiativer, der  \r\n\r\n nedbringer ventelisterne til daginstitutioner markant. </P>  \r\n\r\n<P>Samlet ser SF en nedbringelse af forældrebetalingen til daginstitutioner  \r\n\r\n som et af flere midler, der skal forbedre småbørnsfamiliernes vilkår, en  \r\n\r\n forbedring, som SF mener er mere end tiltrængt. </P>  \r\n\r\n<P>Karen Højte Jensen (KF) Lizzie Lichtenberg (KF) Hans Kofoed (KF) Hanne  \r\n\r\n Severinsen (V) Jørgen Winther (V) Jane Oksen (FP) Kirsten Lee (RV) Bente  \r\n\r\n Juncker (CD) Kofod-Svendsen (KRF) fmd. <I>Jytte Andersen (S) Hanne Andersen  \r\n\r\n (S) Pernille Forchhammer (S) Jytte Hilden (S) Grete Schødts (S) Taanquist  \r\n\r\n (S)</I> nfmd. <I>Agerschou (SF) Birthe Hansen (SF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "24/05/1989"
        },
        {
            "displayName": "Accession",
            "displayValue": "19881DA00033"
        },
        {
            "displayName": "Entydig dokumentidentifikation",
            "displayValue": "CL003915"
        },
        {
            "displayName": "Dato for førstegangsindlæggelse",
            "displayValue": "24/05/1989"
        },
        {
            "displayName": "Dato for indlæggelse",
            "displayValue": "24/05/1989"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "33"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}