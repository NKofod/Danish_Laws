{
    "id": 107934,
    "title": "1986 BTL 36   BETÆNKNING OVER FORSLAG TIL LOV OM ÆNDRING AF LOV OM KEMISKE STOFFER OG   PRODUKTER    NR L 36 1986-87, 1. SAMLING BLAD NR 728 ",
    "documentTypeId": "420",
    "isSagsforlobPeriodValid": false,
    "shortName": "1986/1 BTL 36",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 36 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om kemiske stoffer og  \r\n\r\n produkter <BR>  \r\n\r\n Nr L 36 1986-87, 1. samling Blad nr 728 </P>  \r\n\r\n<P></P>  \r\n\r\n<P>Afgivet af miljø- og planlægningsudvalget </P>  \r\n\r\n<P></P>  \r\n\r\n<P>Afgivet: 19870410 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til miljøministeren, som denne har besvaret dels </P>  \r\n\r\n<P>skriftligt, dels i samråd. </P>  \r\n\r\n<P>Nogle af de bilag, som er tilgået udvalget, vil blive optrykt i et </P>  \r\n\r\n<P>bilagshæfte til betænkningen. </P>  \r\n\r\n<P>Skriftlige og/eller mundtlige henvendelser er modtaget fra: </P>  \r\n\r\n<P>Danmarks Naturfredningsforening, </P>  \r\n\r\n<P>Danske Husmandsforeninger, </P>  \r\n\r\n<P>Dansk Erhvervsgartnerforening, </P>  \r\n\r\n<P>De danske Landboforeninger og </P>  \r\n\r\n<P>Gartnernes Landsklub. </P>  \r\n\r\n<P>Miljøministeren har tilkendegivet, at afviklingen af restlagre ved </P>  \r\n\r\n<P>forbud mod bestemte midler normalt ikke bør vare mere end 1 år, </P>  \r\n\r\n<P>således at midler, der forbydes, er helt fjernet fra markedet </P>  \r\n\r\n<P>efter 1 års forløb. </P>  \r\n\r\n<P>Miljøministeren har oplyst, at der er enighed mellem Miljøstyrelsen </P>  \r\n\r\n<P>og Bekæmpelsesmiddelrådet om, at der med &#187;Kriterier for, hvornår </P>  \r\n\r\n<P>bekæmpelsesmidler anses for farlige for sundheden eller særlig </P>  \r\n\r\n<P>farlige for miljøet&#171;, jf. Miljøstyrelsens notat af marts 1987, er  \r\n\r\n</P>  \r\n\r\n<P>tilvejebragt et vurderingsgrundlag for administrationen af § 35, </P>  \r\n\r\n<P>stk. 1, der er så vidtgående, som man kan tænke sig med den </P>  \r\n\r\n<P>eksisterende viden. </P>  \r\n\r\n<P>Kriterierne vil løbende blive justeret i takt med øget viden om </P>  \r\n\r\n<P>kemiske stoffers øko-toksiske og human-toksiske virkninger. </P>  \r\n\r\n<P>Miljøministeren har understreget, at der ved godkendelsen af midler </P>  \r\n\r\n<P>vil blive lagt vægt på at inddrage andre alternativer end kemiske </P>  \r\n\r\n<P>stoffer. </P>  \r\n\r\n<P>Miljøministeren har tilkendegivet, at der ved vurderingen af et </P>  \r\n\r\n<P>middels effektivitet vil blive inddraget langtidsvirkninger og </P>  \r\n\r\n<P>nytteværdien af alternative dyrkningsformer og -metoder. </P>  \r\n\r\n<P>Miljøministeren har tilkendegivet, at der vil blive anlagt en meget </P>  \r\n\r\n<P>streng vurdering af midlers sundheds- og miljømæssige effekt ved </P>  \r\n\r\n<P>godkendelse til ikkeerhvervsmæssig anvendelse for effektivt at </P>  \r\n\r\n<P>begrænse brugen af bekæmpelsesmidler blandt private. </P>  \r\n\r\n<P>Miljøministeren har tilkendegivet, at overgrænsen for afgiften på et </P>  \r\n\r\n<P>bekæmpelsesmiddel på 60.000 kr. vil blive ophævet og afgiften </P>  \r\n\r\n<P>fastsat til 3 pct. med henblik på finansiering af miljøministerens </P>  \r\n\r\n<P>handlingsplan for nedsættelse af forbruget af bekæmpelsesmidler. </P>  \r\n\r\n<P>Ministeren har tilkendegivet, at han vil nedsætte et udvalg, der skal </P>  \r\n\r\n<P>undersøge mulighederne for at fastsætte maksimale grænser for </P>  \r\n\r\n<P>miljøbelastningen fra bekæmpelsesmidler. </P>  \r\n\r\n<P>Midlerne til forskning fordeles af Miljøministeriet efter drøftelser </P>  \r\n\r\n<P>i det udvalg, der er omtalt i handlingsplanen. Statens </P>  \r\n\r\n<P>Planteavlsforsøg, Planteværnscenteret, bliver selvstændigt </P>  \r\n\r\n<P>repræsenteret i udvalget. </P>  \r\n\r\n<P>Der er af miljøministeren stillet ændringsforslag, hvorom henvises </P>  \r\n\r\n<P>til de ledsagende bemærkninger. </P>  \r\n\r\n<P>Herefter indstiller UDVALGET lovforslaget til VEDTAGELSE med de </P>  \r\n\r\n<P>stillede ændringsforslag. </P>  \r\n\r\n<P>Et MINDRETAL (Socialdemokratiets og Socialistisk Folkepartis </P>  \r\n\r\n<P>medlemmer af udvalget) ønsker at udtale, at de stillede </P>  \r\n\r\n<P>ændringsforslag medfører en væsentlig forbedring af lovforslaget. </P>  \r\n\r\n<P>Mindretallet er desuden tilfreds med, at der sikres de nødvendige </P>  \r\n\r\n<P>midler, idet afgiften øges til 3 pct. </P>  \r\n\r\n<P>Med vedtagelsen af ændringsforslagene får ministeren en række </P>  \r\n\r\n<P>bemyndigelser, bl.a. til at fastsætte sprøjtefri zoner, indføre </P>  \r\n\r\n<P>sprøjtejournaler samt fastsætte uddannelseskrav til personer, der </P>  \r\n\r\n<P>erhvervsmæssigt anvender sprøjtemidler. Efter mindretallets </P>  \r\n\r\n<P>opfattelse har man allerede i dag grundlag for at fastlægge </P>  \r\n\r\n<P>indholdet af disse bemyndigelser, men mindretallet frygter, at </P>  \r\n\r\n<P>tiden trækkes i langdrag, inden tilfredsstillende regler bliver </P>  \r\n\r\n<P>gennemført. </P>  \r\n\r\n<P>Mindretallet finder derfor, at der allerede fra 1. januar 1988 skal </P>  \r\n\r\n<P>føres sprøjtejournaler over brugen af bekæmpelsesmidler, samt at </P>  \r\n\r\n<P>det fra 1990 skal kræves, at erhvervsmæssig anvendelse af </P>  \r\n\r\n<P>bekæmpelsesmidler kun må foretages af personer, der har </P>  \r\n\r\n<P>sprøjtecertifikat. </P>  \r\n\r\n<P>Sprøjtecertifikatet opnås ved at gennemgå et kursus i miljø- og </P>  \r\n\r\n<P>sundhedsmæssigt forsvarlig anvendelse af bekæmpelsesmidler. </P>  \r\n\r\n<P>Kursusets varighed skal svare til specialarbejderskolernes kurser </P>  \r\n\r\n<P>i dag med pensum og prøve godkendt af Miljøstyrelsen og </P>  \r\n\r\n<P>Arbejdstilsynet. Dog kan nuværende brugere erhverve certifikat ved </P>  \r\n\r\n<P>efteruddannelse af kortere varighed med pensum og prøve godkendt </P>  \r\n\r\n<P>af Miljøstyrelsen og Arbejdstilsynet. </P>  \r\n\r\n<P>Alle nye erhvervsmæssige brugere skal have certifikat, mens de </P>  \r\n\r\n<P>nuværende brugere i løbet af en 5-årig periode skal gennemgå </P>  \r\n\r\n<P>efteruddannelsen. </P>  \r\n\r\n<P>Mindretallet finder endvidere, at der skal indføres sprøjtefri zoner </P>  \r\n\r\n<P>på 10 meter fra søer, moser, strandenge m.v. samt inden for en </P>  \r\n\r\n<P>afstand af 10 meter til vandforsyningsanlæg som foreslået i </P>  \r\n\r\n<P>miljøministerens handlingsplan for nedsættelse af forbruget af </P>  \r\n\r\n<P>bekæmpelsesmidler. Mindretallet finder tillige, at der bør </P>  \r\n\r\n<P>indføres sprøjtefri zoner omkring private haver samt arealer, der </P>  \r\n\r\n<P>dyrkes uden brug af bekæmpelsesmidler. </P>  \r\n\r\n<P>Endvidere ønsker mindretallet at tilkendegive, at staten, kommunerne </P>  \r\n\r\n<P>og amtskommunerne skal gå i spidsen med at nedsætte forbruget af </P>  \r\n\r\n<P>bekæmpelsesmidler ved helt at ophøre med at bruge </P>  \r\n\r\n<P>ukrudtsbekæmpelsesmidler i parker og anlæg. </P>  \r\n\r\n<P>Endelig ønsker mindretallet, at bekæmpelsesmidler kun må anvendes i </P>  \r\n\r\n<P>private haver, hvis midlerne er særligt godkendt og mærket hertil. </P>  \r\n\r\n<P>Det er mindretallets opfattelse, at også Samarbejdsudvalget for </P>  \r\n\r\n<P>Økologiske Jordbrugere bør repræsenteres i det udvalg, som er </P>  \r\n\r\n<P>omtalt i handlingsplanen, og som skal fordele midlerne til </P>  \r\n\r\n<P>forskning. </P>  \r\n\r\n<P>Mindretallet har noteret sig, at det foreliggende lovforslag giver </P>  \r\n\r\n<P>hjemmel til en revurdering af klassificerede midler, herunder de </P>  \r\n\r\n<P>såkaldte &#187;gule midler&#171;. Mindretallet ønsker at tilkendegive, at  \r\n\r\n</P>  \r\n\r\n<P>der øjeblikkelig efter lovens § 30 nedlægges forbud mod anvendelse </P>  \r\n\r\n<P>af de &#187;gule midler&#171;. </P>  \r\n\r\n<P>Et ANDET MINDRETAL (Det Konservative Folkepartis, Venstres og </P>  \r\n\r\n<P>Kristeligt Folkepartis medlemmer af udvalget) finder, at </P>  \r\n\r\n<P>bekæmpelsesmiddelafgiften skal nedsættes med samme beløb, som er </P>  \r\n\r\n<P>afsat til revurdering af klassificerede planteværnsmidler, når </P>  \r\n\r\n<P>denne revurdering er tilendebragt, dog senest om 3 år. </P>  \r\n\r\n<P>Ændringsforslag </P>  \r\n\r\n<P>Af </P>  \r\n\r\n<P>MILJØMINISTEREN, tiltrådt af UDVALGET: </P>  \r\n\r\n<P>Til § 1 </P>  \r\n\r\n<P>1) I det under NR. 2 foreslåede § 33, STK. 2, tilføjes som nyt 2. </P>  \r\n\r\n<P>PKT.: </P>  \r\n\r\n<P>&#187;For kemiske stoffer og produkter klassificeret som &#187;meget  \r\n\r\n giftig&#171; og </P>  \r\n\r\n<P>&#187;giftig&#171; meddeles godkendelse dog for en periode af 4 år.' </P>  \r\n\r\n<P>2) I det under NR. 2 foreslåede § 33, STK. 3, tilføjes som nyt 2. </P>  \r\n\r\n<P>PKT.: </P>  \r\n\r\n<P>&#187;For kemiske stoffer og produkter klassificeret som &#187;meget  \r\n\r\n giftig&#171; og </P>  \r\n\r\n<P>&#187;giftig&#171; bortfalder godkendelsen dog 1. januar 1991.' </P>  \r\n\r\n<P>3) Det under NR. 4 foreslåede § 36, NR. 2, affattes således: </P>  \r\n\r\n<P>&#187;2) tilsyn og kontrol med godkendelsespligtige stoffer og produkter  \r\n\r\n</P>  \r\n\r\n<P>og med disses anvendelse,&#187;. </P>  \r\n\r\n<P>4) Efter nr. 5 indsættes som nyt nummer: </P>  \r\n\r\n<P>&#187;01. Efter § 38 indsættes: </P>  \r\n\r\n<P>&#187;§ 38 a. Med henblik på at nedsætte det samlede forbrug af </P>  \r\n\r\n<P>godkendelsespligtige stoffer og produkter kan ministeren fastsætte </P>  \r\n\r\n<P>regler om begrænsning i eller forbud mod anvendelse af sådanne </P>  \r\n\r\n<P>stoffer og produkter på bestemte arealer.&#171;&#187; </P>  \r\n\r\n<P>5) Efter nr. 5 indsættes som nyt nummer: </P>  \r\n\r\n<P>&#187;02. Efter § 38 indsættes: </P>  \r\n\r\n<P>&#187;§ 38 b. Ministeren kan fastsætte regler om, at erhvervsmæssig </P>  \r\n\r\n<P>anvendelse af bekæmpelsesmidler kun må foretages af personer med </P>  \r\n\r\n<P>bevis for at have modtaget undervisning i miljø- og </P>  \r\n\r\n<P>sundhedsmæssigt forsvarlig anvendelse af disse midler. </P>  \r\n\r\n<P>Stk. 2. Ministeren kan herunder fastsætte nærmere regler om </P>  \r\n\r\n<P>undervisningens indhold samt om kravene til opnåelse af det i stk. </P>  \r\n\r\n<P>1 nævnte bevis.&#171;&#187; </P>  \r\n\r\n<P>6) Efter nr. 5 indsættes som nyt nummer: </P>  \r\n\r\n<P>&#187;03. Efter § 38 indsættes: </P>  \r\n\r\n<P>&#187;§ 38 c. Ministeren kan fastsætte regler om, at den ansvarlige for en  \r\n\r\n</P>  \r\n\r\n<P>ejendom, hvorpå der erhvervsmæssigt anvendes bekæmpelsesmidler, </P>  \r\n\r\n<P>skal føre journal over brugen af disse midler. </P>  \r\n\r\n<P>Stk. 2. Ministeren kan herunder fastsætte nærmere regler om, hvilke </P>  \r\n\r\n<P>oplysninger der skal indgå i den i stk. 1 nævnte journal.&#171;&#187; </P>  \r\n\r\n<P>7) NR. 6 affattes således: </P>  \r\n\r\n<P>&#187;6. § 46 affattes således: </P>  \r\n\r\n<P>&#187;§ 46. Kommunalbestyrelsen fører tilsyn med overholdelsen af regler  \r\n\r\n</P>  \r\n\r\n<P>fastsat i medfør af §§ 38 a-c. </P>  \r\n\r\n<P>Stk. 2. Ministeren kan i øvrigt bemyndige kommunalbestyrelsen til at </P>  \r\n\r\n<P>udføre opgaver i forbindelse med tilsynet med, at loven og </P>  \r\n\r\n<P>forskrifter udfærdiget efter loven overholdes.&#171;&#187; </P>  \r\n\r\n<P>8) I den under NR. 12 foreslåede ændring af § 61 indsættes efter &#187;§  \r\n\r\n</P>  \r\n\r\n<P>35, stk. 5&#171;: &#187;, §§ 38 a-c&#171;. </P>  \r\n\r\n<P>BEMÆRKNINGER </P>  \r\n\r\n<P>Til nr. 1 og 2 </P>  \r\n\r\n<P>Sigtet med lovforslaget er at fremme overgangen til mindre farlige </P>  \r\n\r\n<P>eller skadelige bekæmpelsesmidler. I konsekvens heraf foreslås </P>  \r\n\r\n<P>det, at godkendelsen af de farligste bekæmpelsesmidler kun skal </P>  \r\n\r\n<P>gælde i 4 år. </P>  \r\n\r\n<P>Til nr. 3 </P>  \r\n\r\n<P>Kontrollen og tilsynet med reglerne om bekæmpelsesmidlernes </P>  \r\n\r\n<P>anvendelse skal også betales via den afgift, der opkræves. </P>  \r\n\r\n<P>Kontrollen og tilsynet med overholdelse af de under nr. 4 og 6 </P>  \r\n\r\n<P>foreslåede regler skønnes at ville koste i størrelsesordenen 10 </P>  \r\n\r\n<P>mill. kr. pr. år. Beløbet skal afholdes inden for det samlede </P>  \r\n\r\n<P>provenu af afgifter, jf. bemærkningerne til nr. 4 og 6. </P>  \r\n\r\n<P>Til nr. 4 </P>  \r\n\r\n<P>Ændringsforslaget giver hjemmel til at indføre sprøjtefri zoner. En </P>  \r\n\r\n<P>eventuel anvendelse af bemyndigelsesbestemmelsen afhænger af </P>  \r\n\r\n<P>resultatet af Folketingets arbejde med redegørelsen om </P>  \r\n\r\n<P>marginaljorder. </P>  \r\n\r\n<P>Til nr. 5 </P>  \r\n\r\n<P>Ændringsforslaget giver hjemmel til at sikre en uddannelse af dem, </P>  \r\n\r\n<P>der erhvervsmæssigt bruger bekæmpelsesmidler. Uddannelse skal ske </P>  \r\n\r\n<P>i overensstemmelse med regeringens handlingsplan. </P>  \r\n\r\n<P>Det indebærer, at alle, der erhvervsmæssigt sprøjter for andre, </P>  \r\n\r\n<P>gennemgår kurser af 14 dages varighed. Udgiften hertil vil være </P>  \r\n\r\n<P>2-2,5 mill. kr. pr. år i 4 år. </P>  \r\n\r\n<P>Alle øvrige erhvervsmæssige brugere forudsættes efteruddannet på </P>  \r\n\r\n<P>1-dags kurser, hvilket medfører udgifter på ca. 3 mill. kr. pr. år </P>  \r\n\r\n<P>i 4 år. </P>  \r\n\r\n<P>Til nr. 6 </P>  \r\n\r\n<P>Ændringsforslaget giver hjemmel til på et senere tidspunkt at indføre </P>  \r\n\r\n<P>krav om sprøjtejournal. Det skal ske i overensstemmelse med </P>  \r\n\r\n<P>retningslinierne i handlingsplanen. </P>  \r\n\r\n<P>Til nr. 7 og 8 </P>  \r\n\r\n<P>Bestemmelserne er en konsekvens af ændringsforslag nr. 4-6. </P>  \r\n\r\n<P>AHLMANN-OHLSEN (KF) FISCHER (KF) OLE BERNT HENRIKSEN (KF) SVEND </P>  \r\n\r\n<P>ÅGE PETERSEN (KF) BENTE NIELSEN (V) SØNDERBY (V) MAISTED (V) STEFFENSEN  \r\n\r\n (KRF) fmd. RITT BJERREGAARD (S) CAMRE (S) ERIK </P>  \r\n\r\n<P>HOLST (S) TOVE LINDBO LARSEN (S) HENNING NIELSEN (S) LØVIG </P>  \r\n\r\n<P>SIMONSEN (S) MARGRETE AUKEN (SF) nfmd. LEIF HERMANN (SF) LONE </P>  \r\n\r\n<P>DYBKJÆR (RV) </P>  \r\n\r\n<P>Partierne CD, FP og VS havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198614K00036"
        },
        {
            "displayName": "Entydig dokumentidentifikation",
            "displayValue": "CL005207"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "36"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}