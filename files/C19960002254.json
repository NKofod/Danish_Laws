{
    "id": 53960,
    "title": "Orientering om ændring af bekendtgørelse om uddannelsessøgendes ret til kontanthjælp efter bistandsloven i særlige tilfælde. (* 1) (Til kommunalbestyrelserne m.fl.) ",
    "documentTypeId": "200",
    "isSagsforlobPeriodValid": false,
    "shortName": "SKR nr 22 af 06/02/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Orientering om ændring af bekendtgørelse om  \r\n\r\n uddannelsessøgendes ret til kontanthjælp efter bistandsloven i særlige  \r\n\r\n tilfælde. (* 1) </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til kommunalbestyrelserne m.fl.) </P>  \r\n\r\n<BR>  \r\n\r\n<P>Vedlagt fremsendes til orientering et korrekturtryk af den nye  \r\n\r\n bekendtgørelse om uddannelsessøgendes ret til kontanthjælp efter  \r\n\r\n bistandsloven i særlige tilfælde, som i dag er underskrevet og sendt til  \r\n\r\n trykning. </P>  \r\n\r\n<P>Efter den hidtil gældende bekendtgørelse er afgrænsningen af den  \r\n\r\n undervisning, som kontanthjælpsmodtagere med kommunalbestyrelsens godkendelse  \r\n\r\n kan deltage i, knyttet til den afgrænsning, der i lov om  \r\n\r\n arbejdsløshedsforsikring m.v. er fastsat for ledige dagpengeberettigedes ret  \r\n\r\n til at deltage i undervisning med bevarelse af dagpengeretten. </P>  \r\n\r\n<P>Med virkning fra 1. januar 1996 er lov om arbejdsløshedsforsikring m.v.  \r\n\r\n ændret, således at ledige dagpengeberettigede som hovedregel kun kan deltage  \r\n\r\n i ikke SU- berettigende undervisning, når den ugentlige undervisningstid ikke  \r\n\r\n er mere end 20 timer. </P>  \r\n\r\n<P>Denne indskrænkning i dagpengemodtageres mulighed for at deltage i  \r\n\r\n undervisning med bevarelse af dagpengeretten skal ses i sammenhæng med de  \r\n\r\n tilbud, der i øvrigt står til rådighed for dagpengemodtagere, herunder  \r\n\r\n muligheden for at tage uddannelsesorlov for at følge undervisning, hvor den  \r\n\r\n ugentlig undervisningstid er mere end 20 timer. </P>  \r\n\r\n<P>Da kontanthjælpsmodtagere ikke som dagpengemodtagere har mulighed for at  \r\n\r\n tage uddannelsesorlov, vil det ikke være hensigtsmæssigt fortsat at have  \r\n\r\n samme afgrænsning for kontanthjælpsmodtageres ret til at deltage i  \r\n\r\n undervisning med bevarelse af retten til kontanthjælp, som gælder for  \r\n\r\n dagpengemodtageres ret til at deltage i undervisning med bevarelse af  \r\n\r\n dagpengeretten. </P>  \r\n\r\n<P>Kontanthjælpsmodtageres ret til med kommunalbestyrelsens godkendelse at  \r\n\r\n deltage i undervisning (§ 2). </P>  \r\n\r\n<P>Den nye bekendtgørelses indeholder derfor en selvstændig afgrænsning af  \r\n\r\n den undervisning, som kontanthjælpsmodtagere med kommunalbestyrelsens  \r\n\r\n godkendelse kan deltage i, forudsat at de er indstillet på at afbryde  \r\n\r\n undervisningen for at udnytte et tilbud om arbejde eller  \r\n\r\n beskæftigelsesfremmende foranstaltning. </P>  \r\n\r\n<P>Det bliver nu i bekendtgørelsens § 2 fastsat, at kontanthjælpsmodtagere  \r\n\r\n kan deltage i undervisning, der ikke er godkendt som SU-berettigende og ikke  \r\n\r\n er led i en uddannelse, som berettiger til optagelse i en  \r\n\r\n arbejdsløshedskasse. </P>  \r\n\r\n<P>Herudover vil kontanthjælpsmodtagere som hidtil kunne deltage i almen  \r\n\r\n kvalificerende undervisning på folkeskolens 8.-10. klassetrin og i  \r\n\r\n HF-enkeltfagsundervisning under 23 timer om ugen, selv om denne undervisning  \r\n\r\n i visse tilfælde kan være SU- berettigende. </P>  \r\n\r\n<P>Ret til supplerende kontanthjælp for unge dagpengeberettigede, der efter §  \r\n\r\n 32 a i lov om en aktiv arbejdsmarkedspolitik deltager i en uddannelse med en  \r\n\r\n godtgørelse svarende til halve dagpenge (§ 3). </P>  \r\n\r\n<P>En anden konsekvens af lovændringerne på Arbejdsministeriets område er, at  \r\n\r\n unge dagpengemodtager uden uddannelse efter 6 måneders ledighed vil få ret og  \r\n\r\n pligt til uddannelse. Under uddannelsen vil de unge, hvis de følger et af de  \r\n\r\n særligt tilrettelagte uddannelsesforløb, få en godtgørelse, der svarer til  \r\n\r\n halve dagpenge. I forbindelse med denne ændring af retten til dagpenge for  \r\n\r\n unge har det været forudsat, at unge ledige, der deltager i sådanne  \r\n\r\n uddannelsesforløb, ville få ret til supplerende kontanthjælp, hvis  \r\n\r\n betingelserne herfor i øvrigt er opfyldt. </P>  \r\n\r\n<P>Der er derfor indsat en ny § 3 i bekendtgørelsen, der fastsætter, at unge,  \r\n\r\n der deltager i en uddannelse som led i en uddannelsesplan efter § 32 a i lov  \r\n\r\n om en aktiv arbejdsmarkedspolitik, og som enten modtager  \r\n\r\n uddannelsesgodtgørelse efter lov om en aktiv arbejdsmarkedspolitik eller  \r\n\r\n godtgørelse eller elevstøtte efter lov om arbejdsmarkedsuddannelser, har ret  \r\n\r\n til supplerende kontanthjælp, såfremt betingelserne herfor i øvrigt er  \r\n\r\n opfyldt. </P>  \r\n\r\n<P>Arbejdsministeren har i dag med en særskilt skrivelse til kommunerne  \r\n\r\n redegjort for de særlige forhold omkring de unge dagpengeberettigede og har i  \r\n\r\n denne forbindelse vedlagt en oversigt over, i hvilke tilfælde der kan være  \r\n\r\n tale om at yde supplerende kontanthjælp til en ung dagpengemodtager, der  \r\n\r\n deltager i en uddannelse, som er led i en uddannelsesplan efter § 32 a i lov  \r\n\r\n om en aktiv arbejdsmarkedspolitik. </P>  \r\n\r\n<P>Overgangsbestemmelse (§ 4). </P>  \r\n\r\n<P>Efter den nye bekendtgørelse vil kontanthjælpsmodtagere, der påbegynder en  \r\n\r\n SU-berettigende uddannelse, hvor undervisningen foregår efter kl. 16 eller på  \r\n\r\n lørdage og søn- og helligdage, ikke kunne bevare retten til kontanthjælp. Det  \r\n\r\n er i overgangsbestemmelsen fastsat, at kontanthjælpsmodtagere, der ved  \r\n\r\n bekendtgørelsens ikrafttræden deltager i en sådan uddannelse, kan fortsætte  \r\n\r\n uddannelsen uden at miste retten til kontanthjælp. </P>  \r\n\r\n<P>Karen Jespersen /Birthe Frederiksen </P>  \r\n\r\n</DIV>",
    "isHistorical": true,
    "editorialNotes": [
        "(* 1) Bekendtgørelsen udelades her."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/02/1996"
        },
        {
            "displayName": "Accession",
            "displayValue": "C19960002254"
        },
        {
            "displayName": "Entydig dokumentidentifikation",
            "displayValue": "CM012829"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "06/02/1996"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Socialministeriet, j.nr. 5010-629"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}