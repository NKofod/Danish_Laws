{
    "id": 153981,
    "title": "Ankestyrelsens principafgørelse A-23-05 om ledighedsydelse - fradrag for lønindtægt - arbejde af midlertidig karakter",
    "documentTypeId": "240",
    "isSagsforlobPeriodValid": true,
    "shortName": "KEN nr 10636 af 06/07/2005",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse A-23-05 om ledighedsydelse - fradrag for lønindtægt - arbejde af midlertidig karakter</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Idet arbejdet var af midlertidig karakter, skulle fradrag i ledighedsydelse foretages i forhold til den ugentlige arbejdstid på 18 ½ time og ikke i forhold til den fulde løn.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om aktiv socialpolitik - lovbekendtgørelse nr. 709 af 13. august 2003 - § 74d, stk. 3</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Den 1. oktober 2003 blev ansøger visiteret til et fleksjob, og fra samme tidspunkt udbetalte kommunen supplerende ledighedsydelse. Ansøger arbejdede 181/2 time ugentlig fra 1. oktober 2003 hos hidtidige arbejdsgiver. Hun kunne ikke blive ansat på fleksvilkår hos hidtidige arbejdsgiver. Fra juli 2004 blev ansøger ansat i et fleksjob hos anden arbejdsgiver.</p>\r\n<p>Kommunen traf afgørelse om, at fradrag i ledighedsydelse skulle ske for den fulde løn, idet ansøgers bekæftigelse ikke kunne anses for at være af kortere varighed.</p>\r\n<p>Det sociale nævn tiltrådte kommunens afgørelse om fuldt fradrag i ledighedsydelsen for indtægter fra de 18,5 timers arbejde, jf. aktivlovens § 74 d, stk. 3.</p>\r\n<p>Nævnet begrundede afgørelsen med, at der ifølge aktivlovens § 74 d, stk. 3, ved kortere arbejdsforhold skulle foretages fradrag i ledighedsydelsen i forhold til den arbejdstid, som pågældende havde arbejdet.</p>\r\n<p>Nævnet lagde til grund, at der ikke forelå oplysninger om, at ansøgers ansættelse som jordemoder var begrænset til kortere varighed. Nævnet lagde vægt på, at der i aktivlovens § 74 d, stk. 3, alene var angivet, hvorledes fradrag for indtægter skulle foretages, når der var tale om arbejde af kortere varighed.</p>\r\n<p>Nævnet var enig med kommunen i, at den manglende stillingtagen specifikt til tilfælde, hvor der ikke var tale om arbejde af kortere varighed måtte føre til, at fradraget i disse situationer skulle ske fuldt ud (krone til krone) i stedet for time for time som angivet i § 74 d, stk. 3.</p>\r\n<p>Ansøger klagede over nævnets afgørelse.</p>\r\n<p>I klagen var det anført, at ansøger ønskede Ankestyrelsens stillingtagen til spørgsmålet om, hvorledes modregning skulle foregå, herunder en afklaring af begrebet korterevarende ansættelse.</p>\r\n<p>Sagen blev behandlet i principielt møde med henblik på afklaring af praksis ved beregning af ledighedsydelse.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Fradrag i ledighedsydelse skulle foretages i forhold til den ugentlige arbejdstid som ansøger havde arbejdet, jf. aktivlovens § 74 d, stk. 3.</p>\r\n<p>Ankestyrelsen lagde til grund, at ansøger fra den 1. oktober 2003 blev visiteret til et fleksjob efter kapitel 13 i lov om en aktiv beskæftigelsesindsats.</p>\r\n<p>Ankestyrelsen lagde også til grund, at kommunen havde fundet ansøger berettiget til udbetaling af ledighedsydelse fra den 1. oktober 2003, jf. kapitel 7 i lov om aktiv socialpolitik.</p>\r\n<p>Det følger af aktivlovens § 74 d, stk. 3, at når en person, der modtager ledighedsydelse, samtidig har arbejde af kortere varighed, sker der fradrag i ledighedsydelsen. Fradraget i ledighedsydelsen sker i forhold til den arbejdstid, som den pågældende har arbejdet.</p>\r\n<p>Ankestyrelsen henviste til, at det fremgår af de almindelige bemærkninger til § 74 d, stk. 3, at personer, der står til rådighed for fleksjob, efter gældende regler kan have et deltidsarbejde mv. af midlertidig karakter og fortsat stå til rådighed i forhold til fleksjob.</p>\r\n<p>Ankestyrelsen lagde vægt på, at ansøger fra 1. oktober 2003 havde arbejdet 18 ½ time ugentligt som jordemoder hos hidtidig arbejdsgiver, og at hun ikke kunne blive ansat i et fleksjob hos arbejdsgiveren.</p>\r\n<p>Ankestyrelsen havde ligeledes lagt vægt på, at ansøger var indstillet til fleksjob via center for formidling af job på særlige vilkår.</p>\r\n<p>Ankestyrelsen lagde også vægt på oplysninger om, at ansøger i juli 2004 påbegyndte arbejde i et fleksjob hos en anden arbejdsgiver.</p>\r\n<p>Ankestyrelsen fandt på grundlag af de foreliggende oplysninger, at arbejde i 18 ½ time ugentlig hos ansøgers hidtidige arbejdsgiver havde været af midlertidig karakter og dermed omfattet af aktivlovens § 74 d, stk. 3.</p>\r\n<p>Ankestyrelsen lagde herved vægt på, at ansøger ventede på at blive ansat i et fleksjob.</p>\r\n<p>Kommunen blev anmodet om at foretage en ny beregning af ledighedsydelsen på baggrund af ansøgers ugentlige arbejdstid, jf. §§ 14 og 15 i Socialministeriets bekendtgørelse nr. 522 af 7. juni 2001 om beregning af ledighedsydelse, fradrag i ledighedsydelse og varsling af ferie med ledighedsydelse.</p>\r\n<p>Ankestyrelsen ændrede således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 5. maj 2017, da den er erstattet af principafgørelse 80-09"
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20051063625"
        },
        {
            "displayName": "Entydig dokumentidentifikation",
            "displayValue": "BS006780"
        },
        {
            "displayName": "Dato for indlæggelse",
            "displayValue": "06/05/2017"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10636"
        },
        {
            "displayName": "År for udstedelse",
            "displayValue": "2005"
        },
        {
            "displayName": "Dato for underskrift",
            "displayValue": "06/07/2005"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 2000073-05"
        },
        {
            "displayName": "Stikord",
            "displayValue": "A-23-05"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}