{
    "id": 37191,
    "title": "Formalitet - høring - ugyldighed (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18785 af 20/11/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et flertal fandt ikke, at amtsligningsrådets undladelse af at indhente  \r\n\r\n ligningskommissionens udtalelse, jf. skattestyrelseslovens § 18, stk. 5,  \r\n\r\n medførte ansættelsens ugyldighed, idet afgørelsen var truffet på samme  \r\n\r\n grundlag, som hvis udtalelse var indhentet. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Formalitet - høring - ugyldighed (* 1) </H1>  \r\n\r\n<P></P>  \r\n\r\n<P>A påstod den af amtsligningsrådet foretagne ansættelse af hans  \r\n\r\n skattepligtige indkomst for 1982 ophævet som ugyldigt foretaget. Denne  \r\n\r\n påstand støttedes på, at amtsligningsrådet ved ansættelsen ikke havde  \r\n\r\n overholdt den i skattestyrelseslovens § 18, stk. 5, foreskrevne pligt til at  \r\n\r\n indhente en udtalelse fra ligningskommissionen, forinden amtsligningsrådet  \r\n\r\n traf en afgørelse. </P>  \r\n\r\n<P>Det fremgik af sagens oplysninger, at det i sagen i øvrigt omhandlede  \r\n\r\n kautionstab oprindeligt var godkendt af ligningskommissionen. Afgørelsen var  \r\n\r\n truffet med tre stemmer for godkendelse af tabet, herunder formandens, og med  \r\n\r\n tre stemmer imod. Sagen var herefter fremsendt til Statsskattedirektoratet  \r\n\r\n via amtsskatteinspektoratet i henhold til bestemmelsen i  \r\n\r\n skattestyrelseslovens § 16, der blandt andet fastsætter følgende: </P>  \r\n\r\n<P>&#187;Såfremt et medlem af et amtsligningsråd, en ligningskommission eller  \r\n\r\n et skatteråd ikke billiger en af de pågældende råd foretagen ansættelse, kan  \r\n\r\n han kræve sine indvendinger imod anstættelsen tilført forhandlingsprotokollen  \r\n\r\n og afskrift af protokollatet indsendt til Statsskattedirektoratet. </P>  \r\n\r\n<P>Efter amtsskatteinspektoratets opfattelse var klageren ikke berettiget til  \r\n\r\n det pågældende kautionstab, og dette havde Statsskattedirektoratet tiltrådt.  \r\n\r\n Amtsskatteinspektoratet blev derfor anmodet om at foretage det videre  \r\n\r\n fornødne med henblik på ændring af klagerens ansættelse for indkomståret 1982  \r\n\r\n og ved kendelse i august 1985 var ansættelsen blevet forhøjet med  \r\n\r\n kautionstabet. </P>  \r\n\r\n<P>Statsskattedirektoratet udtalte bl.a. under sagens behandling for  \r\n\r\n Landsskatteretten, at den manglende høring af ligningskommissionen efter  \r\n\r\n Statsskattedirektoratets opfattelse ikke burde medføre ugyldighed. Der var  \r\n\r\n herved lagt vægt på, at uanset, at § 18, stk. 5, i skattestyrelsesloven  \r\n\r\n formelt set ikke var overholdt, havde amtsligningsrådet i realiteten truffet  \r\n\r\n sin afgørelse på et grundlag, svarende til hvis en høring havde fundet sted.  \r\n\r\n</P>  \r\n\r\n<P>To retsmedlemmer, herunder retsformanden, fandt efter de i sagen  \r\n\r\n foreliggende omstændigheder ikke tilstrækkeligt grundlag for at anse den  \r\n\r\n foretagne ansættelse for ugyldig. Disse retsmedlemmer lagde dels vægt på, at  \r\n\r\n alt materiale, der dannede baggrund for ligningskommissionens begrundede  \r\n\r\n ansættelse, var medfulgt til Statsskattedirektoratet via  \r\n\r\n amtsskatteinspektoratet, dels at sagen vedrørte et afgrænset problem, som  \r\n\r\n måtte anses for fyldestgørende belyst gennem dette materiale. </P>  \r\n\r\n<P>Et retsmedlem fandt, at den manglende høring af ligningskommissionen var  \r\n\r\n en tilsidesættelse af en klar forskrift i skattestyrelseslovens § 18, stk. 5,  \r\n\r\n og at dette - uanset sagens konkrete forhold - burde medføre, at ansættelsen  \r\n\r\n var ugyldig og burde ophæves. </P>  \r\n\r\n<P>Der blev truffet afgørelse efter stemmeflertallet, således at påstanden om  \r\n\r\n ugyldighed ikke blev taget til følge. </P>  \r\n\r\n</DIV>",
    "isHistorical": false,
    "editorialNotes": [
        "side 46"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19871878525"
        },
        {
            "displayName": "Entydig dokumentidentifikation",
            "displayValue": "CA005126"
        },
        {
            "displayName": "Dato for indlæggelse",
            "displayValue": "17/08/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18785"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "20/11/1987"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1987-5-479"
        },
        {
            "displayName": "Stikord",
            "displayValue": "FORMALITET, HØRING, UGYLDIGHED."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}