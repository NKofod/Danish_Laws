{
    "id": 224812,
    "title": "Bekendtgørelse om regler om ro og orden (husordener) på indkvarteringssteder",
    "documentTypeId": "60",
    "isSagsforlobPeriodValid": true,
    "shortName": "BEK nr 1738 af 25/08/2021",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om regler om ro og orden (husordener) på indkvarteringssteder</p>\r\n<p class=\"Indledning2\">I medfør af § 10, stk. 6, i hjemrejseloven, lov nr. 982 af 26. maj 2021, fastsættes:</p>\r\n<p class=\"ParagrafGruppeOverskrift\">\r\n   <span>Formål og anvendelsesområde</span>\r\n</p>\r\n<p class=\"Paragraf\" id=\"id62259dc3-9d62-4f18-b2a7-4a881beaca40\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Bekendtgørelsens formål er at fastsætte ensartede regler om ro og orden (husordener) på indkvarteringssteder, jf. udlændingelovens § 42 a, stk. 5, for udlændinge over 18 år, der ikke har ret til at opholde sig her i landet, så de indkvarterede udlændinge ved, hvilke regler de skal iagttage.</p>\r\n<p class=\"Stk2\">\r\n   <span class=\"StkNr\" id=\"id7f4ca1b9-5920-4ee6-a5c1-cf1af1c12d9d\">Stk. 2.</span> Udlændinge, der ikke er over 18 år, og som er indkvarteret sammen med en udlænding, der er omfattet af stk. 1, er også omfattet af den fastsatte husorden.</p>\r\n<p class=\"ParagrafGruppeOverskrift\">\r\n   <span>Husordenens indhold</span>\r\n</p>\r\n<p class=\"Paragraf\" id=\"id7fa53ed0-4681-4929-bfdd-b746a5c4465f\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Indkvarteringsoperatøren skal i indkvarteringsstedets husorden fastsætte regler om følgende forhold:</p>\r\n<p class=\"Liste1\">\r\n   <span class=\"Liste1Nr\" id=\"idb3d25362-ebae-4ed4-9a5f-5b2ec6103bdc\">1)</span> Nultolerance over for kriminalitet på indkvarteringsstedet, herunder at indkvarteringsoperatøren anmelder alle former for kriminalitet og mistanke om kriminelle forhold til det lokale politi og samtidig indberetter dette til Udlændingestyrelsen.</p>\r\n<p class=\"Liste1\">\r\n   <span class=\"Liste1Nr\" id=\"id45391a1f-a185-402d-9a6a-bc13ccf973e1\">2)</span> Respektfuld adfærd over for og hensyntagen til personale og øvrige beboere, herunder at det ikke er tilladt at udvise diskriminerende adfærd over for personale og øvrige beboeres køn, alder, nationalitet, religion eller seksualitet.</p>\r\n<p class=\"Liste1\">\r\n   <span class=\"Liste1Nr\" id=\"idd579ea79-0e87-4c97-bfe5-d992037a05a3\">3)</span> Respektfuld omgang i forhold til indkvarteringsstedets bygninger og inventar, og at beboerne er omfattet af et almindeligt erstatningsansvar efter gældende dansk lovgivning.</p>\r\n<p class=\"Liste1\">\r\n   <span class=\"Liste1Nr\" id=\"idd88b97f7-e737-46e3-8442-76902f6df770\">4)</span> Respektfuld adfærd og ophold på fællesarealer, herunder regler om rygning, indtagelse af alkohol, støj på fællesarealerne, sikring af brandveje og bortskaffelse af affald.</p>\r\n<p class=\"Liste1\">\r\n   <span class=\"Liste1Nr\" id=\"id82203cf6-a71b-4b70-85a1-aa2b8f8f42ce\">5)</span> Respektfuld adfærd på værelser og ro i aften- og nattetimer, der er udformet efter de lokale forhold og sammensætningen af indkvarterede på indkvarteringsstedet.</p>\r\n<p class=\"Liste1\">\r\n   <span class=\"Liste1Nr\" id=\"id1ac52eae-916c-4542-b4fe-d1cbaf274f77\">6)</span> Håndtering af forhold vedrørende anviste værelser og effekter, herunder at det er indkvarteringsoperatørens beslutning, hvordan værelser tildeles eller fordelingen af værelser ændres, og hvordan effekter placeres og anvendes.</p>\r\n<p class=\"Liste1\">\r\n   <span class=\"Liste1Nr\" id=\"id7607dec4-4500-4fd5-a003-972cb29efe31\">7)</span> Håndtering af efterladte ejendele samt hittegods, jf. stk. 2-6.</p>\r\n<p class=\"Stk2\">\r\n   <span class=\"StkNr\" id=\"id2753a964-4e68-46df-b996-55d905435e34\">Stk. 2.</span> En udlænding, der ikke har opholdt sig på indkvarteringsstedet i syv sammenhængende dage, anses for at være fraflyttet indkvarteringsstedet og for at have opgivet sin ejendomsret over sine efterladte ejendele. Der kan dog tillades end længere periode end syv sammenhængende dage, jf. 1. pkt., hvis ejendelene tilhører en børnefamilie. Herudover finder 1. pkt. ikke anvendelse, når særlige forhold som f.eks. hospitalsindlæggelse eller andre lignende undskyldelige forhold, som udlændingen ikke kan forventes at påregne, taler derfor. Indkvarteringsoperatøren skal ved en udlændings indflytning på indkvarteringsstedet orientere udlændingen om reglerne nævnt i 1. og 3. pkt.</p>\r\n<p class=\"Stk2\">\r\n   <span class=\"StkNr\" id=\"idc3317242-3103-42f8-9a3a-7286e508eb6a\">Stk. 3.</span> Anses en udlænding for fraflyttet kan indkvarteringsoperatøren straks bortskaffe ejendele, der er letfordærvelige, mens øvrige efterladte ejendele flyttes og opbevares på et depot. Efterladte ejendele, som har en anslået værdi på under 500 kr., opbevares i en periode på fem til ni dage, hvorefter indkvarteringsoperatøren kan bortskaffe ejendelene. Efterladte ejendele med en anslået værdi på over 500 kr. opbevares i en periode på 1 måned, hvorefter indkvarteringsoperatøren kan bortskaffe ejendelene. Hvis udlændingen i løbet af opbevaringsperioden gør krav på sine efterladte ejendele, skal disse udleveres til den pågældende.</p>\r\n<p class=\"Stk2\">\r\n   <span class=\"StkNr\" id=\"id3ea79f58-b125-4e32-b46c-3be19c876ad1\">Stk. 4.</span> Bortskaffelse kan ske ved at destruere eller at udlevere de efterladte ejendele til almennyttige eller velgørende formål. Udleveres ejendelene til almennyttige eller velgørende formål skal indkvarteringsoperatøren sikre, at de efterladte ejendele ikke indeholder personhenførbare oplysninger. Indkvarteringsoperatøren skal føre en fortegnelse over fundne efterladte ejendele med angivelse af relevante oplysninger, herunder udlændingens person ID og dato for fundet af de efterladte ejendele.</p>\r\n<p class=\"Stk2\">\r\n   <span class=\"StkNr\" id=\"id671b8907-0136-4885-9318-67420b8dce68\">Stk. 5.</span> Hvis indkvarteringsoperatøren finder efterladte ejendele på fællesarealer eller lignende, og det ikke er muligt inden for tre arbejdsdage at identificere ejeren, skal indkvarteringsoperatøren håndtere de fundne ejendele i henhold til reglerne om hittegods. Reglen i 1. pkt. skal fremgå af husordenen.</p>\r\n<p class=\"Paragraf\" id=\"id198412c9-51b3-46ed-9b7d-e3d0a205f210\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Indkvarteringsoperatøren kan i husordenen fastsætte regler, som findes nødvendige for at sikre indkvarteringsstedets drift og overordnede funktion, f.eks. om følgende forhold:</p>\r\n<p class=\"Liste1\">\r\n   <span class=\"Liste1Nr\" id=\"id0fc29cd0-fafe-443f-9aa0-fc1fbba36c35\">1)</span> Ind- og udgang via anviste ind- og udgange, herunder på indkvarteringssteder med elektronisk adgangskontrol.</p>\r\n<p class=\"Liste1\">\r\n   <span class=\"Liste1Nr\" id=\"id156d1d89-6a0e-41d3-9448-2aa4217ea1cb\">2)</span> Anvendelse af motionsrum og fællesarealer.</p>\r\n<p class=\"Liste1\">\r\n   <span class=\"Liste1Nr\" id=\"id16de2eaa-c3a1-440c-8a3c-5ce80e0d36cf\">3)</span> Retningslinjer for aktiviteter uden for indkvarteringsstedet.</p>\r\n<p class=\"Liste1\">\r\n   <span class=\"Liste1Nr\" id=\"id2c4067aa-153e-4545-b6b7-6b10a608ff28\">4)</span> Vilkår for beboernes modtagelse af besøg og besøgendes adfærd på indkvarteringsstedet.</p>\r\n<p class=\"Liste1\">\r\n   <span class=\"Liste1Nr\" id=\"id598b6a28-0495-49cc-8fae-9199d85b9801\">5)</span> Brug af netværk og elektroniske kommunikationsmidler, som stilles til rådighed på indkvarteringsstedet.</p>\r\n<p class=\"Liste1\">\r\n   <span class=\"Liste1Nr\" id=\"id8211dcc7-db0f-4b8a-a0c0-db5ee8e46c0c\">6)</span> Fotografering og videooptagelse af personale og øvrige beboere.</p>\r\n<p class=\"Liste1\">\r\n   <span class=\"Liste1Nr\" id=\"id78c8fad5-fef6-4fab-8757-e0d3a316a362\">7)</span> Lokale eller særlige forhold, som gør sig gældende for det enkelte indkvarteringssted.</p>\r\n<p class=\"Stk2\">\r\n   <span class=\"StkNr\" id=\"idee6a683f-b68a-4a41-b549-b4df12e54aa4\">Stk. 2.</span> Husordenens regler efter stk. 1 kan løbende revideres af indkvarteringsoperatøren.</p>\r\n<p class=\"ParagrafGruppeOverskrift\">\r\n   <span>Udlevering af husordenen</span>\r\n</p>\r\n<p class=\"Paragraf\" id=\"id6bc68db8-567a-4e23-9fe3-77a9a11d0328\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Husordenen skal være skriftlig og skal udleveres til udlændinge, der har ophold på indkvarteringsstedet, og til besøgende.</p>\r\n<p class=\"Stk2\">\r\n   <span class=\"StkNr\" id=\"idece35b14-8cd0-4e80-95c7-9a2f3666ff70\">Stk. 2.</span> Husordenen skal være tilgængelig på dansk, engelsk og de sprog, der er størst repræsentation af på indkvarteringsstedet.</p>\r\n<p class=\"Stk2\">\r\n   <span class=\"StkNr\" id=\"ida50b0a3b-3654-4dab-86ec-f2c543fc2a36\">Stk. 3.</span> Findes husordenen ikke på et sprog, som udlændingen forstår, eller kan udlændingen af anden grund ikke forstå den udleverede husorden, skal husordenen forklares for udlændingen.</p>\r\n<p class=\"ParagrafGruppeOverskrift\">\r\n   <span>Tilsidesættelse af husordenen</span>\r\n</p>\r\n<p class=\"Paragraf\" id=\"id8d1b0920-b6df-4864-83d1-a3de78e0be01\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Tilsidesætter en udlænding indkvarteringsstedets husordenen, kan personalet på indkvarteringsstedet udelukke udlændingen fra konkrete arrangementer og aktiviteter på indkvarteringsstedet, begrænse udlændingens adgang til eller bortvise udlændingen fra konkrete bygninger eller konkret inventar på indkvarteringsstedet i en passende periode, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"idf272afce-d18f-43dc-a6ab-19866020ddda\">Stk. 2.</span> En udlænding, der har tilsidesat indkvarteringsstedets husorden, kan ikke bortvises fra indkvarteringsstedets fælles it-lokaler, uden at der samtidig er tilvejebragt alternative løsninger til at tilgå den digitale kommunikationsløsning. Det samme gælder for bortvisning fra arrangementer, aktiviteter, bygninger eller inventar på indkvarteringsstedet, der er nødvendige for, at udlændingen kan få opfyldt helbredsmæssige behov m.v.</p>\r\n<p class=\"Stk2\">\r\n   <span class=\"StkNr\" id=\"idbce2f5ef-f19a-4f01-a0a0-d64d7523f31b\">Stk. 3.</span> Indkvarteringsstedets udelukkelse af udlændingen fra konkrete arrangementer og aktiviteter på indkvarteringsstedet, begrænsning eller bortvisning af udlændingens adgang til konkrete bygninger eller konkret inventar på indkvarteringsstedet i en passende periode er ikke afgørelser i forvaltningslovens forstand.</p>\r\n<p class=\"ParagrafGruppeOverskrift\">\r\n   <span>Ikrafttræden</span>\r\n</p>\r\n<p class=\"Paragraf\" id=\"idc57491f7-9885-470f-9875-0c4bcce6df65\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Bekendtgørelsen træder i kraft den 1. september 2021.</p><div class=\"Givet\" id=\"Givet\"><p class=\"Givet\" align=\"center\">Udlændinge- og Integrationsministeriet, den 25. august 2021</p><p class=\"Sign1\" align=\"center\">Mattias Tesfaye</p><p class=\"Sign2\" align=\"right\">/ Louise Ersbøll Leimand</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Udlændinge- og Integrationsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/08/2021"
        },
        {
            "displayName": "Accession",
            "displayValue": "B20210173805"
        },
        {
            "displayName": "Entydig dokumentidentifikation",
            "displayValue": "CS001107"
        },
        {
            "displayName": "Dato for førstegangsindlæggelse",
            "displayValue": "31/08/2021"
        },
        {
            "displayName": "Dato for indlæggelse",
            "displayValue": "31/08/2021"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1738"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "25/08/2021"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Udlændinge- og Integrationsmin., j.nr. 2021-5039"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}