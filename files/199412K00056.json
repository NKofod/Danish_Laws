{
    "id": 111620,
    "title": "1994 LSF 56   FORSLAG TIL LOV OM ÆNDRING AF LOV OM MÆGLING I ARBEJDSSTRIDIGHEDER ",
    "documentTypeId": "400",
    "isSagsforlobPeriodValid": false,
    "shortName": "1994/1 LSF 56",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 56 </P>  \r\n\r\n<P></P>  \r\n\r\n<P>Forslag til Lov om ændring af lov om mægling i arbejdsstridigheder </P>  \r\n\r\n<P></P>  \r\n\r\n<P>Fremsat af Jette Gottlieb (EL) Søren Søndergaard (EL) Frank Aaen (EL) </P>  \r\n\r\n<P></P>  \r\n\r\n<P>den 17. november 1994 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om mægling i arbejdsstridigheder, jf. lovbekendtgørelse nr. 559 af  \r\n\r\n 21. december 1971, foretages følgende ændringer: </P>  \r\n\r\n<P> <B>1.</B>  <I>§ 10, stk. 1,</I> affattes således: </P>  \r\n\r\n<P>&#187; <B>§ 10.</B> Når et mæglingsforslag underkastes afstemning inden  \r\n\r\n for et forhandlingsområde, må det kun forelægges i forligsmandens affattelse,  \r\n\r\n og der kan kun afgives rene ja- eller nejstemmer. Før en afstemning finder  \r\n\r\n sted, skal organisationerne drage omsorg for, at alle stemmeberettigede  \r\n\r\n medlemmer får adgang til at gøre sig bekendt med alle de almindelige og  \r\n\r\n specielle bestemmelser i mæglingsforslaget, der vedrører organisationernes  \r\n\r\n medlemmer. Enhver afstemning om mæglingsforslaget foregår ved urafstemning og  \r\n\r\n skal foregå hemmeligt og skriftligt. Når afstemningsresultatet foreligger,  \r\n\r\n skal organisationerne give forligsmanden skriftlig meddelelse om, hvor mange  \r\n\r\n ja-stemmer og hvor mange nej-stemmer der er afgivet samt om det samlede antal  \r\n\r\n stemmeberettigede medlemmer.&#171; </P>  \r\n\r\n<P> <B>2.</B>  <I>§ 10, stk. 2,</I> ophæves. </P>  \r\n\r\n<P> <B>3.</B> I <I>§ 11, stk. 1, 1. pkt.,</I> udgår &#187;enten&#171; og  \r\n\r\n &#187;eller af en dertil kompetent forsamling&#171;, og i <I>2. pkt.</I>  \r\n\r\n udgår &#187;, dog mindst 35 pct. af samtlige stemmeberettigede,&#187;. </P>  \r\n\r\n<P> <B>4.</B>  <I>§ 12</I> affattes således: </P>  \r\n\r\n<P>&#187; <B>§ 12.</B> Forligsmanden sikrer, at de af ham stillede  \r\n\r\n mæglingsforslag sættes til afstemning inden for de forhandlingsområder,  \r\n\r\n hvorunder de henhører.&#171; </P>  \r\n\r\n<P> <B>5.</B>  <I>§ 13</I> ophæves. </P>  \r\n\r\n<P> <B>6.</B>  <I>§ 14</I> ophæves. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Enhedslisten finder, at der generelt er brug for en revision af  \r\n\r\n forligsmandsloven, men forslagsstillerne ønsker med dette lovforslag kun at  \r\n\r\n ændre på de nugældende afstemningsregler. Der har gennem de senere år været  \r\n\r\n et udbredt ønske i fagbevægelsen om at få ændret afstemningsreglerne. Dette  \r\n\r\n ønske er senest fremkommet på LO's repræsentantskabs møde i oktober 1994.  \r\n\r\n Forslagsstillerne finder således, at ændringen vil være et rigtigt signal til  \r\n\r\n arbejdsmarkedets parter forud for de kommende overenskomstforhandlinger. </P>  \r\n\r\n<P>Lovforslaget har til formål at afskaffe reglen om, at 35 pct. af de  \r\n\r\n stemmeberettigede skal stemme nej for at forkaste et af forligsmanden fremsat  \r\n\r\n mæglingsforslag. Efter en almindelig demokratisk opfattelse må det være  \r\n\r\n således, at et flertal af de i afstemningen deltagende er bestemmende for  \r\n\r\n resultatets udfald. En ændring af loven på dette område vil samtidig kunne  \r\n\r\n højne interessen og stemmeprocenten, således at overenskomster på  \r\n\r\n arbejdsmarkedet vedtages eller forkastes med en større deltagelse af  \r\n\r\n arbejdsmarkedets parter. </P>  \r\n\r\n<P>Forslaget afskaffer reglerne om sammenkædning af overenskomstområder,  \r\n\r\n således at faggrupperne stemmer om arbejdsforhold inden for egne  \r\n\r\n overenskomstområder. Hidtidige groteske situationer, hvor et fagområde bliver  \r\n\r\n bestemmende på et for det uvedkommende specialområde, kan således undgås. Det  \r\n\r\n vil ligeledes blive sikret, at alle områder kan forhandle færdig uden at  \r\n\r\n blive medtaget i et samlet mæglingsforslag. Forslaget om at ophæve reglerne  \r\n\r\n om sammenkædning af mæglingsforslag finder forslagsstillerne samtidig er i  \r\n\r\n god overensstemmelse med den strukturelle udvikling inden for  \r\n\r\n overenskomstområderne. </P>  \r\n\r\n<P>Lovforslaget følger endvidere op på udviklingen i fagbevægelsen, hvor der  \r\n\r\n ikke længere stemmes i kompetent forsamling, men ved urafstemning, et  \r\n\r\n princip, som efter Enhedslistens opfattelse fremmer den nødvendige  \r\n\r\n demokratiske medleven. </P>  \r\n\r\n<P>Baggrunden for forslaget om at ophæve §§ 13 og 14 er et ønske om at ophæve  \r\n\r\n den såkaldte tavshedspligt, således at resultaterne inden for de enkelte  \r\n\r\n fagområder kan offentliggøres, så snart de foreligger. Enhedslisten ønsker,  \r\n\r\n at der tilstræbes en større grad af åbenhed i de forhandlinger, som finder  \r\n\r\n sted i forligsinstitutionen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/11/1994"
        },
        {
            "displayName": "Accession",
            "displayValue": "199412K00056"
        },
        {
            "displayName": "Entydig dokumentidentifikation",
            "displayValue": "CL000887"
        },
        {
            "displayName": "Dato for førstegangsindlæggelse",
            "displayValue": "17/11/1994"
        },
        {
            "displayName": "Dato for indlæggelse",
            "displayValue": "17/11/1994"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "56"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}