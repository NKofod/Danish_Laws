{
    "id": 49478,
    "title": "Skrivelse om forudsætninger for valg af forsyningsformer i forbindelse med varmeplanlægningen ",
    "documentTypeId": "200",
    "isSagsforlobPeriodValid": false,
    "shortName": "SKR nr 5025 af 25/03/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om forudsætninger for valg af  \r\n\r\n forsyningsformer i forbindelse med varmeplanlægningen </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Indledning. </P>  \r\n\r\n<P>I medfør af varmeforsyningslovens § 38 og efter drøftelse med  \r\n\r\n socialdemokratiet har jeg i vedlagte skrivelse af 6. februar 1985 meddelt  \r\n\r\n folketingets energipolitiets udvalg, at energiministeriet ved den fremtidige  \r\n\r\n administration af varmeforsyningsloven er indstillet på at lægge øget vægt på  \r\n\r\n de samfundsøkonomiske fordele, der er knyttet til anvendelsen af indenlandske  \r\n\r\n energiressourcer, herunder naturgas, overskudsvarme, halm, affald og træflis.  \r\n\r\n</P>  \r\n\r\n<P>I den forbindelse har udkast til nærværende skrivelse været forelagt for  \r\n\r\n folketingets energipolitiske udvalg. Udvalget har den 18. marts 1985 afgivet  \r\n\r\n en beretning i sagen. Beretningen vedlægges. </P>  \r\n\r\n<P>De i skrivelsen anførte forudsætninger for den videre varmeplanlægning er  \r\n\r\n fastsat i medfør af varmeforsyningslovens § 3 efter forhandling med de  \r\n\r\n ministre, hvis sagsområde særligt berøres. </P>  \r\n\r\n<P>Med hensyn til behandling af projekter for brændselsanvendelsen i blok- og  \r\n\r\n fjernvarmecentraler afløser forudsætningerne det midlertidige  \r\n\r\n administrationsgrundlag, der er indeholdt i energiministeriets brev af 27.  \r\n\r\n april 1984. </P>  \r\n\r\n<P CLASS=PUNKT> <B>2.</B> Gyldighedsområde. </P>  \r\n\r\n<P>Forudsætningerne gælder såvel ved udarbejdelse af varmeplaner i henhold  \r\n\r\n til varmeforsyningslovens kapitel 2 og 3 som ved behandling i henhold til  \r\n\r\n lovens kapitel 4 af projekter, der ikke er omfattet af en endeligt vedtaget  \r\n\r\n kommunal varmeplan eller godkendt delplan. </P>  \r\n\r\n<P>I henhold til varmeforsyningslovens §§ 1 og 3 skal nærværende  \r\n\r\n forudsætninger lægges til grund ved kommunalbestyrelsers, amtsråds og  \r\n\r\n energistyrelsens udarbejdelse og behandling af varmeplaner samt ved  \r\n\r\n behandling af projekter for kollektive varmeforsyningsanlæg. </P>  \r\n\r\n<P>For så vidt angår varmeplaner, gælder forudsætningerne både ved  \r\n\r\n udarbejdelsen af planer i henhold til varmeforsyningslovens §§ 5 og 7, ved  \r\n\r\n myndighedsbehandlingen heraf i henhold til §§ 6 og 8 og ved udarbejdelse af  \r\n\r\n planer efter § 12. Endvidere gælder forudsætningerne ved efterfølgende  \r\n\r\n ændringer eller revision af varmeplaner i henhold til lovens § 10. </P>  \r\n\r\n<P>For så vidt angår projekter for brændselsanvendelse i blok- og  \r\n\r\n fjernvarmecentraler, skal forudsætningerne lægges til grund ved behandling  \r\n\r\n efter lovens kapitel 4. Forudsætningerne omfatter dog ikke projekter, for  \r\n\r\n hvilke myndighedsbehandlingen dags dato er afsluttet i medfør af §§ 1 og 2 i  \r\n\r\n projektbekendtgørelsen (bekendtgørelse nr. 45 af 23. februar 1982) samt  \r\n\r\n projekter, hvortil der er givet samtykke i medfør af projektbekendtgørelsens  \r\n\r\n § 7. </P>  \r\n\r\n<P CLASS=PUNKT> <B>3.</B> Retningslinier for prioritering mellem  \r\n\r\n energiressourcer. </P>  \r\n\r\n<P>3.1. Områder med mulighed for anvendelse af indenlandske energiressourcer.  \r\n\r\n</P>  \r\n\r\n<P>Ved udarbejdelsen af varmeplaner eller ved behandling af projekter før der  \r\n\r\n foreligger et endeligt plangrundlag, vil der ikke kunne indgå etablering af  \r\n\r\n kulfyrede blok- og fjernvarmecentraler i områder, hvor der </P>  \r\n\r\n<P>- enten er mulighed for at udnytte lokale energiressourcer  \r\n\r\n (overskudsvarme, halm, affald, træ m.v.) med den tilgængelige teknologi, </P>  \r\n\r\n<P>- eller er mulighed for en naturgasforsyning inde for 3 år regnet fra  \r\n\r\n tidspunktet for den mulige påbegyndelse af kulfyring, </P>  \r\n\r\n<P>- eller hvor disse muligheder endnu ikke er tilstrækkeligt belyst i  \r\n\r\n forbindelse med varmeplanlægningen. </P>  \r\n\r\n<P>Dette gælder dog kun for blok- og fjernvarmecentraler med en forventet  \r\n\r\n årlig varmeproduktion på over 10 TJ svarende til et muligt aftag på ca. 900  \r\n\r\n tons halm eller ca. 300.000 kubikmeter naturgas. Der lægges herved vægt på  \r\n\r\n den samlede potentielle varmeproduktion ved konvertering fra olieanvendelse i  \r\n\r\n vedkommende forsyningsselskab, uanset om denne produktion er opdelt på flere  \r\n\r\n produktionsenheder. Kapaciteten på anlæg med en årlig varmeproduktion på over  \r\n\r\n 10 TJ vil typisk være over 1 MJ/s. </P>  \r\n\r\n<P>Afgrænsningen af de områder, hvor der findes tilstrækkelige lokale  \r\n\r\n energiressourcer, som med den tilgængelige teknologi kan udnyttes på  \r\n\r\n økonomisk forsvarlig måde, jfr. nedenfor, skal ske på baggrund af regionale  \r\n\r\n ressourceoversigter, kommunale oplæg og regionale skitser. For så vidt angår  \r\n\r\n mulighederne for udnyttelse af affald, forudsættes der fortaget en afvejning  \r\n\r\n i forhold til mulighederne for genanvendelse af dele af affaldet. </P>  \r\n\r\n<P>Afgrænsningen af de områder, hvor der er mulighed for en naturgasforsyning  \r\n\r\n inden for de førnævnte 3 år, skal ske bl.a. på baggrund af amtskommunernes  \r\n\r\n regionale skitser, naturgasselskabernes markedsundersøgelser, særlige  \r\n\r\n regionale naturgasundersøgelser og energistyrelsens landsdækkende  \r\n\r\n vurderinger. </P>  \r\n\r\n<P>En forløbig afklaring af ovennævnte forsyningsmuligheder vil foreligge  \r\n\r\n senest i forbindelse med energiministeriets udstedelse af forudsætninger for  \r\n\r\n udarbejdelse af regionale varmeplaner. </P>  \r\n\r\n<P>I områder, hvor der indenfor en kortere årrække foreligger mulighed for  \r\n\r\n forsyning med såvel naturgas som lokale energiressourcer, skal prioriteringen  \r\n\r\n imellem disse baseres på, hvad der samlet giver den bedste samfundsøkonomi,  \r\n\r\n hvilket bl.a. medfører, at der skal foretages en afvejning mellem at sikre  \r\n\r\n udnyttelsen af de lokale ressourcer samtidig med, at en tilfredsstillende  \r\n\r\n økonomi i gasprojektet skal sikres. </P>  \r\n\r\n<P>Med henblik på at få den samfundsøkonomisk set bedste udnyttelse af alle  \r\n\r\n indenlandske energiressourcer vil det være nødvendigt, at der, som led i  \r\n\r\n varmeplanlægningen, foretages en samlet vurdering af udnyttelsen af de  \r\n\r\n indenlandske energiressourcer. Denne vurdering må foretages på såvel  \r\n\r\n regionalt som landsdækkende niveau. </P>  \r\n\r\n<P>På regionalt niveau skal de lokale regionale myndigheder ved stillingtagen  \r\n\r\n til fremtidig varmeforsyning bl.a. lægge vægt på, </P>  \r\n\r\n<P>- om de lokasle ressourcer, der findes i begrænsede mængder, kan udnyttes  \r\n\r\n andre steder inden for regionen end der, hvor naturgassen med fordel kan  \r\n\r\n anvendes, og </P>  \r\n\r\n<P>- om naturgasforsyning af f.eks. fjernvarmecentraler er nødvendig for at  \r\n\r\n gøre en naturgasforsyning af tilgrænsende områder samfundsøkonomisk  \r\n\r\n tilfredsstillende. </P>  \r\n\r\n<P>De landsdækkende vurderinger foretages af energistyrelsen på baggrund af  \r\n\r\n oplysninger fra de lokale og regionale myndigheder og forsyningsselskaberne.  \r\n\r\n</P>  \r\n\r\n<P>Det er en forudsætning for udnyttelse af de lokale energiressourcer, at et  \r\n\r\n projekt sammenlignet med en fortsættelse af den eksisterensde forsyning har  \r\n\r\n en samfundsøkonomisk forrentning, der som minimum svarer til den af  \r\n\r\n finansministeriet udmeldte kalkulationsrentefod, der for tiden er 7 pct. p.a.  \r\n\r\n</P>  \r\n\r\n<P>3.2. Områder, hvor etablering af kulfyring kan komme på tale. </P>  \r\n\r\n<P>I områder, der ikke er omfattet af afsnit 3.1., kan der godkendes  \r\n\r\n henholdsvis gives samtykke til projekter for kulfyring af blok- og  \r\n\r\n fjernvarmecentraler. Dette gælder dog ikke i tilfælde, hvor gasselskaberne  \r\n\r\n med henblik på en naturgasforsyning, der først påregnes etableret efter mere  \r\n\r\n end 3 år, vil sikre en midlertidig forsyning, f.eks. ved F-gas, på  \r\n\r\n naturgasvilkår fra tidspunktet for den mulige påbegyndelse af kulfyring. </P>  \r\n\r\n<P>I de tilfælde, hvor der herefter kan gives godkendelse henholdsvis  \r\n\r\n samtykke til projekter for kulfyring, skal en sådan godkendelse eller  \r\n\r\n samtykke altid være tidsbegrænset til højst 5 år for ikke at hindre en  \r\n\r\n udnyttelse af indenlandske energiressourcer, der senere måtte blive mulig.  \r\n\r\n Det er en forudsætning for at give godkendelse til kulfyring, at værket  \r\n\r\n forpligter sig til at omstille til indenlandske energiressoucer, hvis dette  \r\n\r\n bliver muligt efter udløbet af den tidsbegrænsede godkendelse, og da så snart  \r\n\r\n forsyningsmuligheden foreligger. Endelig stillingtagen vil først ske ved  \r\n\r\n udløbet af den tidsbegrænsede godkendelse. Anlægget skal så vidt muligt  \r\n\r\n indrettes og placeres på en sådan måde, at de dele af anlægget, som har lang  \r\n\r\n levetid, kan benyttes ved omstilling til anden forsyning, herunder  \r\n\r\n naturgasforsyning, hvor dette senere kan blive aktuelt. </P>  \r\n\r\n<P>Hvis der efter udløbet af en midlertidig godkendelse af kulfyring stadig  \r\n\r\n ikke foreligger mulighed for udnyttelse af indenlandske ressourcer, kan der  \r\n\r\n ansøges om forlængelse af godkendelsen. </P>  \r\n\r\n<P>3.3. Undtagelsesbestemmelser. </P>  \r\n\r\n<P>I enkelte særlige tilfælde vil der efter indstilling fra energistyrelsen  \r\n\r\n kunne dispenseres fra retningslinierne i 3.1. og 3.2. Dispensation meddeles  \r\n\r\n af energiministeren, og vil f.eks. kunne komme på tale, hvor ansøgeren på  \r\n\r\n baggrund af en teknisk undersøgelse kan påvise, at en blok- eller  \r\n\r\n fjernvarmecentral er så nedslidt, at det for at opretholde forsyningen er  \r\n\r\n nødvendigt at gennemføre betydelige foranstaltninger, inden en anvendelse af  \r\n\r\n indenlandske ressourcer bliver mulig. Ligeledes vil der udenfor  \r\n\r\n naturgasområder efter konkret vurdering kunne tillades kulfyring som  \r\n\r\n supplement til lokale energiressourcer. </P>  \r\n\r\n<P>Oplysning om, hvilke institutioner der foretager de nævnte undersøgelser,  \r\n\r\n kan fås hos energistyrelsen. </P>  \r\n\r\n<P>Ansøgning om dispensation samt projektansøgning, bilagt den nævnte  \r\n\r\n tekniske undersøgelse samt udtalelse fra kommunen og amtskommunen indsendes  \r\n\r\n til energistyrelsen med henblik på energiministerens stillingtagen. </P>  \r\n\r\n<P CLASS=PUNKT> <B>4.</B> Procedure. </P>  \r\n\r\n<P>Energiministeriet påtænker efter forhandling med de berørte organisationer  \r\n\r\n at ændre bekendtgørelse nr. 45 af 23. februar 1982 om godkendelse m.v. af  \r\n\r\n projekter for kollektive varmeforsyningsanlæg, således at projekter, som er  \r\n\r\n omfattet af denne skrivelse, og som er anmeldelsespligtige i henhold til  \r\n\r\n bekendtgørelsen, skal være godkendelsespligtige. </P>  \r\n\r\n<P>Samtidig skal alle projekterne forelægges amtsrådet/Hovedstadsrådet til  \r\n\r\n udtalelse. Projekterne skal forinden godkendelse sendes til høring i  \r\n\r\n energistyrelsen, vedlagt kommunalbestyrelsens og amtsrådets/Hovedstadsrådets  \r\n\r\n kommentarer. </P>  \r\n\r\n<P>Indtil denne ændring er gennemført, opretholdes henstillingen i  \r\n\r\n energiministeriets skrivelse af 27. april 1984, hvori kommunalbestyrelserne  \r\n\r\n anmodes om at beslutte, at projekter, som er omfattet af skrivelsen, og som  \r\n\r\n er anmeldelsespligtige i henhold til projektbekendtgørelsen, skal være  \r\n\r\n godkendelsespligtige. Samtidig blev kommunalbestyrelserne anmodet om - uanset  \r\n\r\n den fastsatte kapacitetsgrænse i bekendtgørelsens § 6 - at projekterne  \r\n\r\n forelægges amtsrådet/Hovedstadsrådet til udtalelse. </P>  \r\n\r\n<P>Kommunalbestyrelsen anmodes om at sende projektgodkendelsen til  \r\n\r\n amtsrådet/Hovedstadsrådet samt til energistyrelsen til orientering. </P>  \r\n\r\n<P>Med hensyn til udarbejdelse og behandling af projekter henvises iøvrigt  \r\n\r\n til energiministeriets bekendtgørelse nr. 45 af 23. februar 1982 med  \r\n\r\n tilhørende cirkulære af 22. juni 1982, samt til Vejledning 5, Del 2  \r\n\r\n &#187;Projekter for fjernvarmeanlæg&#171; med tilhørende eksempelsamling,  \r\n\r\n energistyrelsen, september 1983. </P>  \r\n\r\n<P>Henvendelser vedrørende nærværende skrivelse bedes rettet til  \r\n\r\n energistyrelsen. </P>  \r\n\r\n<P>Knud Engaard </P>  \r\n\r\n<P>/ N. A. Gadegaard </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19850502554"
        },
        {
            "displayName": "Entydig dokumentidentifikation",
            "displayValue": "CM008289"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/11/2001"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "5025"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "25/03/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Energimin. j. nr. 6103-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}