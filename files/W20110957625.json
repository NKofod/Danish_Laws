{
    "id": 139151,
    "title": "Ophævelse af påbud om at forebygge helkropsvibrationer ved truckkørsel på ujævnt terræn",
    "documentTypeId": "240",
    "isSagsforlobPeriodValid": true,
    "shortName": "KEN nr 9576 af 29/09/2011",
    "documentHtml": "<div class=\"bjelke\">Den fulde tekst</div><p class=\"Titel2\">Ophævelse af påbud om at forebygge helkropsvibrationer ved truckkørsel på ujævnt</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">Ved et tilsynsbesøg på en virksomhed blev virksomhedens areal, hvor der foregik truckkørsel besigtiget. Arbejdstilsynet konstaterede, at der var et ujævnt køreunderlag i form af huller og forhøjninger samt niveauforskelle.</p>\r\n   <p class=\"TekstGenerel\">Besigtigelsen foregik ved, at den tilsynsførende kørte med på en truck i passagersædet, og oplevelsen som passager var, at ujævnheder i underlaget i stort omfang forplantede sig gennem hjul, truck og til sædet og medførte vibrationer. Det passagersæde, den tilsynsførende sad på, var i modsætning til førersædet ikke luftaffjedret.</p>\r\n   <p class=\"TekstGenerel\">Virksomheden har fået foretaget målinger af vibrationerne. Målingerne strakte sig over 4 dage og viste vibrationer fra 0,069 m/s<span class=\"Superscript\">2</span> til 0,457 m/s<span class=\"Superscript\">2</span>.</p>\r\n   <p class=\"TekstGenerel\">Arbejdstilsynet afgav på den baggrund påbud om, at virksomheden skulle forebygge helkropsvibrationer ved truckkørsel.</p>\r\n   <p class=\"TekstGenerel\">Det fremgår af arbejdsmiljølovens § 38, at arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n   <p class=\"TekstGenerel\">Ifølge § 3, § 4 og § 7, i bekendtgørelsen om beskyttelse mod udsættelse for vibrationer i forbindelse med arbejdet fremgår følgende:</p>\r\n   <p class=\"TekstGenerel\">Arbejdsgiveren har pligt til at planlægge, tilrettelægge og udføre arbejdet således, at risikoen som følge af vibrationer fjernes ved, at vibrationerne begrænses ved kilden eller sænkes til det lavest mulige niveau efter principperne for forebyggelse.</p>\r\n   <p class=\"TekstGenerel\">Hvis den daglige vibrationsbelastning, som vurderet ved en arbejdspladsvurdering, overstiger nogen af aktionsværdierne angivet i bekendtgørelsen, skal arbejdsgiveren undersøge årsagen, og planlægge og træffe tekniske og organisatoriske foranstaltninger således, at udsættelsen for vibrationer, og de dermed forbundne risici begrænses mest muligt.</p>\r\n   <p class=\"TekstGenerel\">Ved helkropsvibrationer er aktionsværdien for den daglige vibrationsbelastning over en periode på 8 timer fastsat til 0.5 m/s<span class=\"Superscript\">2</span>.</p>\r\n   <p class=\"TekstGenerel\">Ved helkropsvibrationer er grænseværdien for den daglige vibrationsbelastning over en periode på 8 timer fastsat til 1,15 m/s<span class=\"Superscript\">2</span>.</p>\r\n   <p class=\"TekstGenerel\">Et enigt Arbejdsmiljøklagenævn fandt, at Arbejdstilsynet ikke i tilstrækkelig grad havde sandsynliggjort, at de ansatte i virksomheden blev udsat for sundhedsskadelig påvirkning i form af helkropsvibrationer i forbindelse med truckkørsel, selvom køreunderlaget var ujævnt.</p>\r\n   <p class=\"TekstGenerel\">Nævnet lagde vægt på, at Arbejdstilsynet ikke har forholdt sig til virksomhedens måleresultater, der ifølge det oplyste viste, at aktionsværdierne for vibrationer ikke blev overskredet, og at Arbejdstilsynets konstateringer fra passagersædet ikke var dækkende for førerens situation.</p>\r\n</div>\r\n<p class=\"Tekst\">[Adressat udeladt]</p>\r\n<p class=\"Tekst\">Arbejdsmiljøklagenævnet har på møde den 27. september 2011 behandlet [navn udeladt]’s klage over Arbejdstilsynets afgørelse af 31. januar 2011, hvorved [navn udeladt] fik påbud om at forebygge helkropsvibrationer ved truckkørsel.</p>\r\n<p class=\"Tekst\">Nævnet traf følgende</p>\r\n<p class=\"TekstV\" style=\"text-align: center;\">A F G Ø R E L S E</p>\r\n<p class=\"Tekst\">Arbejdsmiljøklagenævnet ophæver Arbejdstilsynets påbud om at forebygge helkropsvibrationer ved truckkørsel.</p>\r\n<p class=\"TekstV\" style=\"text-align: center;\">B E G R U N D E L S E</p>\r\n<p class=\"Tekst\">Arbejdsmiljøklagenævnet finder, at Arbejdstilsynet ikke i tilstrækkelig grad har sandsynliggjort, at de ansatte i virksomheden [navn udeladt] udsættes for sundhedsskadelig påvirkning i form af helkropsvibrationer i forbindelse med truckkørsel, selvom det underlag, der køres på, er ujævnt.</p>\r\n<p class=\"Tekst\">Arbejdsmiljøklagenævnet lægger herved vægt på, at Arbejdstilsynets konstateringer af forholdene i forbindelse med truckkørslen er sket som passager på en truck under kørslen, i en situation, hvor passagersædet i modsætning til førersædet ikke var luftaffjedret.</p>\r\n<p class=\"Tekst\">Arbejdsmiljøklagenævnet lægger endvidere vægt på, at Arbejdstilsynet ikke har forholdt sig til virksomhedens måleresultater, der ifølge det oplyste viser, at aktionsværdierne i bekendtgørelse om beskyttelse mod udsættelse for vibrationer i forbindelse med arbejdet ikke overskrides. Resultaterne viser således, at eksponeringen varierer mellem 0,069 m/s<span class=\"Superscript\">2</span> og 0,457 m/s<span class=\"Superscript\">2</span>.</p>\r\n<p class=\"Tekst\">Det fremgår af arbejdsmiljølovens regler om arbejdets udførelse, at arbejdet skal planlægges, tilrettelægges og udføres således, at det er sikkerheds og sundhedsmæssigt fuldt forsvarligt, og at anerkendte normer eller standarder, som har sikkerheds- eller sundhedsmæssig betydning, skal følges.</p>\r\n<p class=\"Tekst\">Endvidere fremgår det af reglerne om beskyttelse mod udsættelse for vibrationer i forbindelse med arbejdet, at aktionsværdien for helkropsvibrationer er 0,5 m/s<span class=\"Superscript\">2</span>, og grænseværdien for helkropsvibrationer er 1,15 m/s<span class=\"Superscript\">2</span>, og at arbejdet skal planlægges, tilrettelægges og udføres således, at risici som følge af vibrationer fjernes ved, at vibrationerne begrænses ved kilden eller sænkes til det lavest mulige niveau.</p>\r\n<p class=\"Tekst\">Efter de samme regler skal arbejdsgiveren, hvis den daglige vibrationsbelastning overstiger aktionsværdien, undersøge årsagen, og arbejdsgiveren skal planlægge og træffe tekniske og organisatoriske foranstaltninger således, at udsættelsen for vibrationer og de dermed forbundne risici begrænses mest muligt.</p>\r\n<p class=\"Tekst\">På den baggrund finder Arbejdsmiljøklagenævnet ikke, at der er grundlag for Arbejdstilsynets påbud om, at [navn udeladt] påbydes at træffe foranstaltninger, så arbejdet med truckkørsel planlægges, tilrettelægges og udføres således, at risici som følge af vibrationer nedsættes.</p>\r\n<p class=\"Tekst\">Arbejdsmiljøklagenævnets afgørelse er truffet af et enigt nævn.</p>\r\n<p class=\"TekstV\" style=\"text-align: center;\">R E G L E R</p>\r\n<p class=\"Tekst\">Arbejdsmiljøklagenævnet har ved afgørelsen anvendt følgende regler:</p>\r\n<p class=\"Tekst\">Om Arbejdstilsynets ret til at give påbud:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 77, stk. 1, i lov om arbejdsmiljø, jf. lovbekendtgørelse nr. 1072 af 7. september 2010.</p>\r\n</p>\r\n<p class=\"Tekst\">Om arbejdets udførelse:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 38, stk. 1, i lov om arbejdsmiljø, jf. lovbekendtgørelse nr. 1072 af 7. september 2010.</p>\r\n</p>\r\n<p class=\"Tekst\">Om vibrationer:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 3, § 4 og § 7, i bekendtgørelse nr. 682 af 30. juni 2005 om beskyttelse mod udsættelse for vibrationer i forbindelse med arbejdet.</p>\r\n</p>\r\n<p class=\"Tekst\">Reglerne kan læses på de følgende sider.</p>\r\n<p class=\"TekstV\" style=\"text-align: center;\">O P L Y S N I N G E R N E  I  S A G E N</p>\r\n<p class=\"Tekst\">Sagen er afgjort på grundlag af de akter, som klagenævnet har modtaget fra Arbejdstilsynet samt [navn udeladt]’s brev af 8. juni 2011.</p>\r\n<p class=\"TekstV\" style=\"text-align: center;\">På klagenævnets vegne</p>\r\n<p class=\"TekstV\" style=\"text-align: center;\">[navn udeladt]</p>\r\n<p class=\"TekstV\">\r\n   <span class=\"Bold\">Kopi til:</span>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> [navn udeladt]</p>\r\n   <p class=\"Liste1\">\r\n      <span class=\"Liste1Nr\">–</span> [navn udeladt]</p>\r\n   <p class=\"Liste1\">\r\n      <span class=\"Liste1Nr\">–</span> [navn udeladt]</p>\r\n</p>\r\n<p class=\"TekstV\">\r\n   <span class=\"Bold\">Regler</span>\r\n</p>\r\n<p class=\"TekstV\">\r\n   <span class=\"Bold\">Lov om arbejdsmiljø, jf. lovbekendtgørelse nr. 1072 af 7. september 2010.</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Kapitel 5</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Arbejdets udførelse</span>\r\n</p>\r\n<p class=\"Tekst\">\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"Tekst\">\r\n   <span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n<p class=\"Tekst\">\r\n   <span class=\"Bold\">§ 39.</span> Beskæftigelsesministeren kan fastsætte nærmere regler om, hvilke krav der skal være opfyldt, for at arbejdet kan anses for fuldt forsvarligt planlagt, tilrettelagt og udført, herunder om</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> sikkerheds- og sundhedsmæssige foranstaltninger vedrørende arbejder, arbejdsprocesser og -metoder, f.eks. for at undgå sammenstyrtning, nedstyrtning, sammenskridning, rystelser, stråling, støj eller eksplosions-, brand- eller sundhedsfare ved luftarter, dampe, støv og røg, hede, kulde eller lugt, sygdomssmitte eller forkerte arbejdsstillinger, bevægelser eller belastninger,</p>\r\n   <p class=\"Liste1\">\r\n      <span class=\"Liste1Nr\">2)</span> forbud mod særligt farlige arbejder, arbejdsprocesser og -metoder,</p>\r\n   <p class=\"Liste1\">\r\n      <span class=\"Liste1Nr\">3)</span> opslag eller egnet markering.</p>\r\n</p>\r\n<p class=\"Tekst\">\r\n   <span class=\"Italic\">Stk. 2…</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Kapitel 13</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Arbejdstilsynet</span>\r\n</p>\r\n<p class=\"Tekst\">…</p>\r\n<p class=\"Tekst\">\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p class=\"Tekst\">\r\n   <span class=\"Italic\">Stk. 2…</span>\r\n</p>\r\n<p class=\"Tekst\">Bekendtgørelse nr. 682 af 30. juni 2005 om beskyttelse mod udsættelse for vibrationer i forbindelse med arbejdet.</p>\r\n<p class=\"TekstV\" style=\"text-align: center;\">\r\n   <span class=\"Bold\">Kapitel 2</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Almindelige bestemmelser</span>\r\n</p>\r\n<p class=\"Tekst\">\r\n   <span class=\"Bold\">§ 3.</span> Aktionsværdier og grænseværdier:</p>\r\n<p class=\"Tekst\">\r\n   <span class=\"Italic\">Stk. 1…</span>\r\n</p>\r\n<p class=\"Tekst\">\r\n   <span class=\"Italic\">Stk. 2.</span> Helkropsvibrationer:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Aktionsværdien for den daglige vibrationsbelastning i en referenceperiode på 8 timer fastsættes til 0,5 m/s<span class=\"Superscript\">2</span>. Den ansattes belastning for helkropsvibrationer vurderes eller måles på grundlag af bestemmelserne i bilag 2.</p>\r\n   <p class=\"Liste1\">\r\n      <span class=\"Liste1Nr\">2)</span> Grænseværdien for den daglige vibrationsbelastning i en referenceperiode på 8 timer fastsættes til 1,15 m/s<span class=\"Superscript\">2</span>. Den ansattes belastning for helkropsvibrationer vurderes eller måles på grundlag af bestemmelserne i bilag 2.</p>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Kapitel 3</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Arbejdsgiverens pligter</span>\r\n</p>\r\n<p class=\"Tekst\">\r\n   <span class=\"Bold\">§ 4.</span> Arbejdet skal planlægges, tilrettelægges og udføres således, at risici som følge af vibrationer fjernes ved, at vibrationerne begrænses ved kilden eller sænkes til det lavest mulige niveau efter principperne for forebyggelse i bilag 1 i bekendtgørelsen om arbejdets udførelse. Der skal i den forbindelse tages hensyn til den teknologiske udvikling og mulighederne for at minimere vibrationer.</p>\r\n<p class=\"Tekst\">…</p>\r\n<p class=\"Tekst\">\r\n   <span class=\"Bold\">§ 7.</span> Hvis den daglige vibrationsbelastning, jf. § 5, overstiger nogen af aktionsværdierne i § 3, skal arbejdsgiveren undersøge årsagen, og arbejdsgiveren skal planlægge og træffe tekniske og organisatoriske foranstaltninger således, at udsættelsen for vibrationer og de dermed forbundne risici begrænses mest muligt. Ved valg af foranstaltninger skal følgende tillægges særlig opmærksomhed:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Alternative arbejdsmetoder.</p>\r\n   <p class=\"Liste1\">\r\n      <span class=\"Liste1Nr\">2)</span> Udformning og placering af arbejdspladser.</p>\r\n   <p class=\"Liste1\">\r\n      <span class=\"Liste1Nr\">3)</span> Valg af passende tekniske hjælpemidler med et godt ergonomisk design og det lavest mulige vibrationsniveau under hensyn til det arbejde, der skal udføres.</p>\r\n   <p class=\"Liste1\">\r\n      <span class=\"Liste1Nr\">4)</span> Begrænsning af eksponeringens varighed og styrke.</p>\r\n   <p class=\"Liste1\">\r\n      <span class=\"Liste1Nr\">5)</span> Passende arbejdstider med tilstrækkelige pauser.</p>\r\n   <p class=\"Liste1\">\r\n      <span class=\"Liste1Nr\">6)</span> Udstyr, som nedsætter risikoen for skader forårsaget af vibrationer, navnlig sæder, der effektivt opfanger helkropsvibrationer, og håndtag, der dæmper hånd-arm-vibrationer.</p>\r\n   <p class=\"Liste1\">\r\n      <span class=\"Liste1Nr\">7)</span> Planer for vedligeholdelse af arbejdsudstyr, arbejdspladser og arbejdssteder.</p>\r\n   <p class=\"Liste1\">\r\n      <span class=\"Liste1Nr\">8)</span> Relevant information, instruktion og oplæring, så tekniske hjælpemidler anvendes korrekt og på en sikker måde, og således at vibrationsbelastningen nedbringes mest muligt.</p>\r\n   <p class=\"Liste1\">\r\n      <span class=\"Liste1Nr\">9)</span> Udlevering af arbejdstøj til udsatte ansatte, således at de beskyttes mod kulde og fugt.</p>\r\n</p>\r\n<p class=\"Tekst\">…</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/11/2011"
        },
        {
            "displayName": "Accession",
            "displayValue": "W20110957625"
        },
        {
            "displayName": "Entydig dokumentidentifikation",
            "displayValue": "BE004790"
        },
        {
            "displayName": "Dato for indlæggelse",
            "displayValue": "21/11/2011"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9576"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "29/09/2011"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmiljøklagenævnet, j.nr. 5900191-11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}