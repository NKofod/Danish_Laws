{
    "id": 41201,
    "title": "Nyt fra Ankestyrelsen - Lægeerklæringer i førtidspensionssager Af ankechef Karin Rasch (* 1) ",
    "documentTypeId": "980",
    "isSagsforlobPeriodValid": false,
    "shortName": "KOM nr 60494 af 31/03/1998",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Spørgsmålet om anvendelsen af lægeerklæringer i førtidspensionssager  \r\n\r\n diskuteres jævnligt af sagsbehandlere, i lægelige kredse og af  \r\n\r\n pensionsansøgere, som føler sig uretfærdigt behandlet, hvis  \r\n\r\n pensionsmyndigheden ikke tilkender dem den førtidspension, som den læge, der  \r\n\r\n har undersøgt dem, har anbefalet i sin erklæring. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Nyt fra Ankestyrelsen - Lægeerklæringer i  \r\n\r\n førtidspensionssager Af ankechef Karin Rasch (* 1) </H1>  \r\n\r\n<P></P>  \r\n\r\n<P>Spørgsmålet har været rejst i Folketinget og debatteret i pressen, senest  \r\n\r\n i forbindelse med omtalen af en dom afsagt af Østre Landsret, hvor  \r\n\r\n revaliderings- og pensionsnævnet blev tilpligtet at anerkende, at en ansøger,  \r\n\r\n som alene var tilkendt forhøjet almindelig førtidspension var berettiget til  \r\n\r\n mellemste førtidspension. </P>  \r\n\r\n<P>Østre Landsrets dom af 19. december 1997. </P>  \r\n\r\n<P>Den omtalte dom er af en advokat blevet taget til indtægt for, at retten  \r\n\r\n dermed skulle have fastslået, at det er ulovligt, hvis pensionsmyndigheden  \r\n\r\n ikke følger den undersøgende læges vurdering af pensionsberettigelsen og  \r\n\r\n dermed tilsidesætter lægens erklæring. </P>  \r\n\r\n<P>Ankestyrelsen har gennemgået dommen nøje og har ikke fundet, at dommen  \r\n\r\n giver belæg for, at det skulle være ulovligt, at pensionssmyndigheden  \r\n\r\n foretager en selvstændig bedømmelse af pensionsansøgerens berettigelse til  \r\n\r\n førtidspension, men er bundet af den undersøgende læges vurdering af  \r\n\r\n erhvervsevnen. </P>  \r\n\r\n<P>Efter Ankestyrelsens vurdering har retten ved den afsagte dom efter en  \r\n\r\n konkret vurdering af de foreliggende lægeerklæringer og den bevisførelse, der  \r\n\r\n i øvrigt har fundet sted, tilsidesat revaliderings- og pensionsnævnets skøn  \r\n\r\n for så vidt angår en del af den periode, hvor der af sagsøger var nedlagt  \r\n\r\n påstand om tilkendelse af mellemste førtidspension. Retten fandt derimod ikke  \r\n\r\n grundlag for at tilsidesætte revaliderings- og pensionsnævnets tidligere  \r\n\r\n afgørelse om afslag på førtidspension, selvom der også for så vidt angik  \r\n\r\n denne periode forelå lægeerklæringer, som vurderede, at ansøgerens  \r\n\r\n erhvervsevne var betydeligt nedsat. </P>  \r\n\r\n<P>Østre Landsrets dom kan derfor efter Ankestyrelsens vurdering ikke  \r\n\r\n opfattes som en sådan ændring af retspraksis, at pensionsmyndighederne skulle  \r\n\r\n være forpligtede til at afgøre førtidspensionssager på grundlag af den  \r\n\r\n lægelige vurdering af erhvervsevnen. Dommen kan derfor heller ikke i sig selv  \r\n\r\n give grundlag for genoptagelse af allerede afgjorte sager, hvor myndigheden  \r\n\r\n ikke har fulgt den lægelige vurdering af erhvervsevnen. </P>  \r\n\r\n<P>Hvordan indgår de lægelige oplysninger i sagsbehandlingen? </P>  \r\n\r\n<P>Pensionsmyndigheden er efter loven forpligtet til træffe afgørelse om  \r\n\r\n tilkendelse af pension og til at sørge for, at sagen er tilstrækkeligt oplyst  \r\n\r\n til, at der kan tages stilling til om alle lovens betingelser er opfyldt.  \r\n\r\n</P>  \r\n\r\n<P>Hvis sagen drejer sig om tilkendelse af helbredsbetinget førtidspension,  \r\n\r\n er det selvsagt nødvendigt, at der foreligger fyldestgørende lægelige  \r\n\r\n oplysninger med beskrivelse af ansøgerens sygehistorie, diagnosen og på  \r\n\r\n hvilket grundlag diagnosen er stillet, om mulighederne for helbredelse eller  \r\n\r\n bedring af tilstanden ved behandling, samt om de begrænsninger i forhold til  \r\n\r\n ansøgerens fysiske eller psykiske funktion, som den pågældende lidelse i sig  \r\n\r\n selv medfører. I en del sager vil det være nødvendigt med udtalelser fra  \r\n\r\n flere læger for at sikre den tilstrækkelige lægelige oplysning. Dette gælder,  \r\n\r\n hvor der er tvivl om de helbredsmæssige forhold i den konkrete sag, men også  \r\n\r\n når der f.eks. blandt læger er forskellige opfattelser af den pågældende  \r\n\r\n sygdoms karakter. </P>  \r\n\r\n<P>De lægelige oplysninger bør derimod ikke indeholde en indstilling om,  \r\n\r\n hvordan sagen bør afgøres efter pensionsloven. Denne vurdering, hvori  \r\n\r\n lægelige oplysninger skal sammenholdes med oplysninger om ansøgerens alder,  \r\n\r\n uddannelse, erhvervsmæssige forhold, om revalideringsmuligheder og  \r\n\r\n arbejdsmarkedsforhold er en samlet juridisk bedømmelse, som falder uden for  \r\n\r\n den undersøgende læges faglige ekspertise, og som efter pensionsloven  \r\n\r\n selvstændigt skal foretages af pensionsmyndigheden. </P>  \r\n\r\n<P>Tilsvarende gælder med hensyn til den korrekte forståelse af  \r\n\r\n pensionslovens betingelser for tilkendelse af pension og til  \r\n\r\n pensionsmyndighedens viden om praksis for tilkendelse af førtidspension, som  \r\n\r\n skal sikre, at der ikke sker forskelsbehandling af pensionsansøgere, hvis  \r\n\r\n forhold er ganske ens. </P>  \r\n\r\n<P>Socialministeren har i en orienteringsskrivelse af 28. januar til  \r\n\r\n Kommunernes Landsforening, statsamterne, revaliderings- og pensionsnævnene,  \r\n\r\n Den Sociale Sikringsstyrelse og Ankestyrelsen nærmere præciseret lægernes  \r\n\r\n opgaver i pensionssager. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/04/1998"
        },
        {
            "displayName": "Accession",
            "displayValue": "W19986049427"
        },
        {
            "displayName": "Entydig dokumentidentifikation",
            "displayValue": "CA009172"
        },
        {
            "displayName": "Dato for indlæggelse",
            "displayValue": "07/06/2007"
        },
        {
            "displayName": "Dokumenttype",
            "displayValue": "Kommentar"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60494"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "31/03/1998"
        },
        {
            "displayName": "Ressortministeriets journalnummer",
            "displayValue": "Socialministeriet, Den Sociale Ankestyrelse"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}