{
    "id": 52295,
    "title": "Bekendtgørelse af aftale med Chile om militærtjeneste. ",
    "documentTypeId": "220",
    "isSagsforlobPeriodValid": false,
    "shortName": "BKI nr 2 af 11/01/1960",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af aftale med Chile om  \r\n\r\n militærtjeneste. </H1>  \r\n\r\n<P></P>  \r\n\r\n<BR>  \r\n\r\n<P>Ved kgl. resolution af 30. juni 1954 har Danmark ratificeret den i  \r\n\r\n Santiago de Chile den 22. oktober 1953 undertegnede aftale mellem Danmark og  \r\n\r\n Chile om militærtjeneste. Aftalen er af følgende ordlyd: </P>  \r\n\r\n<P>AFTALE MELLEM DANMARKS OG CHILES REGERINGER VEDRØRENDE </P>  \r\n\r\n<P>MILITÆRTJENESTE </P>  \r\n\r\n<P>Den kongelige danske regering og republikken Chiles regering har i ønsket  \r\n\r\n om at gøre en ende på de vanskeligheder, der i forbindelse med aftjening af  \r\n\r\n deres værnepligt opstår for de af deres statsborgere, som også har  \r\n\r\n statsborgerret i det andet land, besluttet at indgå en aftale vedrørende  \r\n\r\n militærtjeneste af følgende ordlyd: </P>  \r\n\r\n<P>Artikel I. </P>  \r\n\r\n<P>De danske statsborgere, der også er i besiddelse af chilensk  \r\n\r\n statsborgerret, vil blive betragtet, som om de har aftjent deres værnepligt i  \r\n\r\n Chile, hvis de har aftjent værnepligten i de danske væbnede styrker, og de  \r\n\r\n som bevis derfor fremviser en attest fra de kompetente danske myndigheder.  \r\n\r\n</P>  \r\n\r\n<P>Artikel II. </P>  \r\n\r\n<P>De chilenske statsborgere, der også er i besiddelse af dansk  \r\n\r\n statsborgerret, vil blive betragtet, som om de har aftjent deres værnepligt i  \r\n\r\n Danmark, hvis de har aftjent værnepligten i de chilenske væbnede styrker, og  \r\n\r\n de som bevis derfor fremviser en attest fra de kompetente chilenske  \r\n\r\n myndigheder. </P>  \r\n\r\n<P>Artikel III. </P>  \r\n\r\n<P>De statsborgere af begge lande, der måtte blive kasseret til  \r\n\r\n militærtjeneste på grund af fysisk udygtighed eller erklæret fritagne for  \r\n\r\n tjeneste i de væbnede styrker i overensstemmelse med de love, der gælder for  \r\n\r\n tvungen militærtjeneste i det pågældende land, vil for nærværende aftales  \r\n\r\n endemål blive betragtet som om de har opfyldt deres militære pligter, hvis de  \r\n\r\n som bevis for fritagelsen fremviser en attest fra det pågældende lands  \r\n\r\n kompetente myndigheder. </P>  \r\n\r\n<P>Artikel IV. </P>  \r\n\r\n<P>De statsborgere af begge lande, som frivilligt gør tjeneste i det ene  \r\n\r\n eller andet lands væbnede styrker, vil blive betragtet, som om de har aftjent  \r\n\r\n deres værnepligt, under forudsætning af at tjenestetiden ikke er mindre end  \r\n\r\n den militære tjenestetid, der på tidspunktet for indrulleringen er fastsat i  \r\n\r\n de i det pågældende land gældende love om tvungen militærtjeneste. </P>  \r\n\r\n<P>Artikel V. </P>  \r\n\r\n<P>De statsborgere af begge lande, der af et af de to landes kompetente  \r\n\r\n myndigheder har opnået en berammelse af eller udsættelse af indkaldelse til  \r\n\r\n militærtjeneste, vil ikke blive indkaldt til tjeneste, førend fristen for  \r\n\r\n berammelsen eller udsættelsen er udløbet. En attest udstedt af de kompetente  \r\n\r\n myndigheder i det land, der har tilstået berammelsen eller udsættelsen, vil  \r\n\r\n blive akcepteret som bevis for den omtalte berammelse eller udsættelse. </P>  \r\n\r\n<P>Artikel VI. </P>  \r\n\r\n<P>De ansøgninger, som statsborgere af begge lande måtte indgive i kraft af  \r\n\r\n nærværende aftale, bør indeholde følgende personlige data: fulde navn,  \r\n\r\n fødselsdag og -sted, forældrenes navne, civil stand, identitetskortets nummer  \r\n\r\n og dato, forsåvidt et sådant foreligger, den udstedende myndighed, stilling  \r\n\r\n eller beskæftigelse og bopæl. </P>  \r\n\r\n<P>De omtalte ansøgninger vil blive behandlet i overensstemmelse med  \r\n\r\n nærværende aftale uden andre nødvendige formaliteter, krav eller afgifter end  \r\n\r\n de i nærværende aftale udtrykkeligt fastsatte. </P>  \r\n\r\n<P>Artikel VII. </P>  \r\n\r\n<P>De attester, som hver af de kontraherende parters kompetente myndigheder  \r\n\r\n udsteder i kraft af nærværende aftale, bør bevidne tiden og arten af de  \r\n\r\n militære pligter, der er opfyldt, og de skal udstedes til de pågældende i  \r\n\r\n overensstemmelse med de i de foregående artikler fastsatte normer. </P>  \r\n\r\n<P>Der er enighed om, at udtrykker &#187;militære pligter&#171;, der henvises  \r\n\r\n til i nærværende aftale, ligeledes omfatter tjeneste i det pågældende lands  \r\n\r\n civilforsvar. </P>  \r\n\r\n<P>Artikel VIII. </P>  \r\n\r\n<P>Intet i nærværende aftale forhindrer i nødstilfælde hver af de  \r\n\r\n kontraherende parters kompetente myndigheder i at indkalde de personer, der  \r\n\r\n henvises til i nærværende aftale, til tjeneste eller at opføre dem på  \r\n\r\n listerne over reserverne. </P>  \r\n\r\n<P>Artikel IX. </P>  \r\n\r\n<P>Bestemmelserne i nærværende aftale har ikke på nogen måde indflydelse på  \r\n\r\n de interesserede personers legale status vedrørende statsborgerforhold. </P>  \r\n\r\n<P>Artikel X. </P>  \r\n\r\n<P>En hvilken som helst uoverensstemmelse vedrørende anvendelsen eller  \r\n\r\n fortolkningen af nærværende aftale skal løses af diplomatisk vej eller i  \r\n\r\n mangel af sådan løsning ved sådanne andre midler, som de kontraherende parter  \r\n\r\n måtte enes om. </P>  \r\n\r\n<P>Artikel XI. </P>  \r\n\r\n<P>Nærværende aftale finder anvendelse på de kontraherende parters  \r\n\r\n statsborgere, som på et hvilket som helst tidspunkt måtte have aftjent eller  \r\n\r\n aftjener værnepligt i det andet lands væbnede styrker. </P>  \r\n\r\n<P>Artikel XII. </P>  \r\n\r\n<P>Nærværende aftale skal ratificeres af de kontraherende parter i  \r\n\r\n overensstemmelse med deres forfatningsmæssige bestemmelser og træder i kraft,  \r\n\r\n når ratifikationsinstrumenterne udveksles, hvilket skal finde sted snarest  \r\n\r\n muligt. </P>  \r\n\r\n<P>Denne aftale forbliver i kraft indtil seks måneder efter, at en af de  \r\n\r\n kontraherende parter giver den anden meddelelse om dens ønske om at opsige  \r\n\r\n den. </P>  \r\n\r\n<P>Udfærdiget i Santiago de Chile, den to og tyvende oktober nitten hundrede  \r\n\r\n og tre og halvtreds, i to eksemplarer på dansk og spansk, idet begge tekster  \r\n\r\n har samme gyldighed. </P>  \r\n\r\n<P>For den kongelige danske regering </P>  \r\n\r\n<P> <B>J. C. Plaetner-Møller</B> (L.S.) </P>  \r\n\r\n<P>For republiken Chiles regering </P>  \r\n\r\n<P> <B>Oscar Fenner Marin</B> (L.S.) </P>  \r\n\r\n<P>Ratifikationsinstrumenterne er blevet udvekslet i Santiago de Chile den  \r\n\r\n 27. oktober 1959, hvorefter overenskomsten i henhold til dennes artikel XII  \r\n\r\n er trådt i kraft. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 11. januar  \r\n\r\n 1960. </I> </P>  \r\n\r\n<P CLASS=UNDERSKREVET-AF ALIGN=CENTER> <B>Bertel Dahlgaard.</B>  </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/07/1960"
        },
        {
            "displayName": "Accession",
            "displayValue": "L19600000264"
        },
        {
            "displayName": "Entydig dokumentidentifikation",
            "displayValue": "CM011126"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "2"
        },
        {
            "displayName": "År for udstedelse",
            "displayValue": "1960"
        },
        {
            "displayName": "Dato for underskrift",
            "displayValue": "11/01/1960"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Indenrigsministeriet og Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsministeriet j.nr.105.D.12."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}