{
    "id": 104988,
    "title": "Bekendtgørelse om seniorjob",
    "documentTypeId": "60",
    "isSagsforlobPeriodValid": true,
    "shortName": "BEK nr 1119 af 27/09/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K1\">Kapitel 1</a>   Fastsættelse af kompensation</p>\r\n      <p class=\"Indholdsfortegnelse\"><a href=\"#K2\">Kapitel 2</a>   Arbejde og indtægter, der medfører fradrag i kompensationen</p>\r\n      <p class=\"Indholdsfortegnelse\"><a href=\"#K3\">Kapitel 3</a>   Fradrag i kompensationen</p>\r\n      <p class=\"Indholdsfortegnelse\"><a href=\"#K4\">Kapitel 4</a>   Ferie med kompensation</p>\r\n      <p class=\"Indholdsfortegnelse\"><a href=\"#K5\">Kapitel 5</a>   Merbeskæftigelse</p>\r\n      <p class=\"Indholdsfortegnelse\"><a href=\"#K6\">Kapitel 6</a>   Ikrafttræden</p><div class=\"bjelke\">Den fulde tekst</div><p class=\"Titel2\">Bekendtgørelse om seniorjob</p>\r\n      <p class=\"Indledning2\">I medfør af § 9, stk. 5, og § 14, stk. 3, i lov nr. 1543 af 20. december 2006 om seniorjob fastsættes:</p>\r\n      <p class=\"Kapitel\" id=\"K1\"><span id=\"Kap1\">Kapitel 1</span></p>\r\n      <p class=\"KapitelOverskrift2\">Fastsættelse af kompensation</p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Kompensationen til en person, som har ret til kompensation fra kommunen efter §§ 8 og 9 i lov om seniorjob, fastsættes til det beløb, som personen modtog i arbejdsløshedsdagpenge ved dagpengeperiodens udløb. Kompensationen udbetales månedsvis bagud.</p>\r\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Kompensationen reguleres med satsreguleringsprocenten, jf. lov om en satsreguleringsprocent.</p>\r\n      <p class=\"Stk2\"><span class=\"StkNr\" id=\"Par1_Stk3\">Stk. 3.</span> Der sker fradrag i kompensationen efter reglerne i §§ 2-16.</p>\r\n      <p class=\"Stk2\"><span class=\"StkNr\" id=\"Par1_Stk4\">Stk. 4.</span> Personen har pligt til at oplyse kommunen om arbejde og indtægter, der medfører fradrag i kompensationen.</p>\r\n      <p class=\"Kapitel\" id=\"K2\"><span id=\"Kap2\">Kapitel 2</span></p>\r\n      <p class=\"KapitelOverskrift2\">Arbejde og indtægter, der medfører fradrag i kompensationen</p>\r\n      <p class=\"ParagrafGruppeOverskrift\"><span id=\"Kap2_X1\">Arbejde</span></p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Arbejde, der udføres i en periode, hvor den pågældende modtager kompensation, medfører fradrag i kompensationen. Dette gælder også arbejde uden for normal arbejdstid og på helligdage.</p>\r\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Ved arbejde forstås aktiviteter, som er nævnt i Arbejdsdirektoratets bekendtgørelse om fradrag i dagpenge m.v.</p>\r\n      <p class=\"ParagrafGruppeOverskrift\"><span id=\"Kap2_X2\">Selvstændig beskæftigelse</span></p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Udøvelse af selvstændig beskæftigelse medfører fradrag i kompensationen.</p>\r\n      <p class=\"ParagrafGruppeOverskrift\"><span id=\"Kap2_X3\">Frivilligt, ulønnet arbejde</span></p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Ved frivilligt, ulønnet arbejde forstås i denne bekendtgørelse arbejde, som en modtager af kompensation udfører for frivillige organisationer, foreninger eller lignende. Arbejdet skal udføres, uden at den pågældende er underlagt sædvanlige ansættelsesretlige pligter. Frivilligt, ulønnet arbejde kan kun udføres, hvis det foregår i Danmark og ikke har forbindelse med privat erhvervsvirksomhed.</p>\r\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> En modtager af kompensation kan uden fradrag udføre frivilligt, ulønnet arbejde, der ikke kan udbydes som almindeligt lønarbejde.</p>\r\n      <p class=\"Stk2\"><span class=\"StkNr\" id=\"Par4_Stk3\">Stk. 3.</span> En modtager af kompensation kan uden fradrag udføre frivilligt, ulønnet arbejde, der kan udbydes som almindeligt lønarbejde, i op til 4 timer om ugen. De 4 timer regnes som et gennemsnit over en udbetalingsperiode. Arbejde herudover medfører fradrag. Arbejdet må ikke vedrøre primær drift eller vedligeholdelse.</p>\r\n      <p class=\"Stk2\"><span class=\"StkNr\" id=\"Par4_Stk4\">Stk. 4.</span> En modtager af kompensation, som udfører frivilligt, ulønnet arbejde, skal skriftligt oplyse kommunen om arbejdets art og varighed, samt hvilken organisation, forening eller lignende der arbejdes for.</p>\r\n      <p class=\"ParagrafGruppeOverskrift\"><span id=\"Kap2_X4\">Selvbygger og medbygger</span></p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Der kan ikke udbetales kompensation til en person, der som selvbygger eller medbygger deltager i at opføre eller ombygge egen bolig m.v., jf. dog stk. 2. Der kan igen udbetales kompensation, når den personlige medvirken i byggeriet er ophørt.</p>\r\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Ved mindre byggearbejder i egen bolig kan den pågældende fortsat modtage kompensation. Der sker dog fradrag for de timer, der anvendes på arbejdet.</p>\r\n      <p class=\"Stk2\"><span class=\"StkNr\" id=\"Par5_Stk3\">Stk. 3.</span> Almindelig vedligeholdelse og reparation af egen bolig medfører ikke fradrag.</p>\r\n      <p class=\"ParagrafGruppeOverskrift\"><span id=\"Kap2_X5\">Indtægter</span></p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Ved indtægter forstås løn, rådighedsløn, honorarer m.v. Indtægterne medfører fradrag, selv om der ikke udføres arbejde i den periode, som indtægterne dækker.</p>\r\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Indtægter, der træder i stedet for de indtægter, der er nævnt i stk. 1, herunder erstatning for tabt arbejdsfortjeneste og fratrædelsesgodtgørelse, medfører også fradrag.</p>\r\n      <p class=\"Stk2\"><span class=\"StkNr\" id=\"Par6_Stk3\">Stk. 3.</span> Stk. 1 og 2 finder anvendelse på både engangsbeløb og løbende indtægter.</p>\r\n      <p class=\"ParagrafGruppeOverskrift\"><span id=\"Kap2_X6\">Borgerlige ombud og hverv</span></p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Indtægter, som modtages for at udføre borgerlige ombud og offentlige og private hverv, medfører fradrag i kompensationen.</p>\r\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Indtægter, som modtages for hverv som borgmester, rådmand eller udvalgsformand, medfører fradrag i kompensationen.</p>\r\n      <p class=\"Stk2\"><span class=\"StkNr\" id=\"Par7_Stk3\">Stk. 3.</span> Indtægter, som et medlem af en kommunalbestyrelse og et regionsråd modtager for hverv efter de kommunale styrelseslove, medfører ikke fradrag.</p>\r\n      <p class=\"Stk2\"><span class=\"StkNr\" id=\"Par7_Stk4\">Stk. 4.</span> Indtægter, som modtages for hverv som vidne, nævning, domsmand, lægdommer eller tilforordnet ved valg, medfører ikke fradrag.</p>\r\n      <p class=\"ParagrafGruppeOverskrift\"><span id=\"Kap2_X7\">Pensioner m.v.</span></p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Løbende udbetaling af pension, inklusive tillæg, som er led i et tidligere ansættelsesforhold og er af en sådan karakter, at det er sædvanligt, at arbejdsgiveren bidrager til pensionen, medfører fradrag i kompensationen.</p>\r\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Løbende udbetaling af pension, som har forbindelse med en arbejdsperiode i udlandet, medfører fradrag i kompensationen.</p>\r\n      <p class=\"Stk2\"><span class=\"StkNr\" id=\"Par8_Stk3\">Stk. 3.</span> Løbende udbetaling af en pension og pensionslignende ydelser til en person, der tidligere har været borgmester, udvalgsformand, rådmand, medlem af Folketinget eller Europaparlamentet m.v., medfører fradrag i kompensationen.</p>\r\n      <p class=\"Stk2\"><span class=\"StkNr\" id=\"Par8_Stk4\">Stk. 4.</span> Løbende udbetaling fra en tidligere arbejdsgiver af beløb, som kan sidestilles med pension, medfører fradrag i kompensationen.</p>\r\n      <p class=\"ParagrafGruppeOverskrift\"><span id=\"Kap2_X8\">Ophavsrettigheder</span></p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Indtægter fra førsteudsendelse og indtægter fra genudsendelse, genopførelse og anden form for genanvendelse af bøger, fotografier, teaterstykker, film m.v., medfører fradrag. Der skal dog kun ske fradrag, hvis indtægten stammer fra arbejde inden for den pågældendes sædvanlige arbejdsområde, hvor genanvendelser m.v. er normale.</p>\r\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> Licensafgifter, biblioteksafgifter, Koda/Gramex-afgifter, royalties og lignende rettigheder medfører ikke fradrag.</p>\r\n      <p class=\"ParagrafGruppeOverskrift\"><span id=\"Kap2_X9\">Legater</span></p>\r\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Legater medfører fradrag i kompensationen, hvis der er knyttet en arbejdspligt til legaterne.</p>\r\n      <p class=\"ParagrafGruppeOverskrift\"><span id=\"Kap2_X10\">Indtægter, der ikke medfører fradrag</span></p>\r\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Der sker ikke fradrag for arbejdsfrie indtægter, herunder:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par11_Stk1_Num1\">1)</span> Kapitalpensioner og kapitalforsikringer.</p>\r\n          <p class=\"Liste1\"><span class=\"Liste1Nr\" id=\"Par11_Stk1_Num2\">2)</span> Indtægter fra opsparings- og forsikringsordninger, herunder livrente, der er uden forbindelse med et arbejdsforhold.</p>\r\n          <p class=\"Liste1\"><span class=\"Liste1Nr\" id=\"Par11_Stk1_Num3\">3)</span> Ydelser efter lov om Arbejdsmarkedets Tillægspension og udbetalinger efter lov om Lønmodtagernes Dyrtidsfond.</p>\r\n          <p class=\"Liste1\"><span class=\"Liste1Nr\" id=\"Par11_Stk1_Num4\">4)</span> Pension efter ægtefælle eller samlever.</p>\r\n          <p class=\"Liste1\"><span class=\"Liste1Nr\" id=\"Par11_Stk1_Num5\">5)</span> Erstatninger, herunder erstatninger efter lov om sikring mod følger af arbejdsskade.</p>\r\n          <p class=\"Liste1\"><span class=\"Liste1Nr\" id=\"Par11_Stk1_Num6\">6)</span> Krigserstatning, renteudbetaling til besættelsestidens ofre og hædersgaver.</p>\r\n          <p class=\"Liste1\"><span class=\"Liste1Nr\" id=\"Par11_Stk1_Num7\">7)</span> Livsvarige ydelser på finansloven til kunstnere og deres efterladte.</p>\r\n          <p class=\"Liste1\"><span class=\"Liste1Nr\" id=\"Par11_Stk1_Num8\">8)</span> Invaliditetsydelse samt efterlevelsespension efter lov om sikring mod følger af arbejdsskade.</p>\r\n          <p class=\"Liste1\"><span class=\"Liste1Nr\" id=\"Par11_Stk1_Num9\">9)</span> Efterløn efter funktionærlovens § 8, efterindtægt efter kapitel 6 i lov om tjenestemandspension, godtgørelse for usaglig afskedigelse efter hovedaftalens § 4, stk. 3, og funktionærlovens § 2 b m.v., fratrædelsesgodtgørelse efter funktionærlovens § 2 a og godtgørelse efter lov om ligebehandling af mænd og kvinder med hensyn til beskæftigelse og barselorlov m.v.</p>\r\n          <p class=\"Liste1\"><span class=\"Liste1Nr\" id=\"Par11_Stk1_Num10\">10)</span> Indtægter ved salg af erhvervsvirksomhed og fast ejendom.</p>\r\n          <p class=\"Liste1\"><span class=\"Liste1Nr\" id=\"Par11_Stk1_Num11\">11)</span> Forpagtningsafgift og indtægt ved udlejning, der ikke kan betragtes som erhvervsmæssig, og overskud af egen bolig.</p>\r\n          <p class=\"Liste1\"><span class=\"Liste1Nr\" id=\"Par11_Stk1_Num12\">12)</span> Renter, aktieudbytte og lignende, arv, gaver og gevinster.</p>\r\n          <p class=\"Liste1\"><span class=\"Liste1Nr\" id=\"Par11_Stk1_Num13\">13)</span> Underholdsbidrag.</p>\r\n        </div>\r\n      </p>\r\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Tantieme, gratiale, bonus, opsparet søgne-helligdagsbetaling og lignende udbetalinger, som vedrører et arbejdsforhold, medfører ikke fradrag i kompensationen.</p>\r\n      <p class=\"Kapitel\" id=\"K3\"><span id=\"Kap3\">Kapitel 3</span></p>\r\n      <p class=\"KapitelOverskrift2\">Fradrag i kompensationen</p>\r\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> Fradrag efter §§ 2-8 og 10 sker på det tidspunkt, hvor arbejdet udføres eller for den periode, som indtægterne dækker. Fradrag efter § 9 sker på det tidspunkt, hvor indtægterne modtages.</p>\r\n      <p class=\"Stk2\"><span class=\"StkNr\" id=\"Par13_Stk2\">Stk. 2.</span> Fradraget i kompensationen sker ugevis.</p>\r\n      <p class=\"Paragraf\" id=\"P14\"><span class=\"ParagrafNr\" id=\"Par14_Stk1\">§ 14.</span> Fradrag i kompensationen sker efter forholdet mellem modtagerens arbejdstid i ugen og 37 timer.</p>\r\n      <p class=\"Stk2\"><span class=\"StkNr\" id=\"Par14_Stk2\">Stk. 2.</span> Får modtageren i en uge løn for flere timer end modtageren har arbejdet, foretages der fradrag med antallet af løntimer.</p>\r\n      <p class=\"Stk2\"><span class=\"StkNr\" id=\"Par14_Stk3\">Stk. 3.</span> Udbetaling af løn, der kan henføres til andre beskæftigelsesperioder, er ikke omfattet af stk. 2.</p>\r\n      <p class=\"Stk2\"><span class=\"StkNr\" id=\"Par14_Stk4\">Stk. 4.</span> Timetallet, der skal ske fradrag for efter §§ 6-10, beregnes ved omregning af indtægterne efter § 16.</p>\r\n      <p class=\"Paragraf\" id=\"P15\"><span class=\"ParagrafNr\" id=\"Par15_Stk1\">§ 15.</span> Fradrag for udøvelse af selvstændig beskæftigelse, jf. § 3, sker for den faktiske tid, som modtageren har brugt på samtlige arbejdsfunktioner knyttet til virksomhedsudøvelsen, herunder administration og transport.</p>\r\n      <p class=\"Paragraf\" id=\"P16\"><span class=\"ParagrafNr\" id=\"Par16_Stk1\">§ 16.</span> Hvis modtagerens arbejdstid ikke kan dokumenteres, beregnes arbejdstiden i ugen ved omregning af nettoindtægten med den gældende omregningssats efter lov om arbejdsløshedsforsikring m.v.</p>\r\n      <p class=\"Stk2\"><span class=\"StkNr\" id=\"Par16_Stk2\">Stk. 2.</span> Nettoindtægten ved omregning er indtægten i ugen med fradrag af de dokumenterede nødvendige udgifter, der i henhold til gældende skatteregler kan fradrages indtægten før skatteberegning.</p>\r\n      <p class=\"Stk2\"><span class=\"StkNr\" id=\"Par16_Stk3\">Stk. 3.</span> Hvis indtægten ikke er kendt på tidspunktet for arbejdets udførelse, foretages et foreløbigt fradrag i kompensationen på baggrund af det antal timer, der efter modtagerens oplysninger er brugt på arbejdets udførelse. Når indtægten kendes, skal der foretages omregning efter stk. 1 og 2.</p>\r\n      <p class=\"Kapitel\" id=\"K4\"><span id=\"Kap4\">Kapitel 4</span></p>\r\n      <p class=\"KapitelOverskrift2\">Ferie med kompensation</p>\r\n      <p class=\"Paragraf\" id=\"P17\"><span class=\"ParagrafNr\" id=\"Par17_Stk1\">§ 17.</span> En person, der ønsker at holde ferie med kompensation efter § 18, skal før feriens afholdelse give kommunen besked herom.</p>\r\n      <p class=\"Stk2\"><span class=\"StkNr\" id=\"Par17_Stk2\">Stk. 2.</span> En person, der er ledig og modtager kompensation, skal senest dagen før feriens begyndelse give kommunen besked om ferien for at kunne få udbetalt kompensation under ferie. Der kan dog udbetales kompensation under ferie fra og med den dag, hvor kommunen har fået besked om ferien.</p>\r\n      <p class=\"Paragraf\" id=\"P18\"><span class=\"ParagrafNr\" id=\"Par18_Stk1\">§ 18.</span> Personer, der modtager kompensation, har ret til at få udbetalt kompensation under ferie.</p>\r\n      <p class=\"Stk2\"><span class=\"StkNr\" id=\"Par18_Stk2\">Stk. 2.</span> Retten til kompensation under ferie gælder for følgende dage og perioder:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par18_Stk2_Num1\">1)</span> Er retten til kompensation opnået i perioden 1. maj til og med 31. juli i et ferieår, har pågældende ret til 15 feriedage med kompensation i det pågældende ferieår og 25 feriedage med kompensation i de efterfølgende ferieår.</p>\r\n          <p class=\"Liste1\"><span class=\"Liste1Nr\" id=\"Par18_Stk2_Num2\">2)</span> Er retten til kompensation opnået i perioden 1. august til og med 31. december i et ferieår, har pågældende ret til 10 feriedage med kompensation i det pågældende ferieår og 25 feriedage med kompensation i de efterfølgende ferieår.</p>\r\n          <p class=\"Liste1\"><span class=\"Liste1Nr\" id=\"Par18_Stk2_Num3\">3)</span> Er retten til kompensation opnået i perioden 1. januar til og med 30. april i et ferieår, har pågældende ret til 5 feriedage med kompensation i det pågældende ferieår og 25 feriedage med kompensation i de efterfølgende ferieår.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par18_Stk3\">Stk. 3.</span> Ferie med kompensation efter stk. 2 skal afholdes i ferieåret, der går fra 1. maj til 30. april. Ferie med kompensation, der ikke er afholdt inden ferieårets udløb, bortfalder.</p>\r\n      <p class=\"Stk2\"><span class=\"StkNr\" id=\"Par18_Stk4\">Stk. 4.</span> Der sker fradrag i antallet af feriedage med kompensation i et ferieår efter stk. 2, i det omfang den pågældende til brug for samme ferieår har optjent ret til ferie med feriegodtgørelse eller løn og den optjente ret til ferie med feriegodtgørelse eller løn sammenlagt med retten til feriedage med kompensation overstiger 25 feriedage.</p>\r\n      <p class=\"Stk2\"><span class=\"StkNr\" id=\"Par18_Stk5\">Stk. 5.</span> Under ferie med kompensation, udbetales en kompensation, der svarer til det, den pågældende hidtil har modtaget.</p>\r\n      <p class=\"Kapitel\" id=\"K5\"><span id=\"Kap5\">Kapitel 5</span></p>\r\n      <p class=\"KapitelOverskrift2\">Merbeskæftigelse</p>\r\n      <p class=\"Paragraf\" id=\"P19\"><span class=\"ParagrafNr\" id=\"Par19_Stk1\">§ 19.</span> Ansættelse af personer i seniorjob skal medføre en nettoudvidelse af antallet af ansatte i den pågældende kommunale virksomhed. Ved nettoudvidelse forstås merbeskæftigelse i forhold til den normale beskæftigelse hos den kommunale virksomhed.</p>\r\n      <p class=\"Stk2\"><span class=\"StkNr\" id=\"Par19_Stk2\">Stk. 2.</span> Virksomheden afgrænses som udgangspunkt som en arbejdsplads med selvstændigt produktionsenhedsnummer (P-nummer), jf. lov om det centrale virksomhedsregister. Såfremt der er enighed mellem arbejdsgiveren og de ansatte herom, kan der ske en anden afgrænsning. Der skal foreligge skriftlig tilkendegivelse fra arbejdsgiveren og en medarbejderrepræsentant om denne enighed.</p>\r\n      <p class=\"Stk2\"><span class=\"StkNr\" id=\"Par19_Stk3\">Stk. 3.</span> Det betragtes som nettoudvidelse, hvis personen, der ansættes i seniorjob, afløser en fastansat, der er på orlov efter lov om børnepasningsorlov eller lov om værnepligtsorlov eller deltager i uddannelsesjobrotation, herunder efter lov om statens voksenuddannelsesstøtte.</p>\r\n      <p class=\"Paragraf\" id=\"P20\"><span class=\"ParagrafNr\" id=\"Par20_Stk1\">§ 20.</span> Ved afgørelse af, om der foreligger nettoudvidelse, indgår en bedømmelse af, om der i tilknytning til ansættelsen i seniorjob er foretaget afskedigelser af ansatte uden støtte, om ansatte uden støtte er fratrådt, eller ansættelse sker i en stilling, der er blevet ledig ved nylig afskedigelse eller fratrædelse af en ansat uden støtte.</p>\r\n      <p class=\"Paragraf\" id=\"P21\"><span class=\"ParagrafNr\" id=\"Par21_Stk1\">§ 21.</span> Betingelsen om merbeskæftigelse påses af ansættelsesmyndigheden og de ansatte i fællesskab. Til brug herfor skal arbejdsgiveren give repræsentanter for de ansatte alle nødvendige oplysninger.</p>\r\n      <p class=\"Stk2\"><span class=\"StkNr\" id=\"Par21_Stk2\">Stk. 2.</span> Vurderingen af, om betingelsen om merbeskæftigelse er opfyldt, skal tage udgangspunkt i antallet af beskæftigede som følge af budgettet for den enkelte offentlige virksomhed.</p>\r\n      <p class=\"Stk2\"><span class=\"StkNr\" id=\"Par21_Stk3\">Stk. 3.</span> Uenighed afgøres ved mægling mellem de forhandlingsberettigede personaleorganisationer og ansættelsesmyndigheden og eventuelt ved voldgift. Voldgiftsretten sammensættes af to repræsentanter udpeget af de forhandlingsberettigede personaleorganisationer og af to repræsentanter for ansættelsesmyndigheden. Parterne vælger en opmand. Hvis der ikke opnås enighed om valget af opmanden, skal parterne anmode arbejdsrettens formand om at udnævne denne. Det regionale beskæftigelsesråd underrettes af parterne om voldgiftsrettens afgørelse.</p>\r\n      <p class=\"Paragraf\" id=\"P22\"><span class=\"ParagrafNr\" id=\"Par22_Stk1\">§ 22.</span> Det skal af arbejdsgiverens tilbud om at ansætte en person i seniorjob fremgå, at repræsentanter for de ansatte er blevet hørt om ansøgningen, og om de ansatte er positive over for at medvirke til opfyldelse af formålet med ansættelsen.</p>\r\n      <p class=\"Stk2\"><span class=\"StkNr\" id=\"Par22_Stk2\">Stk. 2.</span> Af arbejdsgiverens tilbud skal det tillige fremgå, om der er enighed mellem arbejdsgiver og de ansatte om, at betingelsen om merbeskæftigelse er opfyldt.</p>\r\n      <p class=\"Stk2\"><span class=\"StkNr\" id=\"Par22_Stk3\">Stk. 3.</span> Forud for etableringen skal der fra arbejdsgiveren og en medarbejderrepræsentant foreligge skriftlig tilkendegivelse om</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par22_Stk3_Num1\">1)</span> at repræsentanter for de ansatte er blevet hørt om ansøgningen,</p>\r\n          <p class=\"Liste1\"><span class=\"Liste1Nr\" id=\"Par22_Stk3_Num2\">2)</span> de ansatte er positive overfor at medvirke til at opfylde formålet med ansættelsen, og</p>\r\n          <p class=\"Liste1\"><span class=\"Liste1Nr\" id=\"Par22_Stk3_Num3\">3)</span> hvorvidt der er enighed mellem arbejdsgiver og de ansatte om, at betingelsen om merbeskæftigelse er opfyldt.</p>\r\n        </div>\r\n      </p>\r\n      <p class=\"Kapitel\" id=\"K6\"><span id=\"Kap6\">Kapitel 6</span></p>\r\n      <p class=\"KapitelOverskrift2\">Ikrafttræden</p>\r\n      <p class=\"Paragraf\" id=\"P23\"><span class=\"ParagrafNr\" id=\"Par23_Stk1\">§ 23.</span> Bekendtgørelsen træder i kraft den 1. januar 2008.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Arbejdsmarkedsstyrelsen, den 27. september 2007</I></P><P CLASS=SIGN1 ALIGN=\"CENTER\">Marie Hansen</P><P CLASS=SIGN2 ALIGN=\"RIGHT\">/ Kim Svendsen-Tune</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "popularTitle": "Seniorjobbekendtgørelsen",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/10/2007"
        },
        {
            "displayName": "Accession",
            "displayValue": "B20070111905"
        },
        {
            "displayName": "Entydig dokumentidentifikation",
            "displayValue": "BE002554"
        },
        {
            "displayName": "Dato for førstegangsindlæggelse",
            "displayValue": "05/10/2007"
        },
        {
            "displayName": "Dato for indlæggelse",
            "displayValue": "10/03/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1119"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "27/09/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedsstyrelsen, j.nr., 07-202-160"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}