{
    "id": 54148,
    "title": "Skrivelse om information om flygtning (Integrationsbistand til familiesammenførte ægtefæller og børn samt til uledsagede \"flygtninge\"børn.) (Til kommuner og amtskommuner) ",
    "documentTypeId": "200",
    "isSagsforlobPeriodValid": false,
    "shortName": "SKR nr 19311 af 22/12/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om information om flygtning </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Integrationsbistand til  \r\n\r\n familiesammenførte ægtefæller og børn </P>  \r\n\r\n<P CLASS=TITEL-KOMMENTAR ALIGN=CENTER>samt til uledsagede  \r\n\r\n &quot;flygtninge&quot;børn.) </P>  \r\n\r\n<P CLASS=TITEL-KOMMENTAR ALIGN=CENTER>(Til kommuner og amtskommuner) </P>  \r\n\r\n<BR>  \r\n\r\n<P CLASS=PUNKT> <B>1.</B> Personer der familiesammenføres med herboende  \r\n\r\n flygtninge har hidtil ikke været omfattet af Flygtningehjælpens  \r\n\r\n integrationsprogram, hvis de ikke har eller opnår flygtningestatus. Det samme  \r\n\r\n gælder mindreårige asylsøgende udlændinge, der får opholdstilladelse efter  \r\n\r\n udlændingelovens § 9, stk. 2, nr. 4, (uledsagede &quot;flygtninge&quot;børn).  \r\n\r\n For disse persongrupper gælder kommunens almindelige forpligtelse til at yde  \r\n\r\n hjælp efter bistandsloven. </P>  \r\n\r\n<P>Det har givet administrative vanskeligheder at familiesammenførte  \r\n\r\n ægtefæller der ikke selv har flygtningestatus, ikke er blevet overgivet til  \r\n\r\n Dansk Flygtningehjælp, når den herboende flygtning, som de sammenføres med,  \r\n\r\n er under integration i Dansk Flygtningehjælp. </P>  \r\n\r\n<P>Samme vanskeligheder opstår når en familiesammenført ægtefælle  \r\n\r\n efterfølgende opnår flygtningestatus og derefter overgives til  \r\n\r\n integrationsbistand under Flygtningehjælpen i en periode, der strækker sig  \r\n\r\n udover ægtefællens integrationsperiode. Familien er derved -  \r\n\r\n socialt-administrativt set - blevet delt mellem Dansk Flygtningehjælp og  \r\n\r\n kommunen. </P>  \r\n\r\n<P>Af både administrative og integrationsmæssige grunde bør det tilstræbes at  \r\n\r\n en familie holdes samlet, og at kun een instans, Dansk Flygtningehjælp eller  \r\n\r\n kommunen, har det overordnede ansvar for den individuelle  \r\n\r\n integrationsbistand. </P>  \r\n\r\n<P>Det er ligeledes hensigtsmæssigt at de uledsagede  \r\n\r\n &quot;flygtninge&quot;børn modtager et særligt tilrettelagt  \r\n\r\n integrationsprogram. </P>  \r\n\r\n<P>2.1 Med virkning fra den 1. januar 1990 indføres den ordning at  \r\n\r\n ægtefæller/samlevende og børn, der i medfør af udlændingelovens § 9, stk. 1,  \r\n\r\n nr. 2 og 3, familiesammenføres med en herboende flygtning, i  \r\n\r\n integrationsmæssig henseende følger den herboende flygtning. Det gælder  \r\n\r\n uanset om de familiesammenførte har, eller senere får, flygtningestatus. </P>  \r\n\r\n<P>Er den herboende flygtning endnu under Flygtningehjælpens  \r\n\r\n integrationsprogram, overdrages de pågældende til Flygtningehjælpens forsorg.  \r\n\r\n Når den herboendes integrationsperiode i Dansk Flygtningehjælp er afsluttet,  \r\n\r\n efter i gennemsnit 18 måneder, overtager kommunen ansvaret for det videre  \r\n\r\n integrationsarbejde for begge ægtefæller og børn. </P>  \r\n\r\n<P>Hvis familiesammenføring finder sted efter at den herboende flygtning har  \r\n\r\n afsluttet Flygtningehjælpens integrationsprogram, overgives de  \r\n\r\n familiesammenførte til at modtage integrationshjælp fra kommunen. </P>  \r\n\r\n<P>Uledsagede &quot;flygtninge&quot;børn overgives ligeledes til  \r\n\r\n Flygtningehjælpen for at gennemgå et integrationsprogram på 18 måneder.  \r\n\r\n (Overgivelsen fra Direktoratet for Udlændinge sker på samme måde som for  \r\n\r\n flygtninge.) </P>  \r\n\r\n<P>Dette gælder uanset om de pågældende opnår flygtningestatus. </P>  \r\n\r\n<P>2.2 Forsorgen for forældre over 60 år, der familiesammenføres med  \r\n\r\n herboende flygtninge, og som ikke har flygtningestatus, varetages uændret af  \r\n\r\n kommunen. </P>  \r\n\r\n<P>3.1 Det er aftalt med Direktoratet for Udlændinge at Dansk Flygtningehjælp  \r\n\r\n er den centrale instans for registrering og fordeling af familiesammenførte  \r\n\r\n til flygtninge. </P>  \r\n\r\n<P>3.2 Alle ansøgninger om familiesammenføringer der indgives gennem  \r\n\r\n Flygtningehjælpens integrationsafdelinger, skal gå gennem Flygtningehjælpens  \r\n\r\n asylafdeling. Det gælder uanset om den herboende flygtning er under eller  \r\n\r\n udgået af Flygtningehjælpens forsorg. Når familiemedlemmer selv sørger for  \r\n\r\n indrejsen, meddeles ankomstdatoen straks til asylafdelingen. </P>  \r\n\r\n<P>Efter den familiesammenførtes ankomst sender Flygtningehjælpen et  \r\n\r\n overgivelsesbrev til den herboende, til Direktoratet for Udlændinge samt til  \r\n\r\n sagsbehandleren i Flygtningehjælpen eller i kommunen, afhængigt af om den  \r\n\r\n herboende endnu er under Flygtningehjælpens forsorg eller er overgivet til  \r\n\r\n kommunen (jf. pkt. 4). Ankomsten registreres i Flygtningehjælpens  \r\n\r\n familiesammenføringsregister. </P>  \r\n\r\n<P>3.3 Ansøgninger om og gennemførelser af familiesammenføringer til  \r\n\r\n flygtninge, der sker gennem kommunen, bør registreres på samme måde. Det er  \r\n\r\n derfor påkrævet at kommunerne tilsender Flygtningehjælpen alle nødvendige  \r\n\r\n oplysninger, fra ansøgning er afsendt til endelig beslutning er truffet i  \r\n\r\n Direktoratet for Udlændinge, og flygtningen er ankommet. (Proceduren for  \r\n\r\n familiesammenføringer er beskrevet i Socialministeriets informationsbrev af  \r\n\r\n 2. juni 1989, afsnit E.) </P>  \r\n\r\n<P>Det kan imidlertid anbefales at kommunen beder Flygtningehjælpens  \r\n\r\n asylafdeling om at indgive ansøgningen, da der herved sikres en korrekt  \r\n\r\n registrering. </P>  \r\n\r\n<P>3.4 Overgivelsesdatoen bliver identisk med indrejsedatoen, datoen for  \r\n\r\n tilmelding til folkeregistret/CPR, og den dato som refusionsperioden efter  \r\n\r\n bistandslovens § 134, stk. 3, regnes fra (jf. afsnit A, pkt. 2, i  \r\n\r\n informationsbrevet af 2. juni 1989). </P>  \r\n\r\n<P>Dog gælder for familie der indrejser uden opholdstilladelse efter  \r\n\r\n udlændingelovens § 9, stk. 1, nr. 2 og 3, og for asylsøgere der gifter sig  \r\n\r\n med herboende flygtninge, at overgivelse til et af Flygtningehjælpens  \r\n\r\n integrationscentre eller til en kommune først kan ske når en  \r\n\r\n opholdstilladelse efter udlændingelovens § 9, stk. 1, nr. 2 eller 3,  \r\n\r\n foreligger (eller der er opnået asyl). Indtil da gælder kommunens almindelige  \r\n\r\n forpligtelse til at yde hjælp efter bistandsloven. Refusionsperioden efter  \r\n\r\n bistandslovens § 134, stk. 3, regnes fra datoen for opholdstilladelsen. </P>  \r\n\r\n<P CLASS=PUNKT> <B>4.</B> Når familiesammenføring sker til en flygtning der  \r\n\r\n er nær afslutningen af den 18 måneders integrationsperiode under  \r\n\r\n Flygtningehjælpen, bør det overvejes om det er mest hensigtsmæssigt at  \r\n\r\n familien straks overgives til kommunen eller forbliver under  \r\n\r\n Flygtningehjælpens forsorg den resterende del af integrationsperioden. </P>  \r\n\r\n<P>Vurderingen heraf foretages i samarbejde mellem Flygtningehjælpen og  \r\n\r\n kommunens social- og sundhedsforvaltning, bl.a. ud fra familiens  \r\n\r\n boligsituation og behov for afhjælpning af særlige problemer i forbindelse  \r\n\r\n med familiens etablering i det danske samfund. </P>  \r\n\r\n<P>Integrationsperiodens varighed på 18 måneder er et gennemsnit for alle  \r\n\r\n flygtninge under &eacute;t, således at tilfælde af forlængelser modsvares af  \r\n\r\n kortere perioder i andre tilfælde. </P>  \r\n\r\n<P CLASS=PUNKT> <B>5.</B> Det kan til orientering oplyses at Finansudvalget  \r\n\r\n ved aktstykke 203/1989 har tiltrådt at Flygtningehjælpen kan udføre  \r\n\r\n indtægtsdækket virksomhed, der bl.a. giver Flygtningehjælpen mulighed for at  \r\n\r\n tilbyde kommunerne konsulentbistand på integrationsområdet. </P>  \r\n\r\n<P>Flygtningehjælpen kan således bistå kommunen med løsningen af problemer,  \r\n\r\n der måtte opstå i tilknytning til en flygtningefamilies overgang fra  \r\n\r\n Flygtningehjælpens forsorg til kommunen eller i tilknytning til  \r\n\r\n familiesammenførtes direkte overgang til kommunal forsorg. </P>  \r\n\r\n<P CLASS=PUNKT> <B>6.</B> Nyordningen med hensyn til den personkreds der kan  \r\n\r\n modtage integrationsbistand fra Dansk Flygtningehjælp, træder i kraft den 1.  \r\n\r\n januar 1990. Integrationsbistand til familiesammenførte ægtefæller og børn  \r\n\r\n samt uledsagede &quot;flygtninge&quot;børn, der er ankommet (eller har fået  \r\n\r\n opholdstilladelse, jf. pkt. 3.4, sidste afsnit) inden denne dato, videreføres  \r\n\r\n som hidtil. </P>  \r\n\r\n<P>Afdelingschef B. Nicholls/Kirsten Geisler </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Udlændingeområdet er overført til Indenrigsministeriet i 1993. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Udlændinge- og Integrationsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19891931154"
        },
        {
            "displayName": "Entydig dokumentidentifikation",
            "displayValue": "CM013026"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "19311"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "22/12/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "5. kt. j. nr. 480-89"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}