{
    "id": 39062,
    "title": "Bod 2.3.2. Kollektiv overenskomst 3. Underbetaling.(* 1) (* 2) Landsorganisationen i Danmark for Specialarbejderforbundet i Danmark (konsulent Ino Dimsits) mod Københavns Ungdomscentre, Suhmsgade 4, 1125 København K. (advokat Morten Ulrich)    Dommere: Marie-Louise Andreasen (retsformand), Arnold Hansen, Poul Flemming Hansen, Carsten Holm, Erik Jensen, Mads Kofod og Henrik Lind. Sag nr. 91.323: ",
    "documentTypeId": "260",
    "isSagsforlobPeriodValid": false,
    "shortName": "DOM nr 3343 af 06/05/1993",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Spørgsmål om, hvilken overenskomst der skulle aflønnes efter. </I>  \r\n\r\n</P>  \r\n\r\n<P> <I>I 1971 etableredes i Københavns kommune alternative  \r\n\r\n overnatningsmuligheder for ungturister (&#187;sleep-inns&#171;). Fra 1977  \r\n\r\n blev &#187;Sleep Inn&#171; drevet af Københavns Ungdomscentre, der er en  \r\n\r\n selvejende institution, hvis bestyrelse for størstedelens vedkommende udpeges  \r\n\r\n af kommunens rådgivende ungdomsudvalg. Til og med 1990 skete ansættelse af  \r\n\r\n timelønnede ved &#187;Sleep Inn&#171; i henhold til en overenskomst mellem et  \r\n\r\n SiD-forbund og Københavns Ungdomscentre, og medarbejderne var forpligtet til  \r\n\r\n at være medlem af dette forbund. Fra 1991 blev timelønnede imidlertid ansat i  \r\n\r\n henhold til en bestemmelse om projektløn i en aftale mellem bl. a. </I> </P>  \r\n\r\n<P> <I>Københavns kommune og Kommunale Tjenestemænd og Overenskomstansatte.  \r\n\r\n Københavns Ungdomscentre blev i den anledning indklaget for Arbejdsretten med  \r\n\r\n påstand om, at personale ved &#187;Sleep-inn&#171; skulle aflønnes efter  \r\n\r\n overenskomsten med SiD-forbundet. Indklagede gjorde gældende, at &#187;Sleep  \r\n\r\n Inn&#171; er en beskæftigelsesaktivitet, der er 100 % styret og financieret  \r\n\r\n af Københavns kommune, og at Københavns Ungdomscentre ikke har indflydelse på  \r\n\r\n driften. </I> </P>  \r\n\r\n<P> <I>Arbejdsretten fandt, at &#187;Sleep-inn&#171;-aktiviteten måtte  \r\n\r\n betragtes som en aktivitet under Københavns Ungdomscentre, og da denne  \r\n\r\n institution således måtte betragtes som arbejdsgiver også for de timelønnede  \r\n\r\n medarbejdere, skulle aflønning ske efter overenskomsten mellem SiD-forbundet  \r\n\r\n og Københavns Ungdomscentre. </I> </P>  \r\n\r\n<P> <I>Under hensyn til, at lønberegningen var sket efter anvisning fra  \r\n\r\n kommunen og beroede på ikke ukomplicerede fortolkninger af de gældende  \r\n\r\n overenskomster, fandtes der ikke fuldt tilstrækkelig anledning til at pålægge  \r\n\r\n arbejdsgiveren bod. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bod 2.3.2. Kollektiv overenskomst 3.  \r\n\r\n Underbetaling.(* 1) (* 2) Landsorganisationen i Danmark for  \r\n\r\n Specialarbejderforbundet i Danmark (konsulent Ino Dimsits) mod Københavns  \r\n\r\n Ungdomscentre, Suhmsgade 4, 1125 København K. (advokat Morten Ulrich)  \r\n\r\n Dommere: Marie-Louise Andreasen (retsformand), Arnold Hansen, Poul Flemming  \r\n\r\n Hansen, Carsten Holm, Erik Jensen, Mads Kofod og Henrik Lind. Sag nr. 91.323:  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Under denne sag er der rejst spørgsmål, om nogle medarbejdere på  \r\n\r\n &#187;Sleep Inn&#171; skal aflønnes efter Lager- og Handelsarbejdernes  \r\n\r\n Forbunds overenskomst med København Ungdomscentre eller efter overenskomst  \r\n\r\n mellem (amts)kommunerne og Kommunale Tjenestemænd og Overenskomstansatte.  \r\n\r\n</P>  \r\n\r\n<P>PARTERNES PÅSTANDE: </P>  \r\n\r\n<P>Klagerne, Landsorganisationen i Danmark for Specialarbejderforbundet i  \r\n\r\n Danmark, har nedlagt påstand om, at indklagede, Københavns Ungdomscentre,  \r\n\r\n skal anerkende, at de handler i strid med parternes overenskomst ved ikke at  \r\n\r\n aflønne personale beskæftiget ved aktiviteten &#187;Sleep Inn&#171; efter den  \r\n\r\n gældende overenskomst, og at de indklagede skal betale en bod til Lager- og  \r\n\r\n Handelsarbejdernes Forbund. </P>  \r\n\r\n<P>Indklagede, Københavns Ungdomscentre, har påstået frifindelse. </P>  \r\n\r\n<P>SAGSFREMSTILLING: </P>  \r\n\r\n<P>I foråret 1971 blev det i Københavns kommune efter indstilling fra det  \r\n\r\n rådgivende ungdomsudvalg besluttet at etablere yderligere billige  \r\n\r\n overnatningsmuligheder for ungdomsturister, såkaldte Sleep-ins. </P>  \r\n\r\n<P>Denne aktivitet fortsattes i de følgende sæsoner, fra midten af 1970'erne  \r\n\r\n således at den også fungerede som beskæftigelsesprojekt for unge arbejdsløse.  \r\n\r\n</P>  \r\n\r\n<P>Københavns Ungdomscentre er en selvejende institution, hvis bestyrelse for  \r\n\r\n det største antal medlemmers vedkommende udpeges af Københavns kommunes  \r\n\r\n rådgivende ungdomsudvalg blandt medlemmer af visse københavnske  \r\n\r\n ungdomsforeninger. Et bestyrelsesmedlem udpeges af personalet og et af de  \r\n\r\n organisationer, der er faste brugere af Københavns Ungdomscentres lokaler.  \r\n\r\n Bestyrelsen skal ifølge Københavns Ungdomscentres vedtægter føre de  \r\n\r\n nødvendige regnskaber, der revideres af en statsautoriseret revisor, og  \r\n\r\n årsregnskabet skal med beretning sendes til kommunernes rådgivende  \r\n\r\n ungdomsudvalg. </P>  \r\n\r\n<P>Fra omkring 1978 blev &#187;Sleep Inn&#171; en aktivitet under Københavns  \r\n\r\n Ungdomscentre, og i Københavns Ungdomscentres 20-års jubilæumsavis fra 1988  \r\n\r\n omtales &#187;Sleep Inn&#171; som en alternativ aktivitet, oprettet af  \r\n\r\n ungdomsudvalget og Københavns Ungdomscentre. </P>  \r\n\r\n<P>I udkast til Københavns Ungdomscentres budget for 1989 er &#187;Sleep  \r\n\r\n Inn&#171; nævnt med en dækningsgrad på 47,2%. </P>  \r\n\r\n<P>I &#187;Sleep Inns&#171; årsregnskab for 1990 er den omtalt som Københavns  \r\n\r\n Ungdomscentre-aktivitet nr. 25. </P>  \r\n\r\n<P>Kommentarerne til Københavns Ungdomscentres budget 1991 omtaler  \r\n\r\n &#187;Sleep Inns&#171; bestyrer, souschef og vicebestyrere og nævner 2.400  \r\n\r\n normerede medarbejdertimer ved &#187;Sleep Inn&#171; samt aktivitetens  \r\n\r\n dæknings- og kapacitetsgrad, alt på linie med andre af Københavns  \r\n\r\n Ungdomscentres aktiviteter. </P>  \r\n\r\n<P>Til og med 1990 blev der ved ansættelse af timelønnede ved &#187;Sleep  \r\n\r\n Inn&#171; brugt Københavns Ungdomscentres aftaleblanketter, hvoraf blandt  \r\n\r\n andet fremgår, at ansættelse sker i henhold til overenskomst mellem Lager-  \r\n\r\n &amp; Handelsarbejdernes Forbund og Københavns Ungdomscentre, og at  \r\n\r\n medarbejderen er forpligtiget til at være medlem af dette forbund.  \r\n\r\n Aftaleblanketten blev udfyldt af arbejdslederen og underskrevet af denne og  \r\n\r\n af Københavns Ungdomscentre. </P>  \r\n\r\n<P>Den 19. marts 1990 indgik (amts)kommunerne og Kommunale Tjenestemænd og  \r\n\r\n Overenskomstansatte en aftale om projektløn (skalatrin 1), der efter sit  \r\n\r\n indhold omfatter personer, der ansættes i beskæftigelsesprojekter i  \r\n\r\n (amts)kommuner i henhold til lovbekendtgørelse nr. 79 af 15. februar 1988  \r\n\r\n samt tilsvarende beskæftigelsesprojekter. Udtrykkeligt undtaget er  \r\n\r\n &#187;modtagere af arbejdsløshedsunderstøttelse fra en A-kasse, herunder  \r\n\r\n langtidsledige, samt holdledere og instruktører.&#171; </P>  \r\n\r\n<P>Pr. 1. april 1991 blev aftalen afløst af en ny aftale mellem samme parter  \r\n\r\n om projektløn efter skalatrin 1. Denne aftale omfatter kun personer, der  \r\n\r\n ansættes til arbejde, som ellers ikke ville blive udført, og som alene  \r\n\r\n iværksættes af hensyn til unge ledige og særligt udsatte grupper af ledige i  \r\n\r\n henhold til lovgivningen om kommunal beskæftigelsesindsats og/eller  \r\n\r\n bistandslovens afsnit III A samt tilsvarende beskæftigelsesprojekter. Aftalen  \r\n\r\n har særlige bestemmelser om orientering af den pågældende organisations  \r\n\r\n lokale afdeling og dennes adgang til at kræve forhandling. </P>  \r\n\r\n<P>Før 1991-sæsonen er ansættelse i &#187;Sleep Inn&#171; sket på projektløn  \r\n\r\n og med anvendelse af en ansættelsesblanket, der henviser til Lov nr. 279 af  \r\n\r\n 13. juni 1990 om kommunal beskæftigelsesindsats. Af blanketten fremgår, at  \r\n\r\n beskæftigelsen er omfattet af den til enhver tid gældende overenskomst,  \r\n\r\n indgået mellem vedkommende personaleorganisation og vedkommende kommunale  \r\n\r\n lønforhandlingsorganisation. </P>  \r\n\r\n<P>Den 27. juni 1991 skrev Lager- &amp; Handelsarbejdernes Forbund til  \r\n\r\n indklagede, at forbundet var blevet orienteret om, at der i &#187;Sleep  \r\n\r\n Inn&#171; blev lønnet efter skalatrin 1, og at det stod uforstående overfor  \r\n\r\n dette, da der ikke er indgået nogen aftale om andre aflønningsformer end  \r\n\r\n overenskomsten mellem Lager- &amp; Handelsarbejdernes Forbund og Københavns  \r\n\r\n Ungdomscentre. </P>  \r\n\r\n<P>Efter et møde den 23. juli 1991 blev der på Landsorganisationen i Danmarks  \r\n\r\n begæring afholdt fællesmøde den 22. august 1991. </P>  \r\n\r\n<P>FORKLARINGER: </P>  \r\n\r\n<P>Henrik Bay-Clausen har blandt andet forklaret, at han fra 1982 til den 20.  \r\n\r\n oktober 1991 var ansat i Københavns Ungdomscentre. Han var i en årrække  \r\n\r\n umiddelbart forud for sin fratræden lokal tillidsmand, fællestillidsmand og  \r\n\r\n bestyrelsesmedlem samt medarbejderrepræsentant i forretningsudvalget. </P>  \r\n\r\n<P>København Ungdomscentres aktiviteter financieres ved egne indtægter samt  \r\n\r\n underskudsdækning i alt i størrelsesorden 15 - 20 mio kr. årligt fra  \r\n\r\n Københavns kommune. </P>  \r\n\r\n<P>For hver aktivitet - med enkelte undtagelser - laves der budget og  \r\n\r\n årsregnskab, der nøje gennemgås i forretningsudvalget. </P>  \r\n\r\n<P>Lønudbetalingerne for ansatte ved de forskellige aktiviteter foretages af  \r\n\r\n Københavns Ungdomscentre, og det er lederen af aktiviteten, der beslutter  \r\n\r\n ansættelse, der så effektueres af hovedkontoret. Mange forskellige former for  \r\n\r\n jobtilbudsberettigede kan ansættes, og mange kommer faktisk igen sæson efter  \r\n\r\n sæson. </P>  \r\n\r\n<P>Han har som fællestillidsmand fungeret som tillidsmand i &#187;Sleep  \r\n\r\n Inn&#171;, hvor der ikke er nogen lokal tillidsmand. </P>  \r\n\r\n<P>Overenskomsten med Københavns Ungdomscentre er bortset fra  \r\n\r\n småstridspunkter blevet overholdt i &#187;Sleep Inn&#171;, og der er betalt  \r\n\r\n overenskomstmæssig løn. De ansatte får Københavns  \r\n\r\n Ungdomscentre-legitimationskort og personalestatus i øvrigt. Overenskomsten  \r\n\r\n med Kommunale Tjenestemænd og Overenskomstansatte har aldrig været anvendt,  \r\n\r\n og kommunen har aldrig været indblandet i aflønningsspørgsmål. Også lederen  \r\n\r\n på &#187;Sleep Inn&#171; blev derfor forbavset, da kommunen i 1991 foreskrev  \r\n\r\n aflønning efter Kommunale Tjenestemænd og Overenskomstansattes  \r\n\r\n projektlønaftale. </P>  \r\n\r\n<P>Knud Ove Petersen har som forretningsfører i Specialarbejderforbundet i  \r\n\r\n Danmark, leder af det offentlige sekretariat, og Specialarbejderforbundet i  \r\n\r\n Danmarks repræsentant i Kommunale Tjenestemænd og  \r\n\r\n Overenskomstansatte-sammenhæng forklaret om Lager- &amp; Handelsarbejdernes  \r\n\r\n Forbunds status som selvstændig afdeling i Specialarbejderforbundet i Danmark  \r\n\r\n samt om Kommunale Tjenestemænd og Overenskomstansattes opbygning med de  \r\n\r\n selvstændige forbund som medlemmer. </P>  \r\n\r\n<P>Niels Larsen har blandt andet forklaret, at han fra 1983 til 1. september  \r\n\r\n 1992 var leder af arbejdssekretariatet under overborgmesteren i København.  \r\n\r\n Siden har han været direktør for Københavns Ungdomscentre. </P>  \r\n\r\n<P>Initiativet til &#187;Sleep Inn&#171; blev taget af kommunens politisk  \r\n\r\n valgte rådgivende ungdomsudvalg med det formål at undgå de problemer, der  \r\n\r\n tidligere havde vist sig i andre storbyer, navnlig Amsterdam. </P>  \r\n\r\n<P>I begyndelsen blev aktiviteten drevet af en ansat projektleder og et antal  \r\n\r\n militærnægtere. </P>  \r\n\r\n<P>I midten af 1970'erne overgik den til en ung-i-arbejde-aktivitet under  \r\n\r\n kommunens direktorat for teknisk service. I overensstemmelse med  \r\n\r\n arbejdsløshedslovens § 77a blev der derefter givet overenskomstmæssig løn,  \r\n\r\n hvilket i teknisk afdeling betyder løn efter overenskomst med  \r\n\r\n Specialarbejderforbundet i Danmark. </P>  \r\n\r\n<P>Fra omkring 1978 blev administrationen af &#187;Sleep Inn&#171;  \r\n\r\n overflyttet til Københavns Ungdomscentre, der var startet i 1968, og  \r\n\r\n ansættelseskontrakterne blev indgået af Københavns Ungdomscentre på vilkår  \r\n\r\n som i overenskomsten med Lager- &amp; Handelsarbejdernes Forbund. Lønnen blev  \r\n\r\n refunderet af kommunen og derfra af staten. Fra 1978 til 1990 var det  \r\n\r\n kommunens arbejdssekretariat, der bestemte, hvem der kunne beskæftiges i  \r\n\r\n &#187;Sleep Inn&#171;. </P>  \r\n\r\n<P>Den faktiske tilstand fortsatte, efter at man havde indgået  \r\n\r\n projektlønaftalen med Kommunale Tjenestemænd og Overenskomstansatte, og efter  \r\n\r\n at reglerne var blevet ændret ved lov nr. 379 af 13. juni 1990. Det skyldes  \r\n\r\n en forglemmelse, at de projektansatte ikke allerede fra 1990 blev aflønnet  \r\n\r\n efter Kommunale Tjenestemænd og Overenskomstansatte-aftalen. </P>  \r\n\r\n<P>De fastansatte (bestyrer, projektleder og arbejdsledere) aflønnes fortsat  \r\n\r\n efter Københavns Ungdomscentre-overenskomsten. </P>  \r\n\r\n<P>Siden 1983 har det været arbejdssekretariatet og det rådgivende  \r\n\r\n ungdomsudvalg, der har truffet alle afgørelser vedrørende &#187;Sleep  \r\n\r\n Inn&#171;. Det er således kommunen, der træffer aftale om leje/lån af  \r\n\r\n lokaliteterne og om den fysiske indretning af dem, ligesom den bestemmer  \r\n\r\n prissætningen for brugerne af aktiviteten, og - uden at &#187;Sleep  \r\n\r\n Inn's&#171; ledelse kan modsætte sig afgørelserne - bestemmer, hvem der skal  \r\n\r\n være projektmedarbejdere der. Der er fuld underskudsdækning fra kommunen til  \r\n\r\n denne i modsætning til de fleste andre Københavns Ungdomscentre-aktiviteter.  \r\n\r\n Københavns Ungdomscentres rolle i forhold til &#187;Sleep Inn&#171; er  \r\n\r\n således alene at administrere aktiviteten for kommunen, og af den grund  \r\n\r\n medtages aktiviteten i Københavns Ungdomscentres årsregnskab og budget. </P>  \r\n\r\n<P>Der er ikke indgået nogen skriftlig administrationsaftale mellem kommunen  \r\n\r\n og Københavns Ungdomscentre. </P>  \r\n\r\n<P>Per Korshøj har som forhandlingskoordinator i Kommunernes Landsforening og  \r\n\r\n sekretær for forhandlingerne mellem (amts)kommunerne og Kommunale  \r\n\r\n Tjenestemænd og Overenskomstansatte forklaret om projektlønaftalen og de  \r\n\r\n enkelte forbunds stilling til den. Han har ikke hørt noget forbehold fra  \r\n\r\n Kommunale Tjenestemænd og Overenskomstansatte om, at ikke hele  \r\n\r\n Specialarbejderforbundet i Danmark-området skulle være omfattet af  \r\n\r\n projektlønaftalen, og skønt der aldrig har været forhandlinger med Lager-  \r\n\r\n &amp; Handelsarbejdernes Forbund, har der aldrig været strid, om Kommunale  \r\n\r\n Tjenestemænd og Overenskomstansatte-aftalerne gælder for dette forbund. </P>  \r\n\r\n<P>PARTERNES ARGUMENTER: </P>  \r\n\r\n<P>Klagerne har til støtte for påstanden gjort gældende, at &#187;Sleep  \r\n\r\n Inn&#171; er en aktivitet under Københavns Ungdomscentre. </P>  \r\n\r\n<P>Københavns Ungdomscentre er en selvejende institution, der uden kommunens  \r\n\r\n indblanding har optrådt fx. som part i sager ved Arbejdsretten. </P>  \r\n\r\n<P>&#187;Sleep Inn&#171; er ganske vist startet som et kommunalt projekt, men  \r\n\r\n det blev omkring 1978 lagt ind under Københavns Ungdomscentre, der ikke  \r\n\r\n udelukkende optrådte som forretningsfører for aktiviteten. Dette bestyrkes af  \r\n\r\n &#187;Sleep Inns&#171; optagelse i Københavns Ungdomscentres regnskaber og  \r\n\r\n budgetter og af de ansættelsesblanketter og -betingelser, der blev anvendt  \r\n\r\n til og med 1990. Der er da heller ikke oprettet nogen administrationsaftale  \r\n\r\n mellem kommunen og Københavns Ungdomscentre, og der er ikke reelt nogen  \r\n\r\n forskel på den underskudsdækning, der ydes til &#187;Sleep Inn&#171;, og den,  \r\n\r\n der ydes til Københavns Ungdomscentre-aktiviteter af kommunen, hvis  \r\n\r\n tilgodehavende hos Københavns Ungdomscentre ikke kan betragtes som reelt.  \r\n\r\n</P>  \r\n\r\n<P>Den nye ansættelsesblanket blev først anvendt, efter at Lager- &amp;  \r\n\r\n Handelsarbejdernes Forbund havde rejst spørgsmålet om den for lave løn. </P>  \r\n\r\n<P>Kommunernes projektlønsaftaler af 1990 og 1991 kan ikke anvendes på  \r\n\r\n &#187;Sleep Inn&#171;-medarbejderne, allerede fordi Københavns Ungdomscentre  \r\n\r\n og ikke kommunen er arbejdsgiver for dem. Aftalerne får ikke gyldighed, blot  \r\n\r\n fordi kommunen yder økonomisk støtte/underskudsdækning til projektet. </P>  \r\n\r\n<P>Ligesom andre Københavns Ungdomscentre-aktiviteter er &#187;Sleep  \r\n\r\n Inn&#171; en beskæftigelsesfremmende foranstaltning, men det bringer ikke  \r\n\r\n uden videre området ind under projektlønaftalen. </P>  \r\n\r\n<P>Subsidiært har klagerne gjort gældende, at Kommunale Tjenestemænd og  \r\n\r\n Overenskomstansatte-aftalen ikke uden videre gælder for Lager- &amp;  \r\n\r\n Handelsarbejdernes Forbund som et selvstændigt forbund under  \r\n\r\n Specialarbejderforbundet i Danmark. </P>  \r\n\r\n<P>Indklagede har heroverfor anført, at &#187;Sleep Inn&#171; er en  \r\n\r\n beskæftigelsesaktivitet, der 100% er styret og financieret af Københavns  \r\n\r\n kommune, der ved sit arbejdssekretariat træffer alle afgørende beslutninger  \r\n\r\n for aktiviteten, herunder at udvælge de unge, der skal beskæftiges der.  \r\n\r\n Københavns Ungdomscentre har ingen indflydelse på aktiviteten. </P>  \r\n\r\n<P>Forud for 1990 måtte man efter arbejdsløshedsforsikringslovens § 77a  \r\n\r\n betale sædvanlig overenskomstmæssig løn, og det er grunden til, at man i den  \r\n\r\n periode (og fejlagtigt yderligere et år) betalte løn efter overenskomsten med  \r\n\r\n Københavns Ungdomscentre. Efter nye regler om den kommunale  \r\n\r\n beskæftigelsesindsats, kunne man overgå til projektløn i henhold til de  \r\n\r\n aftaler, der af kommunerne blev indgået med Kommunale Tjenestemænd og  \r\n\r\n Overenskomstansatte. </P>  \r\n\r\n<P>Københavns Ungdomscentres budgetter og regnskaber omfatter &#187;Sleep  \r\n\r\n Inn&#171;, fordi også denne aktivitet indgår i Københavns Ungdomscentres  \r\n\r\n kontoplan i kraft af den - mundtlige - aftale om, at Københavns Ungdomscentre  \r\n\r\n administrerer også denne aktivitet. Der er fuld underskudsdækning for  \r\n\r\n &#187;Sleep Inn&#171;, hvilket bekræfter, at det er en direkte kommunal  \r\n\r\n aktivitet, idet Københavns Ungdomscentre ikke har nogen driftsrisiko. </P>  \r\n\r\n<P>Selvom &#187;Sleep Inn&#171; skulle blive betragtet som en Københavns  \r\n\r\n Ungdomscentre-aktivitet, må aftalen mellem kommunerne og Kommunale  \r\n\r\n Tjenestemænd og Overenskomstansatte kunne anvendes på grund af Københavns  \r\n\r\n Ungdomscentres tilknytning til Københavns kommune og Lager- &amp;  \r\n\r\n Handelsarbejdernes Forbunds status som afdeling af Specialarbejderforbundet i  \r\n\r\n Danmark. </P>  \r\n\r\n<P>ARBEJDSRETTENS BEGRUNDELSE OG KONKLUSION: </P>  \r\n\r\n<P>Således som aktiviteten &#187;Sleep Inn&#171; efter forklaringerne og de  \r\n\r\n foreliggende dokumenter har været gennemført og administreret gennem årene,  \r\n\r\n må den i relation til det spørgsmål, sagen drejer sig om, betragtes som en  \r\n\r\n aktivitet under Københavns Ungdomscentre. </P>  \r\n\r\n<P>Da Københavns Ungdomscentre således må betragtes som arbejdsgiver også for  \r\n\r\n de timelønnede medarbejdere, kan aftalerne om projektløn ikke anvendes på  \r\n\r\n disse medarbejdere, og der gives derfor klagerne medhold i, at aflønning skal  \r\n\r\n ske efter overenskomsten med indklagede. </P>  \r\n\r\n<P>Under hensyn til, at lønberegningen er sket efter anvisning fra kommunen  \r\n\r\n og beror på ikke ukomplicerede fortolkninger af de gældende overenskomster,  \r\n\r\n er der efter Arbejdsrettens opfattelse ikke fuldt tilstrækkelig anledning til  \r\n\r\n at pålægge indklagede at betale bod i sagen. </P>  \r\n\r\n<P>T h i k e n d e s f o r r e t: </P>  \r\n\r\n<P>Indklagede, Københavns Ungdomscentre, skal anerkende, at det er i strid  \r\n\r\n med parternes overenskomst ikke at aflønne personale beskæftiget ved  \r\n\r\n aktiviteten &#187;Sleep Inn&#171; i overensstemmelse med overenskomsten. </P>  \r\n\r\n<P>Indklagede frifindes for påstanden om bod. </P>  \r\n\r\n<P>I sagsomkostninger skal indklagede betale 2.000 kr. til Arbejdsretten.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1993, side 28"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19930334313"
        },
        {
            "displayName": "Entydig dokumentidentifikation",
            "displayValue": "CA006997"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3343"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "06/05/1993"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "91.323"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}