{
    "id": 108743,
    "title": "1995 BTL 185   BETÆNKNING OVER FORSLAG TIL LOV OM ÆNDRING AF DYREVÆRNSLOVEN (FORBUD MOD   UDSTILLING AF HALEKUPEREDE HUNDE M.V.)    NR L 185 1995-96, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1995/1 BTL 185",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 185 </P>  \r\n\r\n<P></P>  \r\n\r\n<P>Betænkning over Forslag til lov om ændring af dyreværnsloven (Forbud mod  \r\n\r\n udstilling af halekuperede hunde m.v.) <BR>  \r\n\r\n Nr L 185 1995-96, 1. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19960416 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til justitsministeren, som denne har besvaret skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Andersen, Klaus Sune, Næstved, </P>  \r\n\r\n<P>Boxer-Klubben, </P>  \r\n\r\n<P>Dambæk, Mette, Næstved, </P>  \r\n\r\n<P>Dansk Dobermann Klub, </P>  \r\n\r\n<P>Dansk Hundedommer Forening, </P>  \r\n\r\n<P>Dansk Kennel Klub, </P>  \r\n\r\n<P>Dansk Racehunde Club, </P>  \r\n\r\n<P>Dansk Racehunde Union, </P>  \r\n\r\n<P>Dansk Schnauzer Klub, </P>  \r\n\r\n<P>Dansk Terrier Klub, </P>  \r\n\r\n<P>Danske Gymnastik &amp; Idræts Foreninger, </P>  \r\n\r\n<P>Dyrefondet, </P>  \r\n\r\n<P>Ejere og opdrættere af diverse hunderacer, </P>  \r\n\r\n<P>Foreningen til Dyrenes Beskyttelse i Danmark, </P>  \r\n\r\n<P>Fællesklubben for hunderacer uden specialklub, </P>  \r\n\r\n<P>Gruppe Odense, </P>  \r\n\r\n<P>Hansen, Søren m.fl., </P>  \r\n\r\n<P>Haurum, Tove og Gert S., Graasten, </P>  \r\n\r\n<P>Jacobsen, Karin Schelde, Virum, </P>  \r\n\r\n<P>Jensen, Raymond, Guldborg, </P>  \r\n\r\n<P>Juul, Lissi og Erik, Aabenraa, </P>  \r\n\r\n<P>Kennel Blue Berry m.fl., </P>  \r\n\r\n<P>Kennel Jutlan, </P>  \r\n\r\n<P>Kennel Topwinners, </P>  \r\n\r\n<P>Kennel Toronto, </P>  \r\n\r\n<P>Old English Sheepdogklubben, </P>  \r\n\r\n<P>Pudelklubben, </P>  \r\n\r\n<P>Rottweilerklubben, Kreds 24, Randers, </P>  \r\n\r\n<P>Thrane, Henning, Vamdrup, og </P>  \r\n\r\n<P>Wulff, Birgitte, Næstved. </P>  \r\n\r\n<P>Der er stillet en række ændringsforslag, hvorom henvises til de ledsagende  \r\n\r\n bemærkninger. </P>  \r\n\r\n<P>Herefter indstiller et <I>mindretal</I> (Socialdemokratiets, Det Radikale  \r\n\r\n Venstres og Centrum-Demokraternes medlemmer af udvalget) lovforslaget til  \r\n\r\n<I>vedtagelse</I> med det af mindretallet under nr. 3 stillede  \r\n\r\n ændringsforslag. </P>  \r\n\r\n<P>Et <I>andet mindretal</I> (Venstres og Det Konservative Folkepartis  \r\n\r\n medlemmer af udvalget) indstiller lovforslaget til <I>vedtagelse</I> med det  \r\n\r\n af mindretallet under nr. 1 stillede ændringsforslag. Såfremt dette  \r\n\r\n ændringsforslag ikke vedtages, vil mindretallet kunne stemme for det under  \r\n\r\n nr. 3 stillede ændringsforslag, men vil i så fald ved 3. behandling stemme  \r\n\r\n imod lovforslaget. </P>  \r\n\r\n<P>Et <I>tredje mindretal</I> (Socialistisk Folkepartis og Enhedslistens  \r\n\r\n medlemmer af udvalget) indstiller lovforslaget til <I>vedtagelse</I> med det  \r\n\r\n af mindretallet under nr. 2 stillede ændringsforslag. </P>  \r\n\r\n<P>Et <I>fjerde mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse</I> ved 3. behandling, men er  \r\n\r\n medforslagsstiller til ændringsforslag nr. 1. Såfremt ændringsforslag nr. 1  \r\n\r\n ikke vedtages, vil dette mindretal kunne stemme for det under nr. 3 stillede  \r\n\r\n ændringsforslag. </P>  \r\n\r\n<P>ÆndringsforslagAf et <I>mindretal</I> (V, KF og FP): </P>  \r\n\r\n<P>Til § 1 <B>1)</B> Den under <I>nr. 1</I> foreslåede <I>§ 11, stk. 3,</I>  \r\n\r\n affattes således: </P>  \r\n\r\n<P> <I>&#187;Stk. 3.</I> Dansk opdrættede halekuperede hunde må ikke  \r\n\r\n udstilles, medmindre de er kuperet i overensstemmelse med § 14, stk. 2, eller  \r\n\r\n de regler, der er fastsat i medfør af § 14, stk. 3, 2. pkt.&#171; </P>  \r\n\r\n<P>Til § 2Af et <I>mindretal</I> (SF og EL): </P>  \r\n\r\n<P> <B>2)</B> Efter stk. 1 indsættes som nyt stykke: </P>  \r\n\r\n<P> <I>&#187;Stk. 2.</I> Forbudet mod udstilling af halekuperede hunde i §  \r\n\r\n 11, stk. 3, som affattet ved denne lovs § 1, nr. 1, gælder ikke hunde, der er  \r\n\r\n født før lovens ikrafttræden. For dansk opdrættede hunde gælder forbudet dog  \r\n\r\n for hunde, der er født efter den 1. september 1991, hvor det danske  \r\n\r\n halekuperingsforbud trådte i kraft.&#171; </P>  \r\n\r\n<P>Af et <I>mindretal</I> (S, RV og CD): </P>  \r\n\r\n<P> <B>3)</B> Efter stk. 1 indsættes som nyt stykke: </P>  \r\n\r\n<P> <I>&#187;Stk. 2.</I> Forbudet mod udstilling af halekuperede hunde i §  \r\n\r\n 11, stk. 3, som affattet ved denne lovs § 1, nr. 1, gælder ikke hunde, der er  \r\n\r\n født før lovens ikrafttræden.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 Mindretallet finder, at udstillingsforbudet kun skal gælde dansk  \r\n\r\n opdrættede hunde. Forslaget er begrundet i, at en udelukkelse af udenlandsk  \r\n\r\n opdrættede halekuperede hunde vil kunne få betydning for avlen i Danmark.  \r\n\r\n</P>  \r\n\r\n<P>Endvidere finder mindretallet, at dansk opdrættede hunde, der har fået  \r\n\r\n halen kuperet af veterinære årsager, fortsat skal kunne udstilles i Danmark.  \r\n\r\n Baggrunden herfor er, at det, at hunden får en haleskade og halen derfor skal  \r\n\r\n kuperes, er en omstændighed, som hundeejeren ikke selv er herre over. </P>  \r\n\r\n<P>Til nr. 2 Mindretallet finder, at for andre end dansk opdrættede hunde  \r\n\r\n skal udstillingsforbudet kun omfatte hunde, som er født efter lovens  \r\n\r\n ikrafttræden. </P>  \r\n\r\n<P>For dansk opdrættede hunde gælder udstillingsforbudet for hunde født efter  \r\n\r\n den 1. september 1991, hvor der blev indført halekuperingsforbud i Danmark,  \r\n\r\n uanset om de er halekuperede i lande, hvor halekupering er tilladt. </P>  \r\n\r\n<P>Til nr. 3 Mindretallet finder, at det ville være et uforholdsmæssigt  \r\n\r\n indgreb at lade udstillingsforbudet gælde for hunde, som allerede på  \r\n\r\n tidspunktet for lovens ikrafttræden er halekuperede. Det foreslås således, at  \r\n\r\n forbudet kun omfatter hunde, der er født efter lovens ikrafttræden. </P>  \r\n\r\n<P>Vedtages ændringsforslaget, vil følgende kategorier af hunde ikke være  \r\n\r\n omfattet af udstillingsforbudet: </P>  \r\n\r\n<P>1) Hunde, der er halekuperede før den 1. september 1991, hvor forbudet mod  \r\n\r\n halekupering blev indført i Danmark. (Det følger af det oprindelige  \r\n\r\n lovforslag). </P>  \r\n\r\n<P>2) Hunde, der i perioden 1. september 1991 til 1. maj 1996 ulovligt er  \r\n\r\n halekuperet her i landet. (Følger af ændringsforslaget). </P>  \r\n\r\n<P>3) Hunde, der lovligt er halekuperet i medfør af Justitsministeriets  \r\n\r\n bekendtgørelse nr. 627 af 29. august 1991 om halekupering af visse  \r\n\r\n hunderacer. Det drejer sig om 5 hunderacer: ruhåret hønsehund, korthåret  \r\n\r\n hønsehund, weimaraner, vizla og breton. (Det følger af det oprindelige  \r\n\r\n lovforslag). </P>  \r\n\r\n<P>4) Hunde, der er kuperet i udlandet før 1. maj 1996. </P>  \r\n\r\n<P>Dorte Bennedsen (S) Erling Christensen (S) Holger Graversen (S) Per  \r\n\r\n Kaalund (S) Lissa Mathiasen (S) Margrete Auken (SF) nfmd. <I>Bjørn Elmquist  \r\n\r\n (RV)</I> fmd. <I>Søren Søndergaard (EL) Sonja Albrink (CD) Birthe Rønn  \r\n\r\n Hornbech (V) Inge Dahl-Sørensen (V) Svend Aage Jensby (V) Erling Oxdam (V)  \r\n\r\n Helge Adam Møller (KF) John Vinther (KF) Gitte Seeberg (KF) Tom Behnke (FP)  \r\n\r\n</I></P>  \r\n\r\n<P>Dansk Folkeparti havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "24/04/1996"
        },
        {
            "displayName": "Accession",
            "displayValue": "199514K00185"
        },
        {
            "displayName": "Entydig dokumentidentifikation",
            "displayValue": "CL006326"
        },
        {
            "displayName": "Dato for førstegangsindlæggelse",
            "displayValue": "24/04/1996"
        },
        {
            "displayName": "Dato for indlæggelse",
            "displayValue": "24/04/1996"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "185"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}