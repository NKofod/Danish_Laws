{
    "id": 224331,
    "title": "Bekendtgørelse om ændring af bekendtgørelse om lukning og genåbning samt andre særlige restriktioner for dagtilbud, skoler og uddannelsesinstitutioner m.v. på Børne- og Undervisningsministeriets område i forbindelse med håndtering af covid-19",
    "documentTypeId": "80",
    "isSagsforlobPeriodValid": true,
    "shortName": "BEK nr 1405 af 25/06/2021",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om ændring af bekendtgørelse om lukning og genåbning samt andre særlige restriktioner for dagtilbud, skoler og uddannelsesinstitutioner m.v. på Børne- og Undervisningsministeriets område i forbindelse med håndtering af covid-19</p>\r\n<p class=\"CentreretParagraf\">§ 1</p>\r\n<p class=\"Paragraf\">I bekendtgørelse nr. 1379 af 23. juni 2021 om lukning og genåbning samt andre særlige restriktioner for dagtilbud, skoler og uddannelsesinstitutioner m.v. på Børne- og Undervisningsministeriets område i forbindelse med håndtering af covid-19 foretages følgende ændringer:</p>\r\n<p class=\"AendringMedNummer\">\r\n   <span class=\"AendringNr\">1.</span> <span class=\"Italic\">§ 6, stk. 3, </span>ophæves og i stedet indsættes:</p>\r\n<p class=\"Stk2\">\r\n   <span class=\"StkNr\" id=\"idc15ddf01-64e9-49d6-94e8-82c2b45989c7\">»Stk. 3.</span> Det er en betingelse for fysisk fremmøde eller ophold på en skole eller institution m.v. efter stk. 1 og 2, at elever, kursister, deltagere, ansatte og besøgende samt andre personer med tilknytning til efterskoler og frie fagskoler samt ungdoms- og voksenuddannelser, bortset fra ungdomsuddannelse for unge med særlige behov (STU) og undervisning efter lov om specialundervisning for voksne, har ladet sig teste for covid-19 ved en antigen- eller PCR-test, der er højest 24 timer gammel regnet fra tidspunktet, hvor testen er foretaget, jf. dog stk. 4. Ved antigentest forstås en test, der på kort tid viser, om der er immunkemisk påvisning af virusproteiner (antigener). Ved PCR-test forstås polymerase chain reaction-test.</p>\r\n<p class=\"Stk2\">\r\n   <span class=\"StkNr\" id=\"id7db3ca6e-f2dc-48e0-b9c0-7268628ebca6\">Stk. 4.</span> Stk. 3 gælder ikke for følgende:</p>\r\n<p class=\"Liste1\">\r\n   <span class=\"Liste1Nr\" id=\"id386a81cb-706d-40e9-921b-fda4d28fb7af\">1)</span> Børn under 16 år.</p>\r\n<p class=\"Liste1\">\r\n   <span class=\"Liste1Nr\" id=\"id86bcddea-38cb-4376-965c-c709ca92d862\">2)</span> Personer, der kan fremvise dokumentation udstedt og underskrevet af en kommunalt borgerservicecenter for at være undtaget fra at få foretaget en covid-19-test, jf. stk. 5. Navnet på dokumentationen skal svare til navnet på personens medbragte pas, kørekort, sundhedskort eller andet offentligt udstedt identifikationskort.</p>\r\n<p class=\"Liste1\">\r\n   <span class=\"Liste1Nr\" id=\"idd4327d14-1018-4699-8dcc-aa15391c3765\">3)</span> Personer, der tidligere har været smittet med covid-19 inden for et nærmere bestemt tidsrum, i det omfang de kan fremvise dokumentation for et positivt undersøgelsesresultat, som er foretaget ved PCR-test for covid-19, og som på fremvisningstidspunktet er mindst 14 dage og højst 8 måneder gammelt.</p>\r\n<p class=\"Liste1\">\r\n   <span class=\"Liste1Nr\" id=\"ide3cbe91b-70ee-43de-b94e-754eb5c7aa03\">4)</span> Personer, der kan fremvise dokumentation for et påbegyndt vaccinationsforløb mod covid-19, hvor et vaccinationsforløb mod covid-19 anses for påbegyndt mindst 14 dage og højest 42 dage efter den første dosis.</p>\r\n<p class=\"Liste1\">\r\n   <span class=\"Liste1Nr\" id=\"idb9a7c5e0-84b5-4d89-b6b3-36a08fbe8d4d\">5)</span> Personer, der kan fremvise dokumentation for et gennemført vaccinationsforløb mod covid-19. Kræver et vaccinationsforløb mod covid-19 to eller flere doser, anses det for gennemført umiddelbart efter den afsluttende dosis. Kræver et vaccinationsforløb mod covid-19 alene én dosis, anses det for gennemført 14 dage efter denne ene dosis.</p>\r\n<p class=\"Stk2\">\r\n   <span class=\"StkNr\" id=\"id9e35eef1-42e1-4349-9a54-de19c00a531a\">Stk. 5.</span> De kommunale borgerservicecentre udsteder dokumentation til personer, der sammen med et medbragt pas, kørekort, sundhedskort eller andet offentligt udstedt identitetskort, indleverer en erklæring på tro og love om, at personen af medicinske årsager eller som følge af en fysisk eller psykisk funktionsnedsættelse ikke bør få foretaget en covid-19-test. Dokumentationen er gyldig i 3 måneder fra udstedelsen. Sundhedsministeriet stiller den erklæring på tro og love, der skal anvendes efter 1. pkt., til rådighed. Erklæringen skal indeholde en udtømmende oplistning af de årsager, der kan føre til undtagelse for covid-19-test efter stk. 4, nr. 2.</p>\r\n<p class=\"Stk2\">\r\n   <span class=\"StkNr\" id=\"id7ee197e6-2f29-4f6c-9e20-28e172ecfc61\">Stk. 6.</span> Dokumentation for covid-19-testen kan foreligge både i papirformat og elektronisk. Af dokumentationen for covid-19-testen skal følgende oplysninger fremgå:</p>\r\n<p class=\"Liste1\">\r\n   <span class=\"Liste1Nr\" id=\"id3f81beae-4c6c-4657-9558-822224d69c36\">1)</span> Den pågældende persons navn svarende til navnet på personens medbragte pas, kørekort, sundhedskort eller andet offentligt udstedt identitetskort. 1. pkt. gælder ikke for dokumentation ved fremvisning af sundhedsmyndighedernes app ”Coronapas”, hvor skærmen viser ”Gyldigt i Danmark” kombineret med bevægelige elemeter på skærmen eller ved verifikation i form af scanning af QR-koden i appen, hvor skærmen viser ”Gyldigt i Danmark” samt af sundhedsmyndighedernes app ”MinSundhed” med bevægelige elementer, der beskytter mod kopiering fra appen.</p>\r\n<p class=\"Liste1\">\r\n   <span class=\"Liste1Nr\" id=\"id5dfedae9-8982-43f9-be05-90f99f877d92\">2)</span> Tidspunktet for testtagningen.</p>\r\n<p class=\"Liste1\">\r\n   <span class=\"Liste1Nr\" id=\"id8e5d9b82-4d9c-40bc-97b6-b37851861b2a\">3)</span> Resultatet af testen.</p>\r\n<p class=\"Stk2\">\r\n   <span class=\"StkNr\" id=\"idfbe1aaac-452f-48c1-83e0-8b0d2026db6d\">Stk. 7.</span> Det er en betingelse for, at skolen eller institutionen m.v. kan modtage en elev, kursist eller deltager samt besøgende og andre personer med tilknytning hertil, som er omfattet af stk. 3, at skolen eller institutionen mindst to gange ugentligt gennemfører kontrol af, at de elever, kursister og deltagere samt andre personer med tilknytning til skolen eller institutionen, der kan fremmøde fysisk, opfylder betingelsen i stk. 3, medmindre de er undtaget efter stk. 4. Enhver fremmødt elev, kursist og deltager samt besøgende og andre personer med tilknytning til skolen eller institutionen skal med henblik herpå til enhver tid og efter skolens eller institutionens anvisninger herom fremvise dokumentation for sin opfyldelse af betingelsen i stk. 3, jf. dog stk. 4.</p>\r\n<p class=\"Stk2\">\r\n   <span class=\"StkNr\" id=\"idfad1fe04-892f-4b5c-99c2-47a078bb6c76\">Stk. 8.</span> Kan der ikke fremvises dokumentation for en covid-19-test med et negativt testresultat, jf. stk. 3-7, kan der ske bortvisning fra lokaliteten.«</p>\r\n<p class=\"AendringMedNummer\">\r\n   <span class=\"AendringNr\">2.</span> <span class=\"Italic\">§§ 7</span> og <span class=\"Italic\">8 </span>ophæves.</p>\r\n<p class=\"AendringMedNummer\">\r\n   <span class=\"AendringNr\">3.</span> <span class=\"Italic\">§ 7, stk. 2-4, </span>ophæves og i stedet indsættes:</p>\r\n<p class=\"Stk2\">\r\n   <span class=\"StkNr\" id=\"id1b9af5ee-59dd-42cf-8072-7addaa8c0b17\">»Stk. 2.</span> En person omfattet af stk. 1 skal kunne dokumentere, at vedkommende har opnået et negativt undersøgelsesresultat ved gennemførelse af en antigentest for covid-19 inden for de seneste 72 timer eller en PCR-test for covid-19 inden for de seneste 96 timer, dog højst to gange jævnt fordelt over de seneste syv dage, jf. dog stk. 3. Ved antigentest forstås en test, der på kort tid viser, om der er immunkemisk påvisning af virusproteiner (antigener). Ved PCR-test forstås polymerase chain reaction-test.</p>\r\n<p class=\"Stk2\">\r\n   <span class=\"StkNr\" id=\"id030de092-bd7b-476c-a4c1-f62ccba0ce1c\">Stk. 3.</span> Stk. 1 gælder ikke for følgende:</p>\r\n<p class=\"Liste1\">\r\n   <span class=\"Liste1Nr\" id=\"id0eee5e78-eed1-4beb-be74-b99bfaed8227\">1)</span> Børn under 16 år.</p>\r\n<p class=\"Liste1\">\r\n   <span class=\"Liste1Nr\" id=\"id50fd68a9-88c3-451a-a409-1dcc68a77ab2\">2)</span> Personer, der kan fremvise dokumentation udstedt og underskrevet af en kommunalt borgerservicecenter for at være undtaget fra at få foretaget en covid-19-test, jf. stk. 4. Navnet på dokumentationen skal svare til navnet på personens medbragte pas, kørekort, sundhedskort eller andet offentligt udstedt identifikationskort.</p>\r\n<p class=\"Liste1\">\r\n   <span class=\"Liste1Nr\" id=\"id489c25fa-31c7-4490-9b98-4b79c5e7653f\">3)</span> Personer, der tidligere har været smittet med covid-19 inden for et nærmere bestemt tidsrum, i det omfang de kan fremvise dokumentation for et positivt undersøgelsesresultat, som er foretaget ved PCR-test for covid-19, og som på fremvisningstidspunktet er mindst 14 dage og højst 8 måneder gammelt.</p>\r\n<p class=\"Liste1\">\r\n   <span class=\"Liste1Nr\" id=\"id1021cb42-d6ba-47d3-95dc-586350c10b74\">4)</span> Personer, der kan fremvise dokumentation for et påbegyndt vaccinationsforløb mod covid-19, hvor et vaccinationsforløb mod covid-19 anses for påbegyndt mindst 14 dage og højest 42 dage efter den første dosis.</p>\r\n<p class=\"Liste1\">\r\n   <span class=\"Liste1Nr\" id=\"id5044305d-9e57-48f2-bb2a-4260f478f1af\">5)</span> Personer, der kan fremvise dokumentation for et gennemført vaccinationsforløb mod covid-19. Kræver et vaccinationsforløb mod covid-19 to eller flere doser, anses det for gennemført umiddelbart efter den afsluttende dosis. Kræver et vaccinationsforløb mod covid-19 alene én dosis, anses det for gennemført 14 dage efter denne ene dosis.«</p>\r\n<p class=\"Rykningsklausul\">Stk. 5-8 bliver herefter stk. 4-7.</p>\r\n<p class=\"AendringMedNummer\">\r\n   <span class=\"AendringNr\">4.</span> I <span class=\"Italic\">§ 7, stk. 5, 3. pkt., </span>der bliver stk. 4, 3. pkt., ændres »stk. 4, nr. 2« til: »stk. 3, nr. 2«.</p>\r\n<p class=\"AendringMedNummer\">\r\n   <span class=\"AendringNr\">5.</span> I <span class=\"Italic\">§ 7, stk. 8, </span>der bliver stk. 7, ændres »stk. 3 eller 4« til: »stk. 3« og »stk. 3 og 4« ændres til: »stk. 3«.</p>\r\n<p class=\"AendringMedNummer\">\r\n   <span class=\"AendringNr\">6.</span> <span class=\"Italic\">§ 9, stk. 1, 1. pkt., </span>affattes således:</p>\r\n<p class=\"Stk2\"> »Efterskoler og frie fagskoler skal have kapacitet på skolen eller institutionen til at gennemføre undersøgelse for covid-19, jf. stk. 3-5 og §§ 10-12, af elever, kursister, deltagere og ansatte.«</p>\r\n<p class=\"AendringMedNummer\">\r\n   <span class=\"AendringNr\">7.</span> I <span class=\"Italic\">§ 16, stk. 2, </span>ændres »5. juli 2021« til: »1. september 2021«.</p>\r\n<p class=\"CentreretParagraf\">§ 2</p>\r\n<p class=\"Stk2\">\r\n   <span class=\"StkNr\">Stk. 1.</span> Bekendtgørelsen træder i kraft den 1. juli 2021, jf. dog stk. 2.</p>\r\n<p class=\"Stk2\">\r\n   <span class=\"StkNr\">Stk. 2.</span> § 1, nr. 1, 2 og 6, træder i kraft den 1. august 2021.</p><div class=\"Givet\" id=\"Givet\"><p class=\"Givet\" align=\"center\">Børne- og Undervisningsministeriet, den 25. juni 2021</p><p class=\"Sign1\" align=\"center\">Pernille Rosenkrantz-Theil</p><p class=\"Sign2\" align=\"right\">/ Rikke Nørregaard</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/06/2021"
        },
        {
            "displayName": "Accession",
            "displayValue": "B20210140505"
        },
        {
            "displayName": "Entydig dokumentidentifikation",
            "displayValue": "DA000600"
        },
        {
            "displayName": "Dato for førstegangsindlæggelse",
            "displayValue": "26/06/2021"
        },
        {
            "displayName": "Dato for indlæggelse",
            "displayValue": "26/06/2021"
        },
        {
            "displayName": "Dokumenttype",
            "displayValue": "Ændringsbekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1405"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "25/06/2021"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Børne- og Undervisningsmin., j.nr. 21/12712"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}