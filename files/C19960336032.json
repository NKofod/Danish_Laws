{
    "id": 82130,
    "title": "At-meddelelse nr. 2.04.3 af juni 1996, erstatter september 1994 Transportable personløftere med arbejdsstandplads ",
    "documentTypeId": "720",
    "isSagsforlobPeriodValid": false,
    "shortName": "MED nr 3360 af 01/06/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>At-meddelelse nr. 2.04.3 af juni 1996, erstatter  \r\n\r\n september 1994 Transportable personløftere med arbejdsstandplads </H1>  \r\n\r\n<P></P>  \r\n\r\n<BR>  \r\n\r\n<P>Denne At-meddelelse oplyser om transportable personløftere med  \r\n\r\n arbejdsstandplads, bortset fra transportable personløftere til  \r\n\r\n brandsluknings- og redningsarbejde. </P>  \r\n\r\n<P>Transportable personløftere med arbejdsstandplads er beregnet til at løfte  \r\n\r\n personer og materialer til ønsket arbejdshøjde for udførelse af montage,  \r\n\r\n reparation og andet midlertidigt arbejde. De består af en arbejdsplatform  \r\n\r\n eller arbejdskurv, som er monteret på et motordrevet køretøj eller  \r\n\r\n transportabel undervogn, og som ved en maskinelt drevet løfteindretning kan  \r\n\r\n indstilles i ønsket højde og position. </P>  \r\n\r\n<P>Indrettes andre redskaber, som fx mobilkraner, lastbilmonterede kraner og  \r\n\r\n entreprenørmaskiner, til personløft med en arbejdsstandplads direkte  \r\n\r\n fastgjort til redskabets bevægelige udliggerarm, skal redskabet sikkerheds-  \r\n\r\n og sundhedsmæssigt være indrettet mindst lige så forsvarligt som en  \r\n\r\n transportabel personløfter med arbejdsstandplads. </P>  \r\n\r\n<P>Transportable personløftere med arbejdsstandplads skal opfylde  \r\n\r\n arbejdsmiljølovgivningens bestemmelser for tekniske hjælpemidler. Ud fra  \r\n\r\n disse bestemmelser stilles efter Arbejdstilsynets administrative praksis  \r\n\r\n følgende krav: </P>  \r\n\r\n<P> <B>Brugsanvisning</B>  </P>  \r\n\r\n<P>Ved enhver levering (salg, udlejning og udlån) skal der medfølge  \r\n\r\n skriftlige anvisninger på dansk om betjening, brug og vedligeheldelse. </P>  \r\n\r\n<P>Brugsanvisningen skal altid opbevares ved personløfteren. </P>  \r\n\r\n<P> <B>Anmeldelse</B>  </P>  \r\n\r\n<P>En transportabel personløfter skal anmeldes til den lokale  \r\n\r\n arbejdstilsynskreds før ibrugtagning første gang for hver ny ejer. </P>  \r\n\r\n<P>Ny anmeldelse for samme ejer skal også foretages før ibrugtagning efter  \r\n\r\n væsentlig ombygning eller reparation, og hvis der i forbindelse med ny  \r\n\r\n opstilling af personløfteren foretages væsentligt monteringsarbejde. </P>  \r\n\r\n<P>Dokumentation for anmeldelsen skal fremgå af journalen. </P>  \r\n\r\n<P>Anmeldelsen foretages på en særlig blanket, som kan rekvireres hos  \r\n\r\n Arbejdstilsynet (form. nr. B 83.93). </P>  \r\n\r\n<P> <B>Journal</B>  </P>  \r\n\r\n<P>På eller i nærheden af enhver personløfter skal der findes en journal.  \r\n\r\n</P>  \r\n\r\n<P>Det skal af journalen fremgå, præcis hvilken personløfter den hører til.  \r\n\r\n</P>  \r\n\r\n<P>Journalen skal bl.a. indeholde: </P>  \r\n\r\n<P CLASS=PUNKT> <B>1.</B> Dokumentation for undersøgelse af personløfterens  \r\n\r\n stabilitet. </P>  \r\n\r\n<P CLASS=PUNKT> <B>2.</B> Dokumentation for belastningsprøver. </P>  \r\n\r\n<P CLASS=PUNKT> <B>3.</B> Dokumentation for anmeldelser. </P>  \r\n\r\n<P CLASS=PUNKT> <B>4.</B> Certifikat for bæremidler. </P>  \r\n\r\n<P CLASS=PUNKT> <B>5.</B> Oplysning om eftersyn og evt. konstaterede fejl og  \r\n\r\n mangler, samt hvilke forholdsregler der er taget, herunder det næste  \r\n\r\n eftersyn. </P>  \r\n\r\n<P CLASS=PUNKT> <B>6.</B> Oplysninger om reparationer af sikkerheds- og  \r\n\r\n sundhedsmæssig betydning, samt hvilke forholdsregler der er taget, før  \r\n\r\n personløfteren igen tages i brug. </P>  \r\n\r\n<P CLASS=PUNKT> <B>7.</B> Oplysninger om udskiftning af bæremidler. </P>  \r\n\r\n<P CLASS=PUNKT> <B>8.</B> Oplysninger om Arbejdstilsynets påbud vedrørende  \r\n\r\n personløfteren. </P>  \r\n\r\n<P>Det skal tydeligt fremgå, hvem der er ansvarlig for de enkelte  \r\n\r\n oplysninger, der indføres i journalen. </P>  \r\n\r\n<P>Personløfterjournal kan købes hos Industriens Forlag, best. nr. 5132-01, -  \r\n\r\n se også At-anvisning nr. 2.3.0.2. </P>  \r\n\r\n<P> <B>Belastningsprøve</B>  </P>  \r\n\r\n<P>En transportabel personløfter skal i forbindelse med anmeldelsen have  \r\n\r\n været underkastet en statisk prøvebelastning. </P>  \r\n\r\n<P>Attest for prøvebelastningen skal opbevares i journalen. </P>  \r\n\r\n<P>En personløfter skal normalt prøvebelastes statisk med 50%, dog mindst 100  \r\n\r\n kg, over største tilladte arbejdsbelastning, medmindre andet fremgår af  \r\n\r\n leverandørens brugsanvisning. </P>  \r\n\r\n<P>En dynamisk belastningsprøve skal normalt gennemføres med en prøvelast på  \r\n\r\n 25% over største tilladte arbejdsbelastning. </P>  \r\n\r\n<P>Se også At-anvisning nr. 2.3.0.3 om belastningsprøver. </P>  \r\n\r\n<P> <B>Indretning</B>  </P>  \r\n\r\n<P>Arbejdspladsen (kurv eller platform) skal på alle sider have en 1 m høj  \r\n\r\n indhegning. Den kan bestå af egnet plademateriale eller af et fast, solidt  \r\n\r\n rækværk med mindst en knæliste og en 150 mm høj fodliste, der slutter tæt til  \r\n\r\n gulvet. </P>  \r\n\r\n<P>Som sikring mod at personer kan glide ud, eller at værktøj og materialer  \r\n\r\n kan falde ned, kan rækværket være udfyldt med plade eller tæt og solidt net.  \r\n\r\n</P>  \r\n\r\n<P>For at undgå klemning af hænderne skal der være anbragt en håndliste 100  \r\n\r\n mm inden for og 100 mm over indhegningens overkant. </P>  \r\n\r\n<P>Låge i indhegning må ikke åbne udad. Den skal være selvlukkende og  \r\n\r\n forsynet med solidt og automatisk virkende lukketøj. </P>  \r\n\r\n<P>Standpladsen skal være forsynet med forankringspunkter for fastgørelse af  \r\n\r\n personlige værnemidler - sikkerhedsliner - til sikring mod fald for det antal  \r\n\r\n personer, der kan befinde sig på standpladsen. </P>  \r\n\r\n<P>Standpladsens gulv skal være skridsikkert og have afløb for regnvand. Der  \r\n\r\n må dog ikke findes åbninger i gulvet, som værktøj eller materialer kan falde  \r\n\r\n ned igennem. </P>  \r\n\r\n<P>Standpladsens gulv skal altid være vandret. </P>  \r\n\r\n<P>Der skal være let adgang til standpladsen. Er den i laveste stilling mere  \r\n\r\n end 500 mm over terræn eller køretøjets lad, skal der være en fast anbragt  \r\n\r\n trappe eller stige med håndliste eller anden støttemulighed. </P>  \r\n\r\n<P>Umiddelbart ved adgangen til standpladsen skal der være en tydelig  \r\n\r\n angivelse af den største tilladte belastning. </P>  \r\n\r\n<P>Belastningen skal udtrykkes som </P>  \r\n\r\n<P> <B>maksimalt tilladt belastning i kg</B>  </P>  \r\n\r\n<P>og som </P>  \r\n\r\n<P> <B>tilladte antal personer + øvrige belastning.</B>  </P>  \r\n\r\n<P>Vægten af en person regnes til 85 kg. </P>  \r\n\r\n<P>Standpladsen skal findes et tydeligt skilt med kortfattet brugsforskrift.  \r\n\r\n</P>  \r\n\r\n<P>Hvis det er en forudsætning for brugen, at undervognen står vandret, skal  \r\n\r\n der være libelle, lod eller anden indretning til kontrol af den vandrette  \r\n\r\n stilling. Det skal være muligt at justere stillingen. </P>  \r\n\r\n<P>På personløftere, hvis stabilitet er afhængig af støttebenenes placering,  \r\n\r\n må arbejdsstandpladsen ikke kunne bringes i arbejdsstilling, medmindre  \r\n\r\n støttebenene er i støttende stilling. </P>  \r\n\r\n<P>Løftere, der skal benyttes på et færdselsareal, skal have gult  \r\n\r\n advarselsblink. </P>  \r\n\r\n<P>De dele af løfteren, som kan frembyde fare, bør være malet med gule og  \r\n\r\n sorte advarselsstriber eller røde og hvide striber. Det gælder for eksempel  \r\n\r\n selve standpladsen, støttebenene og de dele, der kan svinge ud eller sænkes  \r\n\r\n så langt ned, at de kan ramme personer eller kan blive påkørt. </P>  \r\n\r\n<P> <B>Betjeningsorganer</B>  </P>  \r\n\r\n<P>Styring af arbejdsstandpladsens bevægelser må under arbejdets udførelse  \r\n\r\n kun ske med betjeningsorganer på arbejdsstandpladsen. </P>  \r\n\r\n<P>Betjeningsorganerne skal virke, så bevægelsen standser, når  \r\n\r\n betjeningsorganet slippes (dødmandskanpfunktion). </P>  \r\n\r\n<P>Betjeningsgreb skal bevæges i samme retning, som den bevægelse de styrer.  \r\n\r\n</P>  \r\n\r\n<P>Betjeningsorganer skal være placeret og udformet, så utilsigtet påvirkning  \r\n\r\n er forhindret. For eksempel skal trykknapper være forsænket eller forsynet  \r\n\r\n med krave. </P>  \r\n\r\n<P>Betjeningsorganernes funktion skal være angivet ved let forståelige  \r\n\r\n piktogrammer (symboler) eller dansk tekst. </P>  \r\n\r\n<P>Energitilførslen skal kunne afbrydes, for eksempel med nøgleafbryder, for  \r\n\r\n at forhindre uvedkommende i at benytte løfteren. </P>  \r\n\r\n<P>Der skal være nødstop ved betjeningsstedet på eldrevne eller elstyrede  \r\n\r\n personløftere. </P>  \r\n\r\n<P>PÅ undervogn eller køretøj skal der være en indretning til at sænke  \r\n\r\n standpladsen i nødstilfælde. Indretningen skal være sikret imod betjening af  \r\n\r\n uvedkommende, og dens funktion skal være tydeligt markeret. </P>  \r\n\r\n<P> <B>Brug</B>  </P>  \r\n\r\n<P>Leverandørens anvisninger skal følges. </P>  \r\n\r\n<P>Ved opstilling skal det sikres, at underlaget kan bære. For løftere med  \r\n\r\n støtteben kan ekstra underlag under støttebenene være påkrævet. </P>  \r\n\r\n<P>Ved opstilling på færdselsområde skal der etableres trafikafmærkning efter  \r\n\r\n vejmyndighedens og politiets bestemmelser. </P>  \r\n\r\n<P>Pas på elledninger. </P>  \r\n\r\n<P>Personer på arbejdsstandplads skal anvende faldsikringsudstyr bestående af  \r\n\r\n sikkerhedssele og sikkerhedsline. </P>  \r\n\r\n<P>Ved enhver indstillingsmanøvre med standpladsen - især ved sænkning - skal  \r\n\r\n føreren sikre sig, at der ikke er personer så nær løfteren, at de kan komme i  \r\n\r\n fare. </P>  \r\n\r\n<P>Løfteren må kun benyttes, når der på stedet er en person, som i en  \r\n\r\n nødsituation kan sænke standpladsen. </P>  \r\n\r\n<P>Arbejdsstandpladsen på transportable personløftere må ikke forlades, når  \r\n\r\n denne befinder sig i løftet stilling. </P>  \r\n\r\n<P>Transportable personløftere må normalt kun flyttes med ubemandet  \r\n\r\n standplads i transportstilling. </P>  \r\n\r\n<P>Der er dog to undtagelser: </P>  \r\n\r\n<P CLASS=PUNKT> <B>1.</B> Køretøjer, som har standplads, der kun kan løftes  \r\n\r\n lodret, og som er tilstrækkeligt stabile uden støtteben, må flyttes med hævet  \r\n\r\n og bemandet standplads over korte strækninger, når </P>  \r\n\r\n<P>- underlaget er jævnt og bæredygtigt </P>  \r\n\r\n<P>- standpladsens gulv er højst 2 m over kørebanen </P>  \r\n\r\n<P>- den fri højde over standpladsen er mindst 2 m. </P>  \r\n\r\n<P CLASS=PUNKT> <B>2.</B> Motorkøretøjer, som har tredimensionalt bevægelig  \r\n\r\n standplads må flyttes med hævet og bemandet standplads på følgende  \r\n\r\n betingelser: </P>  \r\n\r\n<P>Det skal fremgå af leverandørens forskrifter, at personløfterens  \r\n\r\n stabilitet tillader denne anvendelse. </P>  \r\n\r\n<P>Det skal være automatisk sikret, at standpladsen ikke kan føres hen i  \r\n\r\n stillinger, hvor stabiliteten kun kan sikres ved brug af støtteben. </P>  \r\n\r\n<P>Kørehastigheden må højst være 5 km i timen. </P>  \r\n\r\n<P>Der skal være telefon- eller radioforbindelse mellem en person på  \r\n\r\n standpladsen og føreren af køretøjet. </P>  \r\n\r\n<P>Underlagetskal være jævnt og bæredygtigt. </P>  \r\n\r\n<P>Føreren af køretøjet skal hvae frit udsyn fremad og opad. </P>  \r\n\r\n<P> <B>Unge under 18 år</B>  </P>  \r\n\r\n<P>Unge under 18 år må ikke beskæftiges som fører eller operatør og må ikke  \r\n\r\n udføre arbejde i arbejdskurv over 5 meters højde. </P>  \r\n\r\n<P> <B>Vedligeholdelse</B>  </P>  \r\n\r\n<P>Under reparations- og vedligeholdelsesarbejder skal standpladsen være i  \r\n\r\n transportstilling eller understøttet af en forsvarlig blokeringsanordning.  \r\n\r\n</P>  \r\n\r\n<P>Konstateres væsentlige fejl og mangler ved personløfteren, skal den tages  \r\n\r\n ud af brug og må ikke benyttes, før den er bragt i orden. </P>  \r\n\r\n<P>Reparation go vedligeholdelse må kun udføres af sagkyndige, og  \r\n\r\n leverandørens anvisninger i så henseende skal følges. </P>  \r\n\r\n<P>Mindst een gang hver 12. måned skal personløfteren gennemgå et  \r\n\r\n hovedeftersyn, afprøves og prøvebelastes af leverandøren eller anden  \r\n\r\n sagkyndig. </P>  \r\n\r\n<P>Eftersyn, afprøvninger, prøvebelastninger og eventuelle reparationer skal  \r\n\r\n dokumenteres i journalen. </P>  \r\n\r\n<P>Tilsvarende eftersyn skal foretages af en brugt personløfter, inden ny  \r\n\r\n ejer tager den i brug. </P>  \r\n\r\n<P>Se også At-anvisning nr. 2.3.0.2 og At-meddelelse nr. 2.02.11. </P>  \r\n\r\n<P>Jens Andersen </P>  \r\n\r\n<P>--------------------------------------------------------------------- </P>  \r\n\r\n<P> <B>Baggrund:</B>  </P>  \r\n\r\n<P>- Bekendtgørelse om indretrning af tekniske hjælpemidler </P>  \r\n\r\n<P>- Bekendtgørelse om anvendelse af tekniske hjælpemidler </P>  \r\n\r\n<P>- Bekendtgørelse om unges farlige arbejde </P>  \r\n\r\n<P>--------------------------------------------------------------------- </P>  \r\n\r\n<P>Nummer og dato på nævnte bekendtgørelser findes i At-meddelelse nr.  \r\n\r\n 0.02.1, der indeholder en fuldstændig fortegnelse over gældende love,  \r\n\r\n bekendtgørelser og At-anvisninger om arbejdsmiljø. </P>  \r\n\r\n</DIV>",
    "isHistorical": true,
    "editorialNotes": [
        "I At-meddelelse 0.01.1 findes en fortegnelse over gældende At-meddelelser."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19960336032"
        },
        {
            "displayName": "Entydig dokumentidentifikation",
            "displayValue": "CM041466"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "09/10/2015"
        },
        {
            "displayName": "Dokumenttype",
            "displayValue": "Meddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3360"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "01/06/1996"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "1995-242-184"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}