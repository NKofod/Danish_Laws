{
    "id": 112849,
    "title": "1985 LSF 267   FORSLAG TIL LOV OM FORLÆNGELSE AF FORSØG MED LOKAL FJERNSYNSVIRKSOMHED  ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 267",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 267 </P>  \r\n\r\n<P></P>  \r\n\r\n<P>Forslag til Lov om forlængelse af forsøg med lokal fjernsynsvirksomhed  \r\n\r\n</P>  \r\n\r\n<P></P>  \r\n\r\n<P>Fremsat af ministeren for kulturelle anliggender </P>  \r\n\r\n<P></P>  \r\n\r\n<P>den 14. maj 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>Den forsøgsmæssige fjernsynsvirksomhed i lokale områder, der er </P>  \r\n\r\n<P>iværksat i medfør af § 1, stk. 2, og § 2, stk. 2, i lov om radio- </P>  \r\n\r\n<P>og fjernsynsvirksomhed, som affattet ved lov nr. 249 af 27. maj </P>  \r\n\r\n<P>1981, vil kunne fortsætte på de hidtil gældende vilkår indtil den </P>  \r\n\r\n<P>30. september 1987. </P>  \r\n\r\n<P>§ 2 </P>  \r\n\r\n<P>Loven træder i kraft den 1. oktober 1986. </P>  \r\n\r\n<P>Oprindeligt fremsat lovforslag </P>  \r\n\r\n<P>Blad nr 878 </P>  \r\n\r\n<P>§ 1 </P>  \r\n\r\n<P>Den forsøgsmæssige fjernsynsvirksomhed i lokale områder, der er </P>  \r\n\r\n<P>iværksat i medfør af § 1, stk. 2, og § 2, stk. 2, i lov om radio- </P>  \r\n\r\n<P>og fjernsynsvirksomhed, som affattet ved lov nr. 249 af 27. maj </P>  \r\n\r\n<P>1981, vil kunne fortsætte på de hidtil gældende vilkår indtil den </P>  \r\n\r\n<P>30. september 1987. </P>  \r\n\r\n<P>§ 2 </P>  \r\n\r\n<P>Loven træder i kraft den 1. oktober 1986. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Ministeren for kulturelle anliggender har den 30. januar 1986 fremsat </P>  \r\n\r\n<P>et forslag til lov om ændring af lov om radio- og </P>  \r\n\r\n<P>fjernsynsvirksomhed (lokal radio- og fjernsynsvirksomhed), L 168 </P>  \r\n\r\n<P>(se Folketingstidende 1985-86, sp. 6276 og 7120). Det har været </P>  \r\n\r\n<P>hensigten med dette lovforslag på visse punkter at supplere de </P>  \r\n\r\n<P>regler om lokal radiovirksomhed, der blev vedtaget i december 1985 </P>  \r\n\r\n<P>(lov nr. 589 af 19. december 1985), samt at indføre regler om en </P>  \r\n\r\n<P>varig ordning vedrørende lokal fjernsynsvirksomhed. </P>  \r\n\r\n<P>Med henblik på at sikre en periode, hvori overgangen fra </P>  \r\n\r\n<P>forsøgsmæssig til varig lokal radiovirksomhed kunne foregå på en </P>  \r\n\r\n<P>smidig måde efter 1. april 1986, samt tid til en afklaring af </P>  \r\n\r\n<P>spørgsmålet om en permanent ordning for lokal-tv, fremsatte </P>  \r\n\r\n<P>ministeren for kulturelle anliggender endvidere den 12. marts 1986 </P>  \r\n\r\n<P>et forslag til lov om forlængelse af forsøg med lokal radio- og </P>  \r\n\r\n<P>fjernsynsvirksomhed, L 201. Forslaget er vedtaget og stadfæstet </P>  \r\n\r\n<P>som lov nr. 172 af 25. marts 1986 (se Folketingstidende 1985-86, </P>  \r\n\r\n<P>sp. 7830, 8319, 8584 og 8760). </P>  \r\n\r\n<P>De igangværende forsøg med lokal fjernsynsvirksomhed kan herefter </P>  \r\n\r\n<P>fortsætte indtil den 30. september 1986. </P>  \r\n\r\n<P>Under forhandlingerne om de nye regler har det vist sig ønskeligt at </P>  \r\n\r\n<P>gennemføre nærmere undersøgelser af det økonomiske grundlag og de </P>  \r\n\r\n<P>organisatoriske former inden for lokal radio- og </P>  \r\n\r\n<P>fjernsynsvirksomhed. Man har i denne forbindelse fundet det </P>  \r\n\r\n<P>ønskeligt at få en nærmere belysning af, hvilken rolle </P>  \r\n\r\n<P>reklamefinansiering vil kunne spille samt af konsekvenserne af den </P>  \r\n\r\n<P>af justitsministeren besluttede stramning af reglerne om offentlig </P>  \r\n\r\n<P>bortlodning (bingo). </P>  \r\n\r\n<P>Endvidere har man fundet det ønskeligt at der - i samarbejde med </P>  \r\n\r\n<P>repræsentanter for dagspressen - sker en belysning af dennes </P>  \r\n\r\n<P>placering i lokal radio- og fjernsynsvirksomhed. Organisationernes </P>  \r\n\r\n<P>placering i denne virksomhed skal endvidere indgå i </P>  \r\n\r\n<P>undersøgelserne. </P>  \r\n\r\n<P>I disse skal i øvrigt i videst mulig omfang indgå materiale både fra </P>  \r\n\r\n<P>forsøgsordningen og fra igangsætningen af den varige ordning </P>  \r\n\r\n<P>vedrørende lokal radiovirksomhed. </P>  \r\n\r\n<P>Medens undersøgelserne udføres, bør der ikke gennemføres ændringer i </P>  \r\n\r\n<P>lovgivningen om lokal radio- og fjernsynsvirksomhed. Dette </P>  \r\n\r\n<P>indebærer, at reglerne om radio opretholdes i den form, hvori de </P>  \r\n\r\n<P>er vedtaget i december 1985, og at man for tv's vedkommende </P>  \r\n\r\n<P>opretholder lovhjemlen for de igangværende forsøgsprojekter i </P>  \r\n\r\n<P>endnu et år udover den 30. september 1986. Denne periode er </P>  \r\n\r\n<P>fastsat for at sikre, at der efter vedtagelsen af lovgivning om en </P>  \r\n\r\n<P>permanent ordning vil være en periode på mindst 6 måneder til </P>  \r\n\r\n<P>eventuel afvikling af projekterne. </P>  \r\n\r\n<P>Undersøgelsen gennemføres af kulturministeriet, således at den </P>  \r\n\r\n<P>afsluttes omkring årsskiftet 1986-87. Undersøgelsen skal danne </P>  \r\n\r\n<P>grundlag for en fremlæggelse i begyndelsen af 1987 af forslag til </P>  \r\n\r\n<P>en samlet lovgivning for lokal radio- og fjernsynsvirksomhed. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00267"
        },
        {
            "displayName": "Entydig dokumentidentifikation",
            "displayValue": "CL006251"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "267"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}