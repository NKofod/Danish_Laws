{
    "id": 106043,
    "title": "1985 BSF 83   FORSLAG TIL FOLKETINGSBESLUTNING OM RET TIL TJENESTEFRIHED UDEN LØN FOR   ÆGTEFÆLLER OG SAMLEVERE TIL PERSONER UDSENDT TIL UDLANDET FOR   UDENRIGSTJENESTEN ELLER INTERNATIONALE ORGANISATIONER ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 83",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 83 </P>  \r\n\r\n<P></P>  \r\n\r\n<P>Forslag til folketingsbeslutning om ret til tjenestefrihed uden løn for  \r\n\r\n ægtefæller og samlevere til personer udsendt til udlandet for  \r\n\r\n udenrigstjenesten eller internationale organisationer </P>  \r\n\r\n<P></P>  \r\n\r\n<P>Fremsat af Pelle Voigt (SF) Ingerlise Koefoed (SF) Gert Petersen (SF)  \r\n\r\n Riishøj (SF) Ebba Strange (SF) </P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte forslag til lov om </P>  \r\n\r\n<P>ret til tjenestefrihed uden løn for ægtefæller og samlevere til </P>  \r\n\r\n<P>personer, der udsendes til udlandet </P>  \r\n\r\n<P>a) for udenrigstjenesten, </P>  \r\n\r\n<P>b) som led i Danmarks statslige udviklingssamarbejde med </P>  \r\n\r\n<P>udviklingslandene eller </P>  \r\n\r\n<P>c) for at gøre tjeneste ved internationale organisationer, som </P>  \r\n\r\n<P>Danmark deltager i eller samarbejder med. </P>  \r\n\r\n<P>Tjenestefriheden skal i sidstnævnte tilfælde maksimalt kunne udgøre 5 </P>  \r\n\r\n<P>år. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Danmark er på grund af sin størrelse og store økonomiske afhængighed </P>  \r\n\r\n<P>af samhandel og andre relationer med udlandet i højere grad end </P>  \r\n\r\n<P>mange andre lande nødt til at opretholde en relativt stor </P>  \r\n\r\n<P>udenrigstjeneste og en stærk grad af deltagelse i arbejdet i de </P>  \r\n\r\n<P>mange internationale organisationer. </P>  \r\n\r\n<P>Et meget væsentligt problem for de mennesker, som rent fysisk </P>  \r\n\r\n<P>varetager den meget vigtige side af Danmarks profil over for </P>  \r\n\r\n<P>omverdenen, er imidlertid de ofte uoverstigelige vanskeligheder, </P>  \r\n\r\n<P>det indebærer for et parforhold eller en familie, at den ene part </P>  \r\n\r\n<P>i forholdet må indstille sig på helt at opgive en selvstændig </P>  \r\n\r\n<P>karriere eller et arbejde, hvis ikke udstationeringen på Danmarks </P>  \r\n\r\n<P>vegne skal medføre, at familien i en årrække må leve adskilt eller </P>  \r\n\r\n<P>simpelt hen opløses. </P>  \r\n\r\n<P>Problemet rammer måske især de kvinder, som på en gang ønsker at </P>  \r\n\r\n<P>arbejde på de internationale felter, Danmark tillægger betydning, </P>  \r\n\r\n<P>og at opretholde et normalt parforhold eller familieliv. Denne </P>  \r\n\r\n<P>kendsgerning viser sig bl.a. i det misforhold, at Danmark i dag er </P>  \r\n\r\n<P>et af de meget få vestlige lande, som ikke har en eneste kvindelig </P>  \r\n\r\n<P>ambassadør, hvilket er et kedeligt signal til en omverden, som vi </P>  \r\n\r\n<P>i øvrigt gør meget for at overbevise om resultaterne og </P>  \r\n\r\n<P>betydningen af ligestillingens fremadskriden i Danmark. Men </P>  \r\n\r\n<P>naturligvis rammes også de mange tidligere selverhvervende </P>  \r\n\r\n<P>kvinder, hvis ægtefælle eller samlever arbejder for Danmark et </P>  \r\n\r\n<P>sted i udlandet. </P>  \r\n\r\n<P>Selv om der med finansministeriets cirkulære af 12. september 1985 om </P>  \r\n\r\n<P>visse former for tjenestefrihed i staten, folkeskolen og </P>  \r\n\r\n<P>folkekirken, der giver ret til et vist mål af tjenestefrihed uden </P>  \r\n\r\n<P>løn i forbindelse med ægtefælles eller samlevers udstationering, </P>  \r\n\r\n<P>er sket fremskridt, for så vidt som den medrejsende ægtefælle </P>  \r\n\r\n<P>eller samlever har sit arbejde inden for staten eller folkeskolen, </P>  \r\n\r\n<P>er der grund til netop for at opnå den bedst mulige danske </P>  \r\n\r\n<P>repræsentation i udlandet at lovsikre særlige rettigheder for </P>  \r\n\r\n<P>personer, der følger deres ægtefælle eller samlever, så de kan </P>  \r\n\r\n<P>vende tilbage til deres tidligere job, når udstationeringsperioden </P>  \r\n\r\n<P>er overstået. </P>  \r\n\r\n<P>De betænkeligheder, man kunne nære ved at lovfæste en sådan ret ikke </P>  \r\n\r\n<P>alene for personer ansat i det offentlige, men tillige for </P>  \r\n\r\n<P>personer ansat i det private erhvervsliv, opvejes fuldt ud af </P>  \r\n\r\n<P>hensynet til den væsentlige nationale interesse, der ligger i at </P>  \r\n\r\n<P>sikre Danmark en så høj profil og et så positivt omdømme i vor </P>  \r\n\r\n<P>omverden som muligt. Ordningen omfatter naturligvis ikke alene </P>  \r\n\r\n<P>ansatte i den egentlige udenrigstjeneste, men også de danskere, </P>  \r\n\r\n<P>som udfører et stort og vigtigt arbejde i de mange internationale </P>  \r\n\r\n<P>organisationer, hvor en dansk tilstedeværelse er vigtig og </P>  \r\n\r\n<P>påkrævet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00083"
        },
        {
            "displayName": "Entydig dokumentidentifikation",
            "displayValue": "CL005682"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "83"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}