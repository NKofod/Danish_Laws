{
    "id": 113338,
    "title": "1987 LSF 204   FORSLAG TIL LOV OM EN OPSPARINGSORDNING FOR KUNSTNERE M.FL. ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 204",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 204 </P>  \r\n\r\n<P></P>  \r\n\r\n<P>Forslag til Lov om en opsparingsordning for kunstnere m.fl. </P>  \r\n\r\n<P></P>  \r\n\r\n<P>Fremsat af Bernhard Baunsgaard (RV) Ole Vig Jensen (RV) Marianne Jelved  \r\n\r\n (RV) Aase Olesen (RV) Niels Helveg Petersen (RV) </P>  \r\n\r\n<P></P>  \r\n\r\n<P>den 29. januar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Ved opgørelsen af den skattepligtige indkomst kan forfattere, </P>  \r\n\r\n<P>billedkunstnere, komponister, arkitekter, scene- og </P>  \r\n\r\n<P>filminstruktører, optrædende kunstnere og andre, der ved deres </P>  \r\n\r\n<P>personlige indsats frembringer kunstneriske værker eller yder </P>  \r\n\r\n<P>kunstneriske præstationer, jf. kapitel I og kapitel V i lov om </P>  \r\n\r\n<P>ophavsretten til litterære og kunstneriske værker, foretage </P>  \r\n\r\n<P>opsparing efter reglerne i denne lov. </P>  \r\n\r\n<P>Stk. 2. Indkomst, som skal danne grundlag for fradrag efter denne </P>  \r\n\r\n<P>lov, skal være opnået ved en præstation eller en afhændelse eller </P>  \r\n\r\n<P>andre lignende dispositioner over en ophavsrettighed til et værk </P>  \r\n\r\n<P>eller arbejde, som den pågældende selv har frembragt. </P>  \r\n\r\n<P>Stk. 3. Almindelig periodisk løn under et fast ansættelsesforhold er </P>  \r\n\r\n<P>ikke omfattet af reglerne i denne lov. </P>  \r\n\r\n<P>Stk. 4. Opsparingen kan fradrages i den skattepligtige indkomst i </P>  \r\n\r\n<P>det indkomstår, for hvilket opsparingen finder sted. Indkomsten </P>  \r\n\r\n<P>skal være erhvervet i opsparingsåret. </P>  \r\n\r\n<P>Stk. 5. Der skal mindst opspares 500 kr., og der kan højst opspares </P>  \r\n\r\n<P>25 pct. af den i stk. 1 anførte indtægt, dog således, at der </P>  \r\n\r\n<P>altid kan opspares 50.000 kr. af denne indkomst. </P>  \r\n\r\n<P>§ 2. Inden udløbet af fristen for indgivelse af selvangivelse for </P>  \r\n\r\n<P>opsparingsåret skal beløbet til opsparing indsættes på en konto i </P>  \r\n\r\n<P>et af de pengeinstitutter, som er omfattet af stk. 3. </P>  \r\n\r\n<P>Stk. 2. Kontoen benævnes &#187;opsparingsordning for kunstnere m.fl.&#171;  \r\n\r\n og </P>  \r\n\r\n<P>skal bære påtegning om den skattepligtiges navn, adresse og </P>  \r\n\r\n<P>personnummer. </P>  \r\n\r\n<P>Stk. 3. Konto for opsparingsordning for kunstnere m.fl. kan oprettes </P>  \r\n\r\n<P>i danske banker og sparekasser samt i andelskasser, som er medlem </P>  \r\n\r\n<P>af Foreningen Danske Andelskasser, og som underkaster sig de </P>  \r\n\r\n<P>kontrolforanstaltninger med hensyn til disse konti, som </P>  \r\n\r\n<P>fastsættes af skatteministeren. </P>  \r\n\r\n<P>§ 3. Hævede beløb medtages i den skattepligtige almindelige indkomst </P>  \r\n\r\n<P>i det indkomstår, hvori de er hævet. </P>  \r\n\r\n<P>Stk. 2. Opsparingen skal være hævet i sin helhed inden 12 år efter </P>  \r\n\r\n<P>udløbet af opsparingsåret. </P>  \r\n\r\n<P>Stk. 3. Har en skattepligtig foretaget opsparing for flere </P>  \r\n\r\n<P>indkomstår, skal opsparingen vedrørende et givet indkomstår først </P>  \r\n\r\n<P>kunne hæves, når tidligere opsparinger er hævet fuldt ud. </P>  \r\n\r\n<P>Stk. 4. Er opsparingen ikke hævet i sin helhed inden den frist, som </P>  \r\n\r\n<P>er angivet i stk. 2, medregnes opsparingen i den skattepligtige </P>  \r\n\r\n<P>almindelige indkomst for det indkomstår, hvor fristen udløber. </P>  \r\n\r\n<P>§ 4. I tilfælde af den skattepligtiges død eller konkurs skal der </P>  \r\n\r\n<P>foretages en efterbeskatning af ikkehævede opsparinger gennem en </P>  \r\n\r\n<P>forhøjelse af den skattepligtige indkomst for opsparingsårene med </P>  \r\n\r\n<P>de pågældende beløb. Det samme gælder, hvis skattepligten efter </P>  \r\n\r\n<P>kildeskattelovens § 1 ophører af anden grund end ved død. </P>  \r\n\r\n<P>Stk. 2. Det indestående beløb på kontoen for opsparingsordning for </P>  \r\n\r\n<P>kunstnere m.fl. tjener til sikkerhed for det skattekrav, som kan </P>  \r\n\r\n<P>opstå efter stk. 1, og kan ikke forlanges udbetalt, før dette </P>  \r\n\r\n<P>krav er fyldestgjort. </P>  \r\n\r\n<P>Stk. 3. I tilfælde af kontohaverens død kan det opsparede beløb dog </P>  \r\n\r\n<P>overtages af den efterlevende ægtefælle på de betingelser, som </P>  \r\n\r\n<P>var gældende for afdøde. </P>  \r\n\r\n<P>§ 5. Foretagne indskud på kontoen kan ikke gøres til genstand for </P>  \r\n\r\n<P>kreditorforfølgning, jf. dog § 4. </P>  \r\n\r\n<P>§ 6. Renter, der tilskrives kontoen, kan hæves i overensstemmelse </P>  \r\n\r\n<P>med de regler, som vedkommende pengeinstitut har fastsat herom. </P>  \r\n\r\n<P>§ 7. Opsparede beløb medregnes ved opgørelsen af den skattepligtige </P>  \r\n\r\n<P>formue. </P>  \r\n\r\n<P>§ 8. Skatteministeren kan fastsætte nærmere regler for </P>  \r\n\r\n<P>pengeinstitutternes medvirken ved ordningen og for tilsynet med </P>  \r\n\r\n<P>de i pengeinstitutterne oprettede konti. </P>  \r\n\r\n<P>Stk. 2. Skatteministeren fastsætter i øvrigt de nærmere regler for </P>  \r\n\r\n<P>gennemførelsen af denne lov, herunder tidspunktet for lovens </P>  \r\n\r\n<P>ikrafttræden. </P>  \r\n\r\n<P>§ 9. Loven gælder ikke for Færøerne og Grønland. </P>  \r\n\r\n<P>§ 10. Loven har virkning fra og med indkomståret 1988. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>Lovforslaget går ud på at gennemføre en opsparingsordning, der især </P>  \r\n\r\n<P>vil komme kunstnere til gode. Når der er opsparet et </P>  \r\n\r\n<P>tilstrækkeligt beløb, har disse kunstnere mulighed for i en </P>  \r\n\r\n<P>periode alene at leve af udtræk fra kontoen, mens de koncentrerer </P>  \r\n\r\n<P>sig om det kunstneriske arbejde. Lovforslaget er på nær enkelte </P>  \r\n\r\n<P>redaktionelle ændringer identisk med et forslag, der er optrykt i </P>  \r\n\r\n<P>Betænkning 1095, København april 1987 om beskatning af kunstnere. </P>  \r\n\r\n<P>(Delbetænkning om forskellige udjævningsmuligheder for kunstneres </P>  \r\n\r\n<P>skattepligtige indkomster afgivet af Kunstnerbeskatningsudvalget). </P>  \r\n\r\n<P>Ordningen er et supplement til lempelsesreglen i § 17, stk. 1, i lov </P>  \r\n\r\n<P>om særlig indkomstskat. Lempelsesreglen i § 17, stk. 1, i lov om </P>  \r\n\r\n<P>særlig indkomstskat tager sigte på udjævning af ekstraordinært </P>  \r\n\r\n<P>store indkomster fra arbejder af kunstnerisk karakter m.v. Der </P>  \r\n\r\n<P>henvises i øvrigt til det af Det Radikale Venstre fremsatte </P>  \r\n\r\n<P>lovforslag om ændring af lov om særlig indkomstskat. </P>  \r\n\r\n<P>(Engangsindtægter for kunstnere m.fl.). (Lovforslag nr. L 203). </P>  \r\n\r\n<P>En afgørende forskel mellem denne ordning og den her foreslåede </P>  \r\n\r\n<P>ordning er, at der efter dette forslag kan ske en opsparing </P>  \r\n\r\n<P>af <B>løbende, jævne</B> indtægter fra den kunstneriske virksomhed. </P>  \r\n\r\n<P>Dette kan f.eks. være tilfældet for en forfatter, som har løbende </P>  \r\n\r\n<P>biblioteksafgifter. I det hele taget vil ordningen være til gavn </P>  \r\n\r\n<P>for de kunstnergrupper, som sædvanligvis vil være nødt til at </P>  \r\n\r\n<P>have et fast arbejde ved siden af deres kunstneriske virksomhed, </P>  \r\n\r\n<P>og hvor denne kunstneriske virksomhed set over en periode kan </P>  \r\n\r\n<P>medføre relativt jævne, men ofte lave indkomster. Disse kunstnere </P>  \r\n\r\n<P>vil typisk ikke opfylde betingelserne for at få lempelse efter § </P>  \r\n\r\n<P>17, stk. 1, i lov om særlig indkomstskat. </P>  \r\n\r\n<P>Den foreslåede ordning vil have betydning, når en kunstner ønsker at </P>  \r\n\r\n<P>koncentrere sig om at udføre et bestemt værk, f.eks. at skrive en </P>  \r\n\r\n<P>bog eller at udarbejde et projekt, f.eks. med henblik på </P>  \r\n\r\n<P>deltagelse i en konkurrence. Ordningen vil imidlertid også have </P>  \r\n\r\n<P>betydning for kunstnere, som overvejer at overgå til fuldstændigt </P>  \r\n\r\n<P>at leve af deres kunstneriske virksomhed. Disse kunstnere får med </P>  \r\n\r\n<P>denne ordning mulighed for at prøve, om der er mulighed for at </P>  \r\n\r\n<P>leve af f.eks. at male eller skrive, uden at deres egen eller </P>  \r\n\r\n<P>deres families økonomi af den grund kommer til at stå på spil. </P>  \r\n\r\n<P>Den foreslåede ordning skal endvidere ses i lyset af de </P>  \r\n\r\n<P>henlæggelses- og opsparingsordninger, som mange erhvervsdrivende </P>  \r\n\r\n<P>har mulighed for at benytte. Selv om mange kunstnere henregnes </P>  \r\n\r\n<P>til de selvstændige erhvervsdrivendes gruppe, har kunstnere i </P>  \r\n\r\n<P>realiteten ikke mulighed for at benytte disse ordninger. Det, som </P>  \r\n\r\n<P>kunstnerne typisk har brug for, er opsparing med henblik på </P>  \r\n\r\n<P>investering i tid, mens ordningerne for de erhvervsdrivende </P>  \r\n\r\n<P>typisk tager sigte på anskaffelse af f.eks. </P>  \r\n\r\n<P>afskrivningsberettigede aktiver. </P>  \r\n\r\n<P>Ved udformningen af de forskellige bestemmelser er det tilstræbt, at </P>  \r\n\r\n<P>ordningen giver så få administrative problemer som muligt for </P>  \r\n\r\n<P>såvel kunstnere som myndigheder. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 1 </P>  \r\n\r\n<P>Det grundlæggende princip i opsparingsordningen er, at det opsparede </P>  \r\n\r\n<P>beløb fradrages i den skattepligtige indkomst i det indkomstår, </P>  \r\n\r\n<P>hvor opsparingen finder sted, og til gengæld indtægtsføres i det </P>  \r\n\r\n<P>år, hvor det hæves. </P>  \r\n\r\n<P>Berettiget til at foretage en opsparing efter lovforslagets regler </P>  \r\n\r\n<P>er personer, der har haft indtægter, som er resultatet af et </P>  \r\n\r\n<P>arbejde af litterær, kunstnerisk, videnskabelig eller lignende </P>  \r\n\r\n<P>karakter. Persongrupperne skal være omfattet af ophavsretslovens </P>  \r\n\r\n<P>kapitel I eller V. Det kan dreje sig om f.eks. forfattere, </P>  \r\n\r\n<P>billedkunstnere, komponister, arkitekter, scene- og </P>  \r\n\r\n<P>filminstruktører og optrædende kunstnere. Også kunstnere, der har </P>  \r\n\r\n<P>indtægter i forbindelse med freelance-engagementer, er omfattet </P>  \r\n\r\n<P>af opsparingsordningen. Er der imidlertid tale om indtægter fra </P>  \r\n\r\n<P>et almindeligt længerevarende ansættelsesforhold, kan der ikke </P>  \r\n\r\n<P>foretages opsparing af denne del af indkomsten. </P>  \r\n\r\n<P>Til § 2 </P>  \r\n\r\n<P>Beløb til opsparing skal indsættes på en konto i et pengeinstitut </P>  \r\n\r\n<P>inden udløbet af fristen for indgivelse af selvangivelse for </P>  \r\n\r\n<P>opsparingsåret. F.eks. har en kunstner i 1987 tjent 100.000 kr. </P>  \r\n\r\n<P>som nævnt i lovforslagets § 1. Det maksimale beløb til opsparing </P>  \r\n\r\n<P>af denne indkomst er 50.000 kr. Kunstnerens indkomstår følger </P>  \r\n\r\n<P>kalenderåret, og den pågældende kunstner er undergivet den </P>  \r\n\r\n<P>sædvanlige frist for indgivelse af selvangivelse. I denne </P>  \r\n\r\n<P>situation skal den nævnte indkomst være optjent fra den 1. januar </P>  \r\n\r\n<P>1987 til den 31. december 1987. Opsparingen kan ske i perioden </P>  \r\n\r\n<P>fra den 1. januar 1987 til den 15. februar 1988. </P>  \r\n\r\n<P>Den indkomst, som opsparingen beregnes af, skal være indkomst, der </P>  \r\n\r\n<P>efter de sædvanlige regler er skattepligtig almindelig indkomst </P>  \r\n\r\n<P>for kunstneren. </P>  \r\n\r\n<P>Det sædvanlige er, at kunstnere beskattes i det år, hvor et </P>  \r\n\r\n<P>kunstværk sælges, og ikke i det år, hvor det fuldføres. Afgørende </P>  \r\n\r\n<P>for beskatningen af indkomsterne er det tidspunkt, hvor </P>  \r\n\r\n<P>kunstneren efter aftale med køberen har erhvervet en endelig ret </P>  \r\n\r\n<P>til salgssummen. Dette betyder, at både kontantbeløb og </P>  \r\n\r\n<P>tilgodehavender skal medregnes ved indkomstopgørelsen i det </P>  \r\n\r\n<P>pågældende år. Det vil sige, at opsparingen både kan beregnes af </P>  \r\n\r\n<P>indkomne kontantbeløb fra salg af kunstværker og for </P>  \r\n\r\n<P>tilgodehavender, der i øvrigt skal medregnes i den skattepligtige </P>  \r\n\r\n<P>indkomst. </P>  \r\n\r\n<P>Honorarer for flerårige arbejder, der udbetales som et samlet beløb, </P>  \r\n\r\n<P>skal normalt først beskattes, når arbejdet er afsluttet og </P>  \r\n\r\n<P>honoraret for arbejdet er fastsat og udbetalt. Eventuel opsparing </P>  \r\n\r\n<P>af sådanne indkomster kan derfor først foretages fra dette </P>  \r\n\r\n<P>tidspunkt. </P>  \r\n\r\n<P>Forfatterhonorarer skal principielt beskattes, når de er indtjent. </P>  \r\n\r\n<P>Den del af honoraret, der udbetales som en procentdel af </P>  \r\n\r\n<P>salgsindtægten, og som først kommer til udbetaling efter det år, </P>  \r\n\r\n<P>på grundlag af hvis salgsindtægter andelen beregnes, beskattes </P>  \r\n\r\n<P>efter praksis først i udbetalingsåret. Af samme grund kan der </P>  \r\n\r\n<P>først foretages opsparing af beløbet i samme år. </P>  \r\n\r\n<P>Acontobeløb beskattes normalt i de år, hvor det bliver udbetalt. </P>  \r\n\r\n<P>Derfor kan der også foretages opsparing af acontobeløb i </P>  \r\n\r\n<P>udbetalingsåret. </P>  \r\n\r\n<P>Der kan ikke foretages opsparing af indtægter, der stammer fra </P>  \r\n\r\n<P>ophavsrettigheder eller nærstående rettigheder (jf. kapitel V i </P>  \r\n\r\n<P>ophavsretsloven), der ikke er tilvejebragt af kunstneren selv. </P>  \r\n\r\n<P>Det gælder f.eks. arvede rettigheder eller rettigheder, som er </P>  \r\n\r\n<P>købt. </P>  \r\n\r\n<P>Kontoen benævnes &#187;opsparingsordning for kunstnere m.fl.&#171; og skal  \r\n\r\n</P>  \r\n\r\n<P>bære påtegning om den skattepligtiges navn, adresse og </P>  \r\n\r\n<P>personnummer. En konto for opsparingsordning for kunstnere m.fl. </P>  \r\n\r\n<P>skal oprettes i pengeinstitutter, som har underkastet sig de </P>  \r\n\r\n<P>kontrolforanstaltninger, som fastsættes af skatteministeren. Der </P>  \r\n\r\n<P>vil formentlig i første række blive tale om, at </P>  \r\n\r\n<P>pengeinstitutterne skal indberette årets bevægelser på kontoen </P>  \r\n\r\n<P>til skattemyndighederne. </P>  \r\n\r\n<P>Til § 3 </P>  \r\n\r\n<P>Hævede beløb skal medtages i den skattepligtige almindelige indkomst </P>  \r\n\r\n<P>i det indkomstår, hvori de er hævet. Indsatte beløb skal hæves på </P>  \r\n\r\n<P>den måde, at først indsatte beløb også hæves først. Er indsatte </P>  \r\n\r\n<P>beløb ikke hævet i deres helhed, når 12-års-fristen udløber, skal </P>  \r\n\r\n<P>beløbet medregnes i den skattepligtige almindelige indkomst for </P>  \r\n\r\n<P>det indkomstår, hvor fristen udløber. </P>  \r\n\r\n<P>Til §§ 4 og 5 </P>  \r\n\r\n<P>Opsparede beløb skal i første række komme kunstnerne til gode. </P>  \r\n\r\n<P>Foretagne indskud på kontoen kan derfor ikke umiddelbart gøres </P>  \r\n\r\n<P>til genstand for kreditorforfølgning eller falde i arv. I </P>  \r\n\r\n<P>tilfælde af den skattepligtiges død eller konkurs skal der </P>  \r\n\r\n<P>foretages en efterbeskatning af ikke anvendte opsparinger. </P>  \r\n\r\n<P>Efterbeskatningen gennemføres på den måde, at den skattepligtige </P>  \r\n\r\n<P>indkomst for de enkelte opsparingsår forhøjes med de ubenyttede </P>  \r\n\r\n<P>beløb. Herefter beregnes den skat, der skulle have været betalt, </P>  \r\n\r\n<P>såfremt der ikke havde været foretaget fradrag i den </P>  \r\n\r\n<P>skattepligtige indkomst for indsatte beløb på kontoen. Der skal </P>  \r\n\r\n<P>ligeledes ske efterbeskatning, hvis skattepligten efter </P>  \r\n\r\n<P>kildeskattelovens § 1 ophører af anden grund end ved død, dvs. </P>  \r\n\r\n<P>ved fraflytning. </P>  \r\n\r\n<P>Det indestående beløb tjener til sikkerhed for det skattekrav, som </P>  \r\n\r\n<P>kan opstå i forbindelse med efterbeskatningen. Det indestående </P>  \r\n\r\n<P>beløb kan derfor ikke forlanges udbetalt, før skattevæsenets krav </P>  \r\n\r\n<P>er fyldestgjort. </P>  \r\n\r\n<P>Til §§ 6 og 7 </P>  \r\n\r\n<P>Renter, der tilskrives indestående beløb, hæves i overensstemmelse </P>  \r\n\r\n<P>med de regler, som vedkommende pengeinstitut har fastsat herom. </P>  \r\n\r\n<P>Renterne medregnes i den skattepligtige indkomst efter de </P>  \r\n\r\n<P>sædvanlige regler, dvs. det tidspunkt, hvor renterne kan </P>  \r\n\r\n<P>forlanges tilskrevet kontoen til en sædvanlig </P>  \r\n\r\n<P>rentetilskrivningstermin, eller ved fuldstændig ophævelse af </P>  \r\n\r\n<P>kontoen. </P>  \r\n\r\n<P>Samtlige opsparede beløb skal medregnes ved opgørelsen af den </P>  \r\n\r\n<P>skattepligtige formue. </P>  \r\n\r\n<P>Til § 8 </P>  \r\n\r\n<P>§ 8 indeholder en bemyndigelsesbestemmelse til skatteministeren til </P>  \r\n\r\n<P>at fastsætte de nærmere regler for pengeinstitutternes medvirken </P>  \r\n\r\n<P>ved ordningen. Endvidere bemyndiges skatteministeren til at </P>  \r\n\r\n<P>fastsætte de nærmere regler for gennemførelsen af loven. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00204"
        },
        {
            "displayName": "Entydig dokumentidentifikation",
            "displayValue": "CL004846"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "204"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}