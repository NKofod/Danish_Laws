{
    "id": 169504,
    "title": "Forslag til folketingsbeslutning om at gøre generationsskifte i familievirksomheder lettere",
    "documentTypeId": "480",
    "isSagsforlobPeriodValid": true,
    "shortName": "2014/1 BSF 160",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 8. april 2015 af Brian Mikkelsen (KF) og Mike Legarth (KF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at gøre generationsskifte i familievirksomheder lettere</p>\r\n<p class=\"Tekst1Sp\">Regeringen pålægges at gøre generationsskifte i familievirksomheder lettere ved inden udgangen af folketingsåret 2014-15 at rulle skattestigningerne på generationsskifter i familieejede virksomheder tilbage. Dette skal ske ved at genindføre punkt 17 og 18 i cirkulære nr. 185 af 17. november 1982, så de har effekt som indtil ophævelsen, der skete den 5. februar 2015 via cirkulære nr. 9054.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">I Danmark skal vi ikke straffe de driftige familier, som driver autoværksteder, slagterforretninger, skotøjsbutikker, fabrikker, optikervirksomheder el. lign., når virksomhederne overdrages inden for familien – og det er uanset, om de er små, mellemstore eller store foretagender. Desværre har regeringen sat skatten op på netop overdragelsen af disse virksomheder. Skattestigningen berører de 23.000 virksomheder, som står over for et ejerskifte i de kommende år, og det påvirker dermed også virksomhedernes 300.000 arbejdspladser. Den øgede beskatning er en negativ påvirkning af erhvervsklimaet i Danmark, da den vil betyde, at virksomheder står til at miste cirka 40 pct. af deres egenkapital ved et generationsskifte – penge, der kunne være brugt på at beholde ansatte, investere og drive virksomheden trygt videre.</p>\r\n<p class=\"NormalInd\">\r\n</p>\r\n<p class=\"NormalInd\">Desværre har man fra Skatteministeriets side valgt at ophæve punkt 17 og 18 i cirkulære nr. 185 af 17. november 1982, som var de familieejede virksomheders garanti for, at de ikke ville miste store dele af deres egenkapital, når virksomhederne skiftede hænder fra den ældre generation til den yngre. For cirkulæret sikrede, at virksomhederne vidste, at de kunne benytte den såkaldte formueskattekurs, som gav virksomhederne mulighed for at betale mindre i skat ved deres generationsskifte – en løsning, der har virket og været uberørt i årtier. Formueskattekursen er altså ikke blot en udregningsmodel – den var også garanti for, at skattemyndighederne ikke udregnede skatten på nye måder, og dermed at virksomhederne ikke skulle betale så stor en del af deres egenkapital ved et generationsskifte. Det ser ligefrem ud som om, man forsøger at udnytte situationen, når der sker et generationsskifte. For selv om virksomheden ikke bliver solgt og der ikke opstår ny profit, vil SKAT i fremtiden gå ind og tage en større bid af virksomhedens værdi. Det er urimeligt ud fra en moralsk betragtning at malke virksomheder, der bare skal drives videre som før, fordi man aner en chance for det – og på et helt jordnært plan er det en dårlig idé, fordi det vil gøre generationsskifter dyrere. Danmark står over for tusinder af generationsskifter, og det er i samfundets interesse, at disse kan ske, uden at virksomhedernes økonomi bliver drænet, så deres konkurrenceevne bliver ødelagt og de får svært ved at køre videre.</p>\r\n<p class=\"NormalInd\">\r\n</p>\r\n<p class=\"NormalInd\">I Danmark bør vi erkende, at vi har stor interesse i de familieejede virksomheder, som – kan det tilføjes – også er en gevinst for landdistrikterne. Familievirksomhederne giver en diversitet i ejerforhold, og de er med til at bidrage til en mangfoldighed af butikker.</p>\r\n<p class=\"NormalInd\">\r\n</p>\r\n<p class=\"NormalInd\">Det bemærkes også, at der er yderligere mørke skyer forude, når det kommer til generationsskifte i virksomheder, da der lægges op til, at også loven om særeje skal ændres. Det er en trist udvikling, og Danmark bør kæmpe for, at der også i fremtiden er plads og råd til at drive og overdrage familieejede virksomheder.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Brian Mikkelsen </span>(KF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at gøre generationsskifte i familievirksomheder lettere.</p>\r\n<p class=\"ForslagsNummer\">(Beslutningsforslag nr. B 160)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2014/1 BF 160",
            "stateLabel": "Bortfaldet",
            "references": [
                {
                    "shortName": "2014/1 BSF 160",
                    "title": "Forslag til folketingsbeslutning om at gøre generationsskifte i familievirksomheder lettere",
                    "presentationName": "Beslutningsforslag som fremsat",
                    "documentTypeId": 480,
                    "documentId": 169504,
                    "eliUri": "/eli/ft/20141BB00160",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20141/beslutningsforslag/b160/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "09/04/2015"
        },
        {
            "displayName": "Accession",
            "displayValue": "20141BB00160"
        },
        {
            "displayName": "Entydig dokumentidentifikation",
            "displayValue": "AX017302"
        },
        {
            "displayName": "Dato for førstegangsindlæggelse",
            "displayValue": "09/04/2015"
        },
        {
            "displayName": "Dato for indlæggelse",
            "displayValue": "09/04/2015"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "160"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}