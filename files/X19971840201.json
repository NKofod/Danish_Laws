{
    "id": 40559,
    "title": "Bindende forhåndsbesked vedr. beskatning af autocamper ",
    "documentTypeId": "230",
    "isSagsforlobPeriodValid": false,
    "shortName": "AFG nr 18402 af 25/03/1997",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ligningsrådet anser ikke en autocamper for omfattet af LL § 16 stk 4  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bindende forhåndsbesked vedr. beskatning af  \r\n\r\n autocamper </H1>  \r\n\r\n<P></P>  \r\n\r\n<BR>  \r\n\r\n<P>Ligningsrådet blev anmodet om at besvare følgende spørgsmål: </P>  \r\n\r\n<P>1. Kan en autocamper karakteriseres som en bil i ligningslovens § 16, stk.  \r\n\r\n 4's forstand, når bilen indregistreres som en personbil. </P>  \r\n\r\n<P>2. I bekræftende fald, har det da betydning, at medarbejderen er  \r\n\r\n hovedaktionær i selskabet. </P>  \r\n\r\n<P>3. I benægtende fald, hvorledes skal skatteyderen ansættes i skat, når  \r\n\r\n autocamperen stilles til rådighed. </P>  \r\n\r\n<P>Et selskab, hvorigennem hovedaktionæren, der samtidig er eneaktionær og  \r\n\r\n bestyrelsesmedlem, driver sin tandlægevirksomhed, vil købe en autocamper, som  \r\n\r\n gennem sommermånederne stilles til rådighed for medarbejderen. Det er  \r\n\r\n meningen, at bilen den resterende del af året vil blive opmagasineret hos en  \r\n\r\n uafhængig tredjepart, uden adgang for medarbejderen ligesom køretøjet  \r\n\r\n samtidig vil blive frameldt motorregisteret. </P>  \r\n\r\n<P>Autocamperen indregistreres som en personbil og har en værdi på ca.  \r\n\r\n 300.000 kr. </P>  \r\n\r\n<P>Den kommunale skatteforvaltning har udtalt, at man vil kunne karakterisere  \r\n\r\n autocamperen som en bil i ligningslovens § 16, stk. 4's forstand og udtaler  \r\n\r\n yderligere, at man ikke mener, at personalegodet, rådigheden over bilen, er  \r\n\r\n ydet som led i aflønningen af medarbejderen for hans tandlægearbejde eller  \r\n\r\n som følge af bestyrelsesarbejdet, men derimod som et aktionærgode. </P>  \r\n\r\n<P>Derfor kan reglerne om beskatning af personalegoder som anført i  \r\n\r\n ligningslovens § 16, heller ikke finde anvendelse i dette konkrete tilfælde.  \r\n\r\n</P>  \r\n\r\n<P>Skatteforvaltningen har henset til, at selskabets køb af autocamperen  \r\n\r\n alene er sket i medarbejderens interesse, at den i princippet står til hans  \r\n\r\n rådighed hele året, ikke er til rådighed for de øvrige ansatte medarbejdere  \r\n\r\n samt endelig køretøjets specielle karakter. </P>  \r\n\r\n<P>Efter en samlet bedømmelse mener skatteforvaltningen således ikke, at der  \r\n\r\n vil være tale om et personalegode, men et aktionærgode, der alene er ydet  \r\n\r\n medarbejderen på baggrund af hans hovedaktionærstatus. </P>  \r\n\r\n<P>Skatteforvaltningen udtaler samtidig, at medarbejderen vil blive beskattet  \r\n\r\n af fordelen som maskeret udbytte fra selskabet og værdien heraf vil kunne  \r\n\r\n ansættes til de med driften af bilen afholdte udgifter, herunder de  \r\n\r\n driftsmæssige afskrivninger. </P>  \r\n\r\n<P>Ligningsrådet udtalte om de stillede spørgsmål: </P>  \r\n\r\n<P>Ad spørgsmål 1: </P>  \r\n\r\n<P>Autocamperen omfattes ikke af ligningslovens § 16, stk. 4's definition af  \r\n\r\n en personbil. Der er herved henset til, at autocamperen er et specielt  \r\n\r\n køretøj, der ikke kan anses som anvendelig som alternativ til en privat bil.  \r\n\r\n</P>  \r\n\r\n<P>Ad spørgsmål 2: </P>  \r\n\r\n<P>Det er uden betydning, at medarbejderen er hovedaktionær i selskabet. </P>  \r\n\r\n<P>Ad spørgsmål 3: </P>  \r\n\r\n<P>Autocamperen skal skattemæssigt værdiansættes efter hovedreglen for  \r\n\r\n beskatning af personalegoder i ligningslovens § 16, stk. 3. Den skattemæssige  \r\n\r\n værdi af autocamperen er således den leje, som autocamperen kan lejes til for  \r\n\r\n låneperioden på det frie marked. </P>  \r\n\r\n<P> <B>Bemærkninger til den bindende forhåndsbesked:</B>  </P>  \r\n\r\n<P>Ved en fejl blev der til skatteyders repræsentant udsendt en bindende  \r\n\r\n forhåndsbesked, hvoraf fremgik, at autocamperen var omfattet af  \r\n\r\n ligningslovens § 16, stk. 4. Det bemærkes, at kun den pågældende skatteyder  \r\n\r\n kan støtte ret herpå. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>LV 1996 AB 1.9. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "X19971840201"
        },
        {
            "displayName": "Entydig dokumentidentifikation",
            "displayValue": "CA008529"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "18402"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "25/03/1997"
        },
        {
            "displayName": "Administrerende myndighed",
            "displayValue": "Ligningsrådet"
        },
        {
            "displayName": "Ressortministeriets journalnummer",
            "displayValue": "99/97-413-463"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}