{
    "id": 108916,
    "title": "1994 BTL 133   BETÆNKNING OVER FORSLAG TIL LOV OM ÆNDRING AF LOV OM PLANLÆGNING M.V.   (ÆNDRING AF REGLERNE OM INDKVARTERING AF FLYGTNINGE FRA DET TIDLIGERE   JUGOSLAVIEN)    NR L 133 1994-95, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1994/1 BTL 133",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 133 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om planlægning m.v.  \r\n\r\n (Ændring af reglerne om indkvartering af flygtninge fra det tidligere  \r\n\r\n Jugoslavien) <BR>  \r\n\r\n Nr L 133 1994-95, 1. samling </P>  \r\n\r\n<P></P>  \r\n\r\n<P>Afgivet af Miljø- og Planlægningsudvalget </P>  \r\n\r\n<P></P>  \r\n\r\n<P>Afgivet: 19950419 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n et spørgsmål til miljø- og energiministeren, som denne har besvaret  \r\n\r\n skriftligt. Miljø- og energiministeren har endvidere tilsendt udvalget de  \r\n\r\n udtalelser over et udkast til lovforslaget, som ministeren har modtaget. Det  \r\n\r\n stillede spørgsmål og miljø- og energiministerens svar herpå samt en af de  \r\n\r\n tilsendte udtalelser er optrykt som bilag til betænkningen. </P>  \r\n\r\n<P>Der er af et flertal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Det  \r\n\r\n Konservative Folkepartis, Socialistisk Folkepartis, Det Radikale Venstres og  \r\n\r\n Enhedslistens medlemmer af udvalget) lovforslaget til <I>vedtagelse</I> med  \r\n\r\n det stillede ændringsforslag. </P>  \r\n\r\n<P>Et <I>mindretal</I> (Venstres medlemmer af udvalget) indstiller  \r\n\r\n lovforslaget til <I>forkastelse</I> ved 3. behandling, men vil stemme for det  \r\n\r\n stillede ændringsforslag. </P>  \r\n\r\n<P>Venstre stemte i sin tid for en midlertidig dispensation fra planloven,  \r\n\r\n fordi Danmark var i en akut situation på grund af et meget stort antal  \r\n\r\n krigsramte, der havde søgt ly i Danmark inden for et meget kort tidsrum. </P>  \r\n\r\n<P>Disse grunde er slet ikke til stede i dag. </P>  \r\n\r\n<P>Tværtimod har regeringen i 3 år vidst, at man ville integrere alle de  \r\n\r\n krigsramte, og at dette ville nødvendiggøre boliger. Derudover har regeringen  \r\n\r\n jo gentagne gange forsikret, at der allerede var skaffet plads til 4000  \r\n\r\n krigsramte. </P>  \r\n\r\n<P>Der er altså ikke noget pludseligt opstået behov, der kan begrunde, at  \r\n\r\n lokalbefolkningernes indflydelse fortsat skal sættes ud af kraft. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse</I> ved 3. behandling, men vil  \r\n\r\n stemme for det stillede ændringsforslag. </P>  \r\n\r\n<P>Lovforslaget vil efter Fremskridtspartiets opfattelse betyde, at der  \r\n\r\n forskelsbehandles alt efter, hvem der får gavn af loven. I dette tilfælde  \r\n\r\n ønskes der mulighed for dispensation fra planloven i forbindelse med  \r\n\r\n opførelse af flygtningelandsbyer; men når almindelige borgere søger om  \r\n\r\n dispensation fra loven, behandles de strengt efter lovens bogstav og får som  \r\n\r\n oftest afslag. </P>  \r\n\r\n<P>Fremskridtspartiet ønsker den restriktive planlov lempet mest muligt, da  \r\n\r\n loven lægger mange hindringer i vejen for en mere naturlig udvikling i vore  \r\n\r\n landområder. Derfor skal loven ikke ændres blot til gavn for en enkelt  \r\n\r\n gruppe, men for alle. </P>  \r\n\r\n<P>ÆndringsforslagAf et <I>flertal</I> (S, KF, SF, RV og EL), tiltrådt af et  \r\n\r\n<I>mindretal</I> (V og FP): </P>  \r\n\r\n<P>Til § 1 <B>1)</B> Ordene &#187;indsættes i <I>§ 3 a</I> efter stk. 2&#171;  \r\n\r\n ændres til: &#187;ændres i <I>§ 3 a, stk. 1, 2. pkt.,</I> ordene &#187;kan  \r\n\r\n tidsbegrænses&#171; til: &#187;skal tidsbegrænses, dersom kommunalbestyrelsen  \r\n\r\n fremsætter anmodning herom&#171;, og efter stk. 2 indsættes'. </P>  \r\n\r\n<P>Bemærkninger </P>  \r\n\r\n<P>Til nr. 1 Det findes vigtigt, at det klart præciseres, at den fritagelse  \r\n\r\n fra de almindelige planprocedurer, som beskrives i planlovens § 3 a, gøres  \r\n\r\n midlertidig. Herved kan kommunerne administrere med en fast tidsgrænse, og  \r\n\r\n man understreger, at opholdstilladelsen netop er midlertidig. </P>  \r\n\r\n<P>Det forudsættes, at tidsfristen i det enkelte tilfælde fastsættes, således  \r\n\r\n at investeringen kan udnyttes i et rimeligt antal år, og at Direktoratet for  \r\n\r\n Udlændinge får lejlighed til at fremkomme med sine bemærkninger til den  \r\n\r\n eventuelle tidsfrist, forinden miljø- og energiministeren træffer endelig  \r\n\r\n afgørelse herom. </P>  \r\n\r\n<P>Det tilføjes, at en tidsbegrænsning fortsat vil kunne fastsættes, selv om  \r\n\r\n kommunalbestyrelsen ikke har fremsat ønske herom. </P>  \r\n\r\n<P>Martin Glerup (S) Helen Beim (S) Dorte Bennedsen (S) Inger Bierbaum (S)  \r\n\r\n Peter Christensen (S) Steen Gade (SF) fmd. <I>Elsebeth Gerner Nielsen (RV)  \r\n\r\n Bent Hindrup Andersen (EL) Lis Greibe (S) Hanne Severinsen (V) Bodil Thrane  \r\n\r\n (V) Peter Hansen-Nord (V) Jens Vibjerg (V) Niels J. Langkilde (KF) Gitte  \r\n\r\n Seeberg (KF) Jens Jørgensen (KF) Aage Brusgaard (FP)</I> nfmd. </P>  \r\n\r\n<P>Centrum-Demokraterne havde ikke medlemmer i udvalget. </P>  \r\n\r\n<P> <B>Bilag </B></P>  \r\n\r\n<P>Et af udvalgets spørgsmål til miljø- og energiministeren og dennes svar  \r\n\r\n herpå samt en udtalelse fra Kommunernes Landsforening over et udkast til  \r\n\r\n lovforslaget </P>  \r\n\r\n<P> <I>Spørgsmål 1:</I>  </P>  \r\n\r\n<P>Ministeren anmodes om at kommentere ændringsforslag nr. 1 i udkastet til  \r\n\r\n betænkning over lovforslaget, jf. bilag 2. </P>  \r\n\r\n<P> <I>Svar:</I>  </P>  \r\n\r\n<P>Det foreslås i ændringsforslaget, at den nugældende bestemmelse i  \r\n\r\n planlovens § 3 a, stk. 1, 2. pkt., hvorefter en fritagelse kan tidsbegrænses,  \r\n\r\n bliver ændret, således at en fritagelse skal tidsbegrænses, hvis  \r\n\r\n kommunalbestyrelsen anmoder om det. </P>  \r\n\r\n<P>Fritagelsen for at overholde de sædvanlige planprocedurer gælder kun  \r\n\r\n indkvarteringssteder for asylansøgere og flygtninge fra det tidligere  \r\n\r\n Jugoslavien, og fritagelsen gælder kun, så længe bebyggelsen anvendes hertil.  \r\n\r\n Der er derfor efter min mening generelt ikke noget behov for at tidsbegrænse  \r\n\r\n de fritagelser, der meddeles. </P>  \r\n\r\n<P>Der kan dog foreligge særlige forhold i forbindelse med enkelte sager, og  \r\n\r\n det er derfor i den gældende bestemmelse præciseret, at en fritagelse kan  \r\n\r\n tidsbegrænses. </P>  \r\n\r\n<P>Den foreslåede bestemmelse sigter på, at de kommunalbestyrelser, der  \r\n\r\n ønsker det, skal have en sikkerhed for, at fritagelsen kun gælder en vis tid,  \r\n\r\n og at anvendelsen af bebyggelsen derefter skal vurderes efter de almindelige  \r\n\r\n planregler. </P>  \r\n\r\n<P>Jeg har forståelse for, at kommunerne kan have et sådant ønske, og jeg kan  \r\n\r\n derfor tiltræde ændringsforslaget, idet jeg forudsætter, at tidsfristen i det  \r\n\r\n enkelte tilfælde fastsættes, således at investeringen kan udnyttes i et  \r\n\r\n rimeligt antal år, og at Direktoratet for Udlændinge får lejlighed til at  \r\n\r\n fremkomme med sine bemærkninger til den eventuelle tidsfrist, forinden Miljø-  \r\n\r\n og Energiministeriet træffer endelig afgørelse herom. </P>  \r\n\r\n<P>Det tilføjes, at en tidsbegrænsning fortsat vil kunne fastsættes, selv om  \r\n\r\n kommunalbestyrelsen ikke har fremsat ønske herom. </P>  \r\n\r\n<P>KOMMUNERNES LANDSFORENING </P>  \r\n\r\n<P>Den 20. december 1994 </P>  \r\n\r\n<P>Miljø- og Energiminister </P>  \r\n\r\n<P>Svend Auken </P>  \r\n\r\n<P> <B>Vedr. lovforslag om ændring af lov om midlertidig opholdstilladelse  \r\n\r\n til visse personer fra det tidligere Jugoslavien m.v., udlændingeloven og lov  \r\n\r\n om social bistand</B>  </P>  \r\n\r\n<P>Kommunernes Landsforening har dags dato skrevet følgende til  \r\n\r\n indenrigsministeren: </P>  \r\n\r\n<P>Kommunernes Landsforening har på bestyrelsesmøde den 16. december 1994  \r\n\r\n drøftet lovforslaget om ændring af lov om midlertidig opholdstilladelse til  \r\n\r\n visse personer fra det tidligere Jugoslavien m.v., udlændingeloven og lov om  \r\n\r\n social bistand. </P>  \r\n\r\n<P>Det fremgår af lovforslaget, at asylsagsbehandlingen for de bosniske  \r\n\r\n flygtninge vil blive søgt gennemført i løbet af 1995, og at de bosniske  \r\n\r\n flygtninge, der får afslag på asyl, i stedet vil få opholdstilladelse efter  \r\n\r\n udlændingelovens § 9, stk. 2, nr. 5, der efter lovforslaget indsættes som en  \r\n\r\n ny bestemmelse i udlændingeloven. </P>  \r\n\r\n<P>Det store antal flygtninge vil afstedkomme et øget pres på kommunerne i  \r\n\r\n forhold til administration, folkeskole, daginstitutioner, sundhedspleje, m.v.  \r\n\r\n Landsforeningen finder det derfor særdeles beklageligt, at lovforslaget ikke  \r\n\r\n har været til høring, og der ikke har været mulighed for at indgå i en dialog  \r\n\r\n om forslaget, før det blev fremsat. </P>  \r\n\r\n<P>Lovforslaget vil indebære, at et meget stort antal flygtninge skal  \r\n\r\n fordeles og boligplaceres i løbet af 1995. Kommunernes Landsforening ønsker i  \r\n\r\n den forbindelse at understrege, at det er regeringens ansvar i tæt samarbejde  \r\n\r\n med kommunerne at fordele og finde boliger til flygtninge. </P>  \r\n\r\n<P>Efter landsforeningens opfattelse bør udslusningen af flygtninge fra  \r\n\r\n flygtningecentrene og andre former for midlertidig indkvartering ikke  \r\n\r\n forceres. Det må sikres, at der ved permanent boligplacering er tid til at  \r\n\r\n finde den rette bolig. </P>  \r\n\r\n<P>Kommunernes Landsforening forudsætter, at der i forbindelse med  \r\n\r\n boligplacering af flygtningene tages hensyn til de belastede boligområder og  \r\n\r\n til den eksisterende fordeling af flygtninge og indvandrere. Der gøres nu via  \r\n\r\n Byudvalgets 30 forslag en indsats i de belastede boligområder. Hvis det skal  \r\n\r\n lykkes at vende udviklingen, vil det ikke være hensigtsmæssigt samtidig at  \r\n\r\n placere et større antal flygtninge i de samme boligområder. </P>  \r\n\r\n<P>I denne sammenhæng lægger landsforeningen vægt på, at der ved  \r\n\r\n boligplacering af den enkelte familie tilstræbes en så egnet boligplacering,  \r\n\r\n at den enkelte familie ønsker at opretholde denne boligplacering. </P>  \r\n\r\n<P>Det er i debatten således blevet nævnt, at der er  \r\n\r\n boligplaceringsmuligheder i parcelhuse og landejendomme i landområder, præget  \r\n\r\n af afvandring og salgsproblemer. Det er sandsynligt, at flygtningene ved en  \r\n\r\n boligplacering af denne karakter vil søge bort fra disse områder, hvorved man  \r\n\r\n risikerer, at de i stedet vil flytte til boligområder, der er belastet med  \r\n\r\n sociale problemer, og hvor der i forvejen bor mange flygtninge og  \r\n\r\n indvandrere. </P>  \r\n\r\n<P>Ved den permanente boligplacering er det endvidere væsentligt, at der  \r\n\r\n tages hensyn til uddannelses- og arbejdsmuligheder, således at flygtningene  \r\n\r\n får mulighed for at blive selvforsørgende. I modsat fald risikerer de på lidt  \r\n\r\n længere sigt fortsat at skulle være henvist til at leve af  \r\n\r\n overførselsindkomster med, hvad dette måtte medføre af store menneskelige og  \r\n\r\n økonomiske omkostninger. </P>  \r\n\r\n<P>I bestræbelserne på at tilvejebringe det nødvendige antal - egnede -  \r\n\r\n boliger skal landsforeningen opfordre til: </P>  \r\n\r\n<P>- at regeringen optager forhandling med de private udlejere med henblik på  \r\n\r\n at forøge anvendelsen af det private udlejningsbyggeri til boligplacering af  \r\n\r\n flygtninge </P>  \r\n\r\n<P>- at regeringen midlertidigt suspenderer omdrejningspunktet for  \r\n\r\n investeringsomfanget af støttet byggeri samt indfører låneadgang til  \r\n\r\n halvdelen af den kommunale grundkapital i samme periode med henblik på at  \r\n\r\n give kommunerne bedre betingelser for opførelse af nyt støttet byggeri. </P>  \r\n\r\n<P>For så vidt angår de økonomiske konsekvenser lægger landsforeningen stor  \r\n\r\n vægt på, at der i umiddelbar forlængelse af arbejdet i Indenrigsministeriets  \r\n\r\n arbejdsgruppe om de økonomiske konsekvenser af lovforslaget gennemføres en  \r\n\r\n særskilt politisk forhandling om kompensation for de økonomiske konsekvenser  \r\n\r\n inden forårets generelle økonomiske forhandlinger med regeringen, således at  \r\n\r\n de økonomiske konsekvenser for kommunerne bliver fastlagt forud for  \r\n\r\n modtagelsen af flygtningene. </P>  \r\n\r\n<P>Endelig er det landsforeningens opfattelse, at planlovens almindelige  \r\n\r\n planbestemmelser bør finde anvendelse, såfremt man ønsker at ændre status for  \r\n\r\n asylcentre, etableret efter planlovens § 3 a, til helt eller delvist at kunne  \r\n\r\n fungere som varig beboelse for personer, der meddeles opholdstilladelse efter  \r\n\r\n udlændingelovens § 7 og § 9, stk. 2, nr. 5. De almindelige planbestemmelser  \r\n\r\n bør endvidere finde anvendelse, såfremt nyetablering af centre til dette  \r\n\r\n formål kommer på tale. Landsforeningen finder ikke, at planlovens § 3 a med  \r\n\r\n rimelighed kan udstrækkes til disse situationer, idet et centers funktion som  \r\n\r\n varig beboelse vil medføre en ikke forudsat nærmere tilknytning til  \r\n\r\n lokalområdet - gennem beboernes brug af lokalområdets skoler,  \r\n\r\n daginstitutioner og servicetilbud i øvrigt. </P>  \r\n\r\n<P>Kopi af dette brev er dags dato fremsendt til boligministeren og miljø- og  \r\n\r\n energiministeren. </P>  \r\n\r\n<P>Med venlig hilsen </P>  \r\n\r\n<P>Evan Jensen </P>  \r\n\r\n<P>/ Peter Gorm Hansen </P>  \r\n\r\n<P>KOMMUNERNES LANDSFORENING </P>  \r\n\r\n<P>Den 3. januar 1995 </P>  \r\n\r\n<P>Miljø- og Energiministeriet </P>  \r\n\r\n<P> <B>Udkast til forslag til lov om ændring af lov om planlægning</B>  </P>  \r\n\r\n<P>Planlovens § 3 a giver miljø- og energiministeren hjemmel til at fritage  \r\n\r\n etableringen af flygtningelandsbyer og andre asylcentre fra de sædvanlige  \r\n\r\n planprocedurer. </P>  \r\n\r\n<P>Efter loven skal ministeren fremsætte forslag om revision af denne  \r\n\r\n bestemmelse inden udgangen af folketingsåret 1994-95. Det foreslås nu, at  \r\n\r\n revisionen udskydes til folketingsåret 1996-97. </P>  \r\n\r\n<P>Miljø- og energiministeriet oplyser, at adgangen til at fritage for  \r\n\r\n tilvejebringelse af lokalplan m.v. pr. 15. november 1994 er blevet benyttet i  \r\n\r\n 66 sager, heraf 18 sager om asylcentre i eksisterende bebyggelse og 48 sager  \r\n\r\n om flygtningelandsbyer, med indkvarteringsmuligheder for i alt 12.764  \r\n\r\n personer. </P>  \r\n\r\n<P>I øjeblikket er indrejsetallet faldende, men ministeriet finder, at der  \r\n\r\n fortsat kan være behov for at kunne tilvejebringe plangrundlag for  \r\n\r\n flygtningeindkvarteringscentre ved proceduren efter planlovens § 3 a. </P>  \r\n\r\n<P>Ud over en udskydelse af revisionen af § 3 a har landsforeningen modtaget  \r\n\r\n et udkast til et forslag til en ny bestemmelse i planloven, hvorefter  \r\n\r\n indkvarteringssteder, som anvendes til indkvartering af personer fra det  \r\n\r\n tidligere Jugoslavien, som <I>har</I> fået opholdstilladelse, fritages fra  \r\n\r\n planlovens bestemmelser om tilvejebringelse af region-, kommune- og  \r\n\r\n lokalplaner samt fra landzonetilladelse. </P>  \r\n\r\n<P>Denne ændring begrundes med, at det, i takt med at det store antal  \r\n\r\n krigsflygtninge fra det tidligere Jugoslavien får behandlet deres ansøgning  \r\n\r\n om opholdstilladelse efter udlændingelovens § 7, er påkrævet at skabe  \r\n\r\n mulighed for at lade personer fra denne gruppe - der meddeles  \r\n\r\n opholdstilladelse i medfør af udlændingelovens §§ 7 eller 9, stk. 2, nr. 5,  \r\n\r\n og som ikke umiddelbart kan skaffes anden boligindkvartering - forbliver på  \r\n\r\n deres nuværende indkvarteringssteder i en periode, indtil der kan skaffes dem  \r\n\r\n anden varig boligindkvartering. Anvendelsesområdet for fritagelser efter  \r\n\r\n planlovens § 3 a foreslås derfor udvidet til også at omfatte indkvartering af  \r\n\r\n disse personer. </P>  \r\n\r\n<P>Landsforeningen har noteret sig, at man ønsker at udskyde revisionen af §  \r\n\r\n 3 a. Man vil i den forbindelse pege på, at man generelt er modstander af  \r\n\r\n særordninger, der fratager kommunalbestyrelsen dens planlægningskompetence.  \r\n\r\n</P>  \r\n\r\n<P>Det er endvidere landsforeningens opfattelse, at planlovens almindelige  \r\n\r\n planbestemmelser bør finde anvendelse, såfremt man ønsker at ændre status for  \r\n\r\n asylcentre, der er etableret efter planlovens § 3 a, således at de helt eller  \r\n\r\n delvist kan fungere som varig beboelse for personer, der meddeles  \r\n\r\n opholdstilladelse efter udlændingelovens §§ 7 og 9, stk. 2, nr. 5. </P>  \r\n\r\n<P>De almindelige planbestemmelser bør endvidere finde anvendelse, såfremt  \r\n\r\n nyetablering af centre til dette formål kommer på tale. Landsforeningen  \r\n\r\n finder ikke, at planlovens § 3 a med rimelighed kan udstrækkes til  \r\n\r\n situationer, hvor asylcentre får en anden funktion. Hvis et centers funktion  \r\n\r\n kommer til at omfatte muligheden for varig beboelse, vil det medføre en  \r\n\r\n tilknytning til lokalområdet - gennem beboernes brug af lokalområdets skoler,  \r\n\r\n daginstitutioner og servicetilbud i øvrigt - som ikke var forudsat ved  \r\n\r\n centrets etablering. </P>  \r\n\r\n<P>Med venlig hilsen </P>  \r\n\r\n<P>Evan Jensen </P>  \r\n\r\n<P>/ Peter Gorm Hansen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "16/05/1995"
        },
        {
            "displayName": "Accession",
            "displayValue": "199414K00133"
        },
        {
            "displayName": "Entydig dokumentidentifikation",
            "displayValue": "CL000717"
        },
        {
            "displayName": "Dato for førstegangsindlæggelse",
            "displayValue": "16/05/1995"
        },
        {
            "displayName": "Dato for indlæggelse",
            "displayValue": "16/05/1995"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "133"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}