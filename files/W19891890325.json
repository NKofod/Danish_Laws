{
    "id": 37246,
    "title": "Strukturstøtte. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18903 af 23/11/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Strukturstøtte i henhold til lov om midlertidig statstilskud til visse  \r\n\r\n strukturforanstaltninger inden for fiskeriet, ydet til forlængelse af en  \r\n\r\n fiskekutter, blev anset for ydet til denne bestemte kutter, og skulle derfor  \r\n\r\n beskattes ved salg af denne kutter, selv om ejeren i samme år havde købt en  \r\n\r\n anden kutter. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Strukturstøtte. (* 1) </H1>  \r\n\r\n<P></P>  \r\n\r\n<P>Fiskeskipper A klagede for indkomståret 1984 over, at de stedlige  \r\n\r\n skattemyndigheder havde anset ham for indkomstskattepligtig af et beløb på  \r\n\r\n 172.521 kr., som han havde modtaget i strukturstøtte. </P>  \r\n\r\n<P>Det var oplyst, at klageren i indkomstårene 1982 og 1983 i henhold til lov  \r\n\r\n om midlertidig statstilskud til visse strukturforanstaltninger inden for  \r\n\r\n fiskeriet (lov nr. 199 af 29. april 1981) havde modtaget 480.521 kr. i  \r\n\r\n strukturstøtte til forlængelse af fiskekutteren B. Klageren havde i 1983  \r\n\r\n indtægtsført et beløb på 308.000 kr. og havde i 1984 opført det resterende  \r\n\r\n beløb, 172.521 kr., som en ikke indtægtsført passiv post. I 1984 havde  \r\n\r\n klageren afhændet kutteren for 7.500.000 kr. og erhvervet en ny kutter for  \r\n\r\n 5.500.000 kr. </P>  \r\n\r\n<P>Ifølge ligningslovens § 27 B, stk. 1, nr. 7, vil tilskud, der ydes efter  \r\n\r\n den ovennævnte lov om tilskud til visse strukturforbedringer m.v. inden for  \r\n\r\n fiskeri, skulle medregnes ved opgørelsen af den skattepligtige indkomst inden  \r\n\r\n for en 10-års periode. </P>  \r\n\r\n<P>Ligningslovens § 27 B, stk. 5, bestemmer, at når en virksomhed afhændes,  \r\n\r\n hvortil der er ydet tilskud, skal tilskudsbeløbet som nævnt i stk. 3  \r\n\r\n medregnes i den skattepligtige indkomst i salgsåret. Det samme gælder, hvis  \r\n\r\n en overvejende del af virksomhedens aktiver afhændes. </P>  \r\n\r\n<P>De stedlige skattemyndigheder havde som begrundelse for beskatningen af  \r\n\r\n restsaldoen for den modtagne strukturstøtte henvist til, at klageren i  \r\n\r\n indkomståret 1984 havde afhændet kutteren, samt til, at strukturstøtten  \r\n\r\n fulgte virksomheden og ikke personen. Myndighederne havde bl.a. henvist til  \r\n\r\n oplysninger fra Fiskeriministeriet og Statsskattedirektoratet, hvorefter  \r\n\r\n strukturstøtten måtte anses ydet til den konkrete kutter, og denne måtte  \r\n\r\n således i relation til ligningslovens § 27 B anses for virksomheden. </P>  \r\n\r\n<P>Klagerens revisor gjorde heroverfor gældende, at klagerens udskiftning af  \r\n\r\n kutteren ikke kunne betragtes som en afhændelse af den overvejende del af  \r\n\r\n virksomhedens aktiver i et tilfælde, hvor der var sket erhvervelse af en ny  \r\n\r\n fiskekutter af stort set samme type som den afhændede. Endvidere henvistes  \r\n\r\n til, at bestemmelsen i § 27 B, stk. 5 - i her omhandlede relation som i alle  \r\n\r\n relationer, hvor der lægges vægt på afhændelse af en virksomhed - skulle  \r\n\r\n fortolkes således, at den skattemæssige virkning ved ophør først indtrådte,  \r\n\r\n når den pågældende skatteyder trådte helt ud af det omhandlede erhverv. </P>  \r\n\r\n<P>Efter de foreliggende oplysninger fandt Landsskatteretten, at  \r\n\r\n strukturstøtten, modtaget i henhold til lov om midlertidig statstilskud til  \r\n\r\n visse strukturforanstaltninger m.v., måtte anses for at vedrøre den konkrete  \r\n\r\n fiskekutter B. Bestemmelsen i ligningslovens § 27 B, stk. 5, var derfor med  \r\n\r\n rette bragt i anvendelse i indkomståret 1984, hvor der var sket en afhændelse  \r\n\r\n af den omhandlede fiskekutter. </P>  \r\n\r\n<P>Den påklagede ansættelse blev herefter stadfæstet. </P>  \r\n\r\n<P>LV 1988, L 7.2. </P>  \r\n\r\n</DIV>",
    "isHistorical": false,
    "editorialNotes": [
        "side 137"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19891890325"
        },
        {
            "displayName": "Entydig dokumentidentifikation",
            "displayValue": "CA005181"
        },
        {
            "displayName": "Dato for indlæggelse",
            "displayValue": "19/08/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18903"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "23/11/1989"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1989-6-581"
        },
        {
            "displayName": "Stikord",
            "displayValue": "STRUKTURSTØTTE"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}