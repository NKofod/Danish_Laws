{
    "id": 105867,
    "title": "1987 BSF 59   FORSLAG TIL FOLKETINGSBESLUTNING OM SOCIALT UDVIKLINGSPROGRAM MED SÆRLIG   VÆGT PÅ DEN TVÆRGÅENDE OG FOREBYGGENDE INDSATS ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 59",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 59 </P>  \r\n\r\n<P></P>  \r\n\r\n<P>Forslag til folketingsbeslutning om socialt udviklingsprogram med særlig  \r\n\r\n vægt på den tværgående og forebyggende indsats </P>  \r\n\r\n<P></P>  \r\n\r\n<P>Fremsat af Aase Olesen (RV) Dagmar Mørk Jensen (RV) Ole Vig Jensen (RV)  \r\n\r\n Kirsten Lee (RV) Niels Helveg Petersen (RV) </P>  \r\n\r\n<P></P>  \r\n\r\n<P>den 4. december 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Med henblik på at fremme omstilling og at øge den forebyggende </P>  \r\n\r\n<P>indsats inden for det sociale område opfordrer Folketinget </P>  \r\n\r\n<P>regeringen til at afsætte de fornødne ressourcer på finansloven til: </P>  \r\n\r\n<P>1) - at fremme lokalt forankret udviklingsarbejde ved at støtte </P>  \r\n\r\n<P>initiativer til netværksprojekter, der går på tværs af sektor-, </P>  \r\n\r\n<P>forvaltnings- og faggrænser, </P>  \r\n\r\n<P>2) - at øge støtten til det arbejde, der udføres af private </P>  \r\n\r\n<P>hjælpeorganisationer, herunder projekter, der etablerer og </P>  \r\n\r\n<P>udbygger samarbejde mellem offentlige og private instanser, </P>  \r\n\r\n<P>3) - at øge støtten til allerede eksisterende forsøgsarbejde og </P>  \r\n\r\n<P>tværsektorielt forebyggende arbejde som SSP-samarbejdet, </P>  \r\n\r\n<P>krisecentre, alternative rådgivningscentre m.v., </P>  \r\n\r\n<P>4) - at etablere et udviklingscenter med uafhængig status, der kan </P>  \r\n\r\n<P>sikre erfaringsopsamling og -formidling, og som har mulighed for </P>  \r\n\r\n<P>at fremme samarbejdet med og mellem alle implicerede parter på </P>  \r\n\r\n<P>alle niveauer, </P>  \r\n\r\n<P>5) - gennem udviklingscentret at udmelde afgrænsede temaer som </P>  \r\n\r\n<P>fællesramme for flere samtidige udviklingsprojekter, der skal </P>  \r\n\r\n<P>bygge på lokal, kommunal opbakning, tage sigte på varige </P>  \r\n\r\n<P>forandringer og fokusere på de involveredes egne behov og </P>  \r\n\r\n<P>ressourcer. </P>  \r\n\r\n<P>Udviklingsprogrammet gennemføres over en 5-årig periode med en årlig </P>  \r\n\r\n<P>bevilling på 100 mio. kr. (1988-kr.). </P>  \r\n\r\n<P>Bemærkninger til forslaget </P>  \r\n\r\n<P>Almindelige bemærkninger </P>  \r\n\r\n<P>Forslagets formål og ide </P>  \r\n\r\n<P>Beslutningsforslagets formål er at skabe grundlag for en massiv, </P>  \r\n\r\n<P>landsdækkende indsats på det sociale område i erkendelse af, at </P>  \r\n\r\n<P>de eksisterende ressourcer til forsøg og omstilling ikke er </P>  \r\n\r\n<P>tilstrækkelige. </P>  \r\n\r\n<P>Det sociale udviklingsprogram skal ses som en videreførelse af </P>  \r\n\r\n<P>ideerne bag Det Radikale Venstres 10-punkts-program for </P>  \r\n\r\n<P>voksenundervisning og folkeoplysning, vedtaget af Folketinget den </P>  \r\n\r\n<P>30. maj 1984, samt af udviklingsprogrammet for folkeskolen og </P>  \r\n\r\n<P>skolen som lokalt kulturcenter, vedtaget den 26. maj 1987. </P>  \r\n\r\n<P>Til de 2 programmers gennemførelse er der afsat henholdsvis 50 mio. </P>  \r\n\r\n<P>kr. og 100 mio. kr. årligt på finansloven, og forslagsstillerne </P>  \r\n\r\n<P>anslår, at beløb af samme størrelsesorden til det sociale </P>  \r\n\r\n<P>udviklingsprogram vil give basis for at sætte en reel </P>  \r\n\r\n<P>udviklingsproces i gang. </P>  \r\n\r\n<P>Forslagets grundide er, at socialt arbejde må tage udgangspunkt i en </P>  \r\n\r\n<P>helhedsopfattelse af mennesket og dets situation. </P>  \r\n\r\n<P>Formålet med socialt arbejde er at gengive den enkelte selvtillid og </P>  \r\n\r\n<P>selvhjulpenhed. Dette kan kun lykkes, hvis man hører op med at </P>  \r\n\r\n<P>dele mennesker og deres problemer op i sektorer i faglige, </P>  \r\n\r\n<P>fagpolitiske og forvaltningsmæssige båse. </P>  \r\n\r\n<P>Forslagets baggrund </P>  \r\n\r\n<P>Så godt som alle rapporter, betænkninger, konferencer m.v., der har </P>  \r\n\r\n<P>set dagens lys inden for de senere år, har påpeget behovet for </P>  \r\n\r\n<P>&#187;at gå på tværs&#171;, se f.eks. rapporten fra Socialstyrelsens </P>  \r\n\r\n<P>konference &#187;Socialpolitik over grænser&#171;, afholdt i København den  \r\n\r\n</P>  \r\n\r\n<P>3. november 1986. </P>  \r\n\r\n<P>Alle involverede parter erkender, at vore systemer er båseopdelt, </P>  \r\n\r\n<P>men samtidig understreges det, at det er svært at arbejde på </P>  \r\n\r\n<P>tværs. Årsagerne hertil er mange: de enkelte personalegruppers </P>  \r\n\r\n<P>uddannelse, de faglige organisationers særinteresser, </P>  \r\n\r\n<P>ressortopdelingen i ministerier, kommuner og amter samt det </P>  \r\n\r\n<P>særlige &#187;cigarkassesystem&#171;, vi har i refusionsreglerne. </P>  \r\n\r\n<P>Foruden at bidrage til båseopdelingen er vort refusionssystem </P>  \r\n\r\n<P>direkte forebyggelsesfjendsk. Der gives 100 pct. refusion til </P>  \r\n\r\n<P>f.eks. førtidspension og kriminalforsorg, 50 pct. til </P>  \r\n\r\n<P>revalidering og behandling, mens der til rådgivning og vejledning </P>  \r\n\r\n<P>samt forebyggelse gives 0 pct. refusion. </P>  \r\n\r\n<P>En af forudsætningerne for, at socialt arbejde, herunder </P>  \r\n\r\n<P>forsøgsarbejde, kan lykkes, er derfor, at refusionsreglerne </P>  \r\n\r\n<P>ændres. </P>  \r\n\r\n<P>Det er forslagets hovedsigte at være igangsættende, og man kunne </P>  \r\n\r\n<P>derfor forestille sig en faldende refusionsprocent til støtte til </P>  \r\n\r\n<P>et projekt over en 3-5 års periode. Det er tanken, at amter og </P>  \r\n\r\n<P>kommuner under alle omstændigheder skal være medfinansierende i </P>  \r\n\r\n<P>de iværksatte projekter. Erfaringerne fra Socialstyrelsens </P>  \r\n\r\n<P>forsøgsrække viser, at forsøgene kun fører til varige ændringer, </P>  \r\n\r\n<P>hvis de har haft en fast forankring i de lokale forvaltninger. De </P>  \r\n\r\n<P>mere fritstående &#187;vilde&#171; forsøg har ofte manglet lokal </P>  \r\n\r\n<P>gennemslagskraft. </P>  \r\n\r\n<P>Dette forslag er altså ikke kun et forslag om at øge den </P>  \r\n\r\n<P>eksisterende forsøgspulje (80 mio. kr. i årene 1980-86). </P>  \r\n\r\n<P>Beslutningsforslaget ønsker at gå et skridt længere ved først og </P>  \r\n\r\n<P>fremmest at satse på de lokale ideer og forslag, som borgere, </P>  \r\n\r\n<P>forvaltninger og institutioner kan foreslå som løsninger på netop </P>  \r\n\r\n<P>deres problemer. Vi tror på, at der hos de offentligt ansatte er </P>  \r\n\r\n<P>uudnyttede kræfter og talenter i form af kendskab til lokale </P>  \r\n\r\n<P>forhold og måske mange års opsamling af gode ideer og forslag, </P>  \r\n\r\n<P>som det ikke har været muligt at realisere af arbejdsmæssige </P>  \r\n\r\n<P>eller økonomiske grunde. </P>  \r\n\r\n<P>Forslaget skulle give mulighed for at forløse disse kræfter, idet </P>  \r\n\r\n<P>den centrale indsats i form af konsulentbistand kun skal have </P>  \r\n\r\n<P>karakter af &#187;fødselshjælp&#171;. </P>  \r\n\r\n<P>Forslaget skal ses i lyset af, at vi netop i den kommende tid vil få </P>  \r\n\r\n<P>frigjort arbejdsmæssige ressourcer i socialforvaltningerne som </P>  \r\n\r\n<P>følge af omlægningen til retsbestemt kontanthjælp. </P>  \r\n\r\n<P>Erfaringerne med tværfaglige forsøg i kommunerne viser, at det er </P>  \r\n\r\n<P>nødvendigt, at de enkelte personalegrupper lærer, hvad der er de </P>  \r\n\r\n<P>andres faglige grundlag og virkeområde. Gensidig mistillid mellem </P>  \r\n\r\n<P>grupperne ødelægger ethvert ellers udmærket socialt projekt. </P>  \r\n\r\n<P>I visse kommuner har man måttet begynde med en slags jobgaranti, der </P>  \r\n\r\n<P>betyder, at de offentligt ansatte beholder deres job, men </P>  \r\n\r\n<P>accepterer at skulle lave noget andet end det, de oprindeligt er </P>  \r\n\r\n<P>ansat til. Det er en stor omvæltning, når man - som det er </P>  \r\n\r\n<P>udtrykt - skal holde op med at arbejde for borgerne og i stedet </P>  \r\n\r\n<P>arbejde med dem i et større fællesskab. </P>  \r\n\r\n<P>De seneste rapporter om de sociale tilstande i Danmark vidner om, at </P>  \r\n\r\n<P>&#187;den ny fattigdom&#171; ikke kan afhjælpes med forhøjede ydelser til  \r\n\r\n</P>  \r\n\r\n<P>dem, der lever af overførselsindkomster. </P>  \r\n\r\n<P>Et af de største problemer i det moderne samfund er ensomheden, og </P>  \r\n\r\n<P>det er her, den hidtidige socialpolitik kommer til kort. </P>  \r\n\r\n<P>Den traditionelle socialpolitik retter sig mod den enkeltes </P>  \r\n\r\n<P>problemer, mens kulturpolitikken har et kollektivt sigte. </P>  \r\n\r\n<P>De &#187;ny fattige&#171; er karakteriseret ved at have meget få og svage  \r\n\r\n</P>  \r\n\r\n<P>kontakter til andre mennesker (et svagt &#187;netværk&#171;). </P>  \r\n\r\n<P>Derfor er skabelsen af sociale fællesskaber eller netværk omkring de </P>  \r\n\r\n<P>svageste en socialpolitisk opgave, der rækker langt ud over den </P>  \r\n\r\n<P>traditionelle socialpolitik og ind i både kultur-, fritids-, </P>  \r\n\r\n<P>uddannelses-, bolig- og arbejdsmarkedspolitik. </P>  \r\n\r\n<P>Bemærkninger til forslagets enkelte punkter </P>  \r\n\r\n<P>ad 1 </P>  \r\n\r\n<P>Udviklingsmidlerne skal støtte de processer (brugerinvolvering, </P>  \r\n\r\n<P>udformning af ansøgninger, ideforløsning), der er en forudsætning </P>  \r\n\r\n<P>for, at udviklingsprojekter i lokalområder, kommuner og amter </P>  \r\n\r\n<P>kommer i gang. </P>  \r\n\r\n<P>Projekterne skal sigte på en behovsbestemt forbedret service gennem </P>  \r\n\r\n<P>udvikling af nye metoder i såvel indsatsen som den arbejdsmæssige </P>  \r\n\r\n<P>tilrettelæggelse. </P>  \r\n\r\n<P>Forebyggende arbejde må måles i processer, der kan bedre trivselen, </P>  \r\n\r\n<P>påvirke forståelse og holdninger, bidrage til metoder og </P>  \r\n\r\n<P>organisatonsudvikling, styrke samarbejde på tværs af fagsektorer </P>  \r\n\r\n<P>og andre grænser samt ændre eller justere regelsæt. </P>  \r\n\r\n<P>Udviklingsmidlerne kan anvendes som direkte tilskud (tidsbegrænset) </P>  \r\n\r\n<P>til initiativtagere, borgere, kommuner og amter, men bør </P>  \r\n\r\n<P>fortrinsvis gives i form af tilbud om konsulentbistand, </P>  \r\n\r\n<P>evaluering og formidling. </P>  \r\n\r\n<P>ad 2 </P>  \r\n\r\n<P>De private organisationer inden for socialområdet udfører et stort </P>  \r\n\r\n<P>arbejde, som den offentlige sektor kun vanskeligt er i stand til </P>  \r\n\r\n<P>at påtage sig (krisehjælp døgnet rundt, varmestuer, alkoholfri </P>  \r\n\r\n<P>miljøer, hjælp til voldsramte kvinder - for blot at nævne nogle </P>  \r\n\r\n<P>få eksempler). </P>  \r\n\r\n<P>Private organisationer har hidtil haft vanskeligt ved at opnå andel </P>  \r\n\r\n<P>i forsøgsmidlerne, idet deres arbejde enten falder uden for </P>  \r\n\r\n<P>definitionen på forsøg, eller fordi det kaldes &#187;administration&#171;,  \r\n\r\n</P>  \r\n\r\n<P>der ikke berettiger til støtte. </P>  \r\n\r\n<P>Forslagsstillerne finder, at de mange pæne ord om private </P>  \r\n\r\n<P>organisationer bør omsættes i handling og øget støtte. </P>  \r\n\r\n<P>Det offentlige systems medfødte mistænksomhed over for de private </P>  \r\n\r\n<P>hjælpeorganisationer bør nedbrydes gennem en bevidst indsats for </P>  \r\n\r\n<P>at etablere et samarbejde mellem det offentlige og de private </P>  \r\n\r\n<P>organisationer til gavn for de mennesker, som begge parter ønsker </P>  \r\n\r\n<P>at hjælpe. </P>  \r\n\r\n<P>ad 3 </P>  \r\n\r\n<P>Udviklingsprogrammets forslag nr. 1 om støtte til nye projekter på </P>  \r\n\r\n<P>tværs af faggrænser m.v. må ikke overskygge den kendsgerning, at </P>  \r\n\r\n<P>sådanne projekter allerede findes og fortsat kan støttes. </P>  \r\n\r\n<P>SSP-samarbejdet udføres i dag alene ved kommunale midler i form af </P>  \r\n\r\n<P>de ansattes tid. Det er meget få steder, der er sat regulær </P>  \r\n\r\n<P>arbejdstid af til f.eks. SSP-samarbejdet. </P>  \r\n\r\n<P>Også i krisecentre, rådgivningscentre m.v. foregår tværfagligt </P>  \r\n\r\n<P>samarbejde, der kan have brug for konsulentstøtte eller anden </P>  \r\n\r\n<P>hjælp. </P>  \r\n\r\n<P>ad 4 </P>  \r\n\r\n<P>Forslagsstillerne vil ikke på forhånd lægge sig fast på en bestemt </P>  \r\n\r\n<P>model for udviklingscentret, men vil henvise til mulige </P>  \r\n\r\n<P>forbilleder som &#187;Udviklingscenter for Folkeoplysning og </P>  \r\n\r\n<P>Voksenundervisning&#171; og &#187;Center for Social Udvikling&#171;. </P>  \r\n\r\n<P>Udviklingscentrets opgave er igangsætning, koordinering og </P>  \r\n\r\n<P>formidling. Det er afgørende, at der er en klar adskillelse </P>  \r\n\r\n<P>mellem centret og den bevilgende instans, der f.eks. kan være </P>  \r\n\r\n<P>Socialstyrelsens Forsøgsråd. Evaluering af projekterne bør foregå </P>  \r\n\r\n<P>uafhængigt af udviklingscentret. </P>  \r\n\r\n<P>ad 5 </P>  \r\n\r\n<P>For at intensivere indsatsen for forebyggelse skal det være muligt </P>  \r\n\r\n<P>at udmelde afgrænsede temaer som ramme for flere samtidige </P>  \r\n\r\n<P>forsøg. Herved vil der blive mulighed for at afprøve, forbedre og </P>  \r\n\r\n<P>videreudvikle arbejdsmetoder og modeller til det sociale arbejde. </P>  \r\n\r\n<P>Udviklingscentret er med til at definere temaer for og rammer om </P>  \r\n\r\n<P>projekterne. Den konkrete udformning af hvert af projekterne </P>  \r\n\r\n<P>foregår med respekt for det lokale særpræg og de involveredes </P>  \r\n\r\n<P>egne ideer, forudsætninger og muligheder. </P>  \r\n\r\n<P>De, der deltager, får fordelene ved at blive en del af et </P>  \r\n\r\n<P>forsøgsmiljø, hvor forbindelse til andre giver mulighed for at </P>  \r\n\r\n<P>udveksle og udvikle både ideer og erfaringer. </P>  \r\n\r\n<P>Hvad der tilbydes, er altså ideforløsning, konsulentbistand </P>  \r\n\r\n<P>undervejs og en sikring af opsamling og formidling af erfaringer. </P>  \r\n\r\n<P>NOTER Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00059"
        },
        {
            "displayName": "Entydig dokumentidentifikation",
            "displayValue": "CL004434"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "59"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}