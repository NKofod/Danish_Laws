{
    "id": 213061,
    "title": "Forslag til folketingsbeslutning om at medregne fuldtidsstudium ved opgørelse af beskæftigelseskravet for tidsubegrænset ophold",
    "documentTypeId": "480",
    "isSagsforlobPeriodValid": true,
    "shortName": "2019/1 BSF 107",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 26. februar 2020 af Andreas Steenberg (RV), Samira Nawa (RV) og Morten Østergaard (RV)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at medregne fuldtidsstudium ved opgørelse af beskæftigelseskravet for tidsubegrænset ophold</p>\r\n<p class=\"Tekst1Sp\">Folketinget pålægger regeringen at fremsætte lovforslag om at ændre beskæftigelseskravet for tidsubegrænset opholdstilladelse, så fuldtidsstudium sidestilles med fuldtidsarbejde ved beregning af krav om beskæftigelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Med beslutningsforslaget ønsker forslagsstillerne at ændre reglerne for tidsubegrænset opholdstilladelse, så fuldtidsstudium tæller med i opgørelsen af beskæftigelseskrav. Den nye ændring af reglerne vil således genetablere tilstanden, fra før et flertal i folketinget bestående af S, DF, V, KF og LA med lovforslag nr. L 154 skærpede reglerne for tidsubegrænset opholdstilladelse (Lovforslag nr. L 154, folketingsåret 2016-17).</p>\r\n<p class=\"NormalInd\">\r\n</p>\r\n<p class=\"NormalInd\">Skærpelsen af udlændingeloven har medført, at fuldtidsstudier ikke længere indgår i beregningen af fuldtidsbeskæftigelse. Det er efter gældende regler et krav, at en udlænding skal have været i ordinær fuldtidsbeskæftigelse eller udøvet selvstændig erhvervsvirksomhed i mindst 3 år og 6 måneder inden for de sidste 4 år, jf. udlændingelovens § 11, stk. 3, nr. 8. Det er forslagsstillernes opfattelse, at de nuværende beskæftigelseskrav har utilsigtede konsekvenser, da reglerne fastholder udlændinge i et ufaglært arbejde i stedet for at tage en uddannelse.</p>\r\n<p class=\"NormalInd\">\r\n</p>\r\n<p class=\"NormalInd\">Disse utilsigtede konsekvenser kan eksemplificeres af Anders’ historie. Anders’ forældre er politiske flygtninge fra Jordan. Han opnåede derfor ikke automatisk statsborgerskab, da han fyldte 18 år. Anders har boet i Danmark hele sit liv, taler dansk og studerer medicin på Københavns Universitet. Han kan ikke få tidsubegrænset opholdstilladelse, da medicinstudiet ikke anses som fuldtidsbeskæftigelse. Han lever derfor ikke op til de nødvendige krav om 3 år og 6 måneders fuldtidsbeskæftigelse inden for 4 år (Anders’ historie kan læses i Andreas Steenbergs facebookopslag fra den 1. februar 2020). Det er forslagsstillernes opfattelse, at Anders’ historie tydeliggør de konsekvenser, der er ved de gældende regler på området. Det fjerner incitamentet til at dygtiggøre sig, når man fratager de studerende muligheden for at opnå retten til permanent opholdstilladelse, mens de studerer. De gældende regler opfordrer udlændinge til at fravælge uddannelse til fordel for et ufaglært arbejde, fordi uddannelse ikke tæller med i opgørelsen af beskæftigelseskravet. Det er forslagsstillernes opfattelse, at uddannelse bidrager positivt til integrationen i det danske samfund, og samtidig udgør uddannelse et godt grundlag for egen forsørgelse, hvis man vender tilbage til oprindelseslandet.</p>\r\n<p class=\"NormalInd\">\r\n</p>\r\n<p class=\"NormalInd\">Dette understreges i et debatindlæg i Information, hvor studerende Mohamad Alnabhan beskriver det som urealistisk for studerende at opnå permanent opholdstilladelse i Danmark. For at leve op til beskæftigelseskravet skal man arbejde 30 timer om ugen ved siden af et fuldtidsstudium på 40 timer. Det er ikke foreneligt med et aktivt fuldtidsstudium. De gældende regler og krav overser, at uddannelse netop er en måde at integrere sig i samfundet på. Mohamad skriver: »… hvis man er gymnasieelev, har læst hele Danmarks historie, om hvordan kvinderne fik stemmeret, og hvordan Danmark har udviklet sig til et demokrati. Eller hvis man er universitetsstuderende, som tilegner sig den nødvendige viden inden for statskundskab, medicin, jura, eller hvad det nu er, så er man utvivlsomt integreret. Så er man én, der gerne vil Danmark og integrationen.« De studerende har jo netop taget Danmark til sig og integrerer sig. (»Kære Tesfaye: Lad os studerende få permanent ophold uden at arbejde 30 timer ved siden af studiet«, Information, den 31. juli 2019).</p>\r\n<p class=\"NormalInd\">\r\n</p>\r\n<p class=\"NormalInd\">Det er i fælles interesse for Danmark og for de studerende, at de får mulighed for at bidrage til samfundet med de kompetencer og den viden, de tilegner sig, og gør deres evner gældende i Danmark efter endt uddannelse. Det er derfor forslagsstillernes klare holdning, at uddannelse skal tælle med i opgørelsen over beskæftigelseskravet.</p>\r\n<p class=\"NormalInd\">\r\n</p>\r\n<p class=\"NormalInd\">Under forhandlingerne om lovforslag nr. L 154 den 23. marts 2017 påpegede Socialdemokratiets daværende ordfører, Mattias Tesfaye, paradokset i at undlade at tælle uddannelse med i opgørelsen af beskæftigelseskravet: »Vi har brug for, at de her udlændinge kommer ud på det danske arbejdsmarked og bliver chauffører, SOSU-hjælpere, butiksassistenter og landbrugsmedarbejdere. Men vi er nu endt i en situation, hvor udlændinge, der arbejder som ufaglærte på et plejehjem, ikke kan underskrive uddannelsesaftale med kommunen. Den syriske flygtning, der har fået arbejde hos ISS, kan heller ikke tage en uddannelse som serviceassistent uden at ødelægge sine muligheder for at kunne blive i Danmark, selv om man fortsat arbejder 37 timer om ugen, selv om man arbejder til overenskomstmæssig løn, og selv om der absolut ikke udbetales nogen offentlige løntilskud eller støttekroner.« (1. behandling af lovforslag nr. L 154, den 23. marts 2017, jf. Folketingstidende 2016-2017, tilæg F, møde 72, kl. 11:32).</p>\r\n<p class=\"NormalInd\">\r\n</p>\r\n<p class=\"NormalInd\">Den daværende socialdemokratiske ordfører påpeger udfordringen med at flytte sig fra ufaglært arbejde til faglært. Men paradokset ender ikke her. Det er ikke i Danmarks og udlændingenes interesse, at deres potentiale og kompetencer ikke udnyttes gennem uddannelse, også længerevarende uddannelse. Argumentationen for at ændre beskæftigelseskravet for tidsubegrænset opholdstilladelse er klar. Uddannelse bør fremover indgå på lige fod med fuldtidsarbejde i beregningen af retten til permanent opholdstilladelse.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Andreas Steenberg</span> (RV):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at medregne fuldtidsstudium ved opgørelse af beskæftigelseskravet for tidsubegrænset ophold.</p>\r\n<p class=\"ForslagsNummer\">(Beslutningsforslag nr. B 107)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2019/1 BF 107",
            "stateLabel": "Bortfaldet",
            "references": [
                {
                    "shortName": "2019/1 BSF 107",
                    "title": "Forslag til folketingsbeslutning om at medregne fuldtidsstudium ved opgørelse af beskæftigelseskravet for tidsubegrænset ophold",
                    "presentationName": "Beslutningsforslag som fremsat",
                    "documentTypeId": 480,
                    "documentId": 213061,
                    "eliUri": "/eli/ft/20191BB00107",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20191/beslutningsforslag/b107/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "27/02/2020"
        },
        {
            "displayName": "Accession",
            "displayValue": "20191BB00107"
        },
        {
            "displayName": "Entydig dokumentidentifikation",
            "displayValue": "AX024289"
        },
        {
            "displayName": "Dato for førstegangsindlæggelse",
            "displayValue": "27/02/2020"
        },
        {
            "displayName": "Dato for indlæggelse",
            "displayValue": "27/02/2020"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "107"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}