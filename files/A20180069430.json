{
    "id": 201903,
    "title": "Lov om projektering og anlæg af et vildsvinehegn langs den dansk-tyske landegrænse",
    "documentTypeId": "10",
    "isSagsforlobPeriodValid": true,
    "shortName": "LOV nr 694 af 08/06/2018",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#ida261209a-702f-4efa-b6a2-cd66d935c2b5\">Bilag 1</a>\r\n      </td>\r\n      <td class=\"IndholdsfortegnelseTekst\">\r\n      </td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id48853921-323a-49bf-9f3b-ffd77d1864ed\">Bilag 2</a>\r\n      </td>\r\n      <td class=\"IndholdsfortegnelseTekst\">\r\n      </td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Lov om projektering og anlæg af et vildsvinehegn langs den dansk-tyske landegrænse</p>\r\n<p class=\"Hymne2\">VI MARGRETHE DEN ANDEN, af Guds Nåde Danmarks Dronning, gør vitterligt:</p>\r\n<p class=\"Hymne2\">Folketinget har vedtaget og Vi ved Vort samtykke stadfæstet følgende lov:</p>\r\n<p class=\"ParagrafGruppeOverskrift\">\r\n   <span>Bemyndigelse til projektering og meddelelse af anlægstilladelse</span>\r\n</p>\r\n<p class=\"Paragraf\" id=\"id8224a9dc-591a-4dd4-9dea-dd0bd323e31f\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Miljø- og fødevareministeren bemyndiges til at projektere og meddele tilladelse til anlæg af et vildsvinehegn langs den dansk-tyske landegrænse, herunder til at træffe de øvrige dispositioner i form af eksempelvis afværgeforanstaltninger eller kompenserende foranstaltninger, som er nødvendige i forbindelse med projekteringen og anlægget af hegnet.</p>\r\n<p class=\"Stk2\">\r\n   <span class=\"StkNr\" id=\"idcb1f1e9c-5a05-45db-99e0-91f61dcffed7\">Stk. 2.</span> Tilladelse til anlæg af vildsvinehegnet, der fastlægger hegnets præcise placering og udformning m.v. langs den dansk-tyske landegrænse, meddeles af miljø- og fødevareministeren efter projektbeskrivelse og ansøgning om anlægstilladelse fra Naturstyrelsen. Miljø- og fødevareministeren kan tillade, at vildsvinehegnet på visse strækninger udgøres af andre foranstaltninger med barrierevirkning for vildsvin end almindelige hegn, herunder f.eks. flydespærringer. \nProjektbeskrivelse, ansøgning om anlægstilladelse og ansøgning om eventuelle supplerende tilladelser udarbejdes af Naturstyrelsen i samarbejde med Miljøstyrelsen, Slots- og Kulturstyrelsen og andre berørte offentlige myndigheder, herunder Tønder Kommune, Aabenraa Kommune og tyske offentlige myndigheder.</p>\r\n<p class=\"Stk2\">\r\n   <span class=\"StkNr\" id=\"idce6574a5-7d11-4054-be46-b6b946d28469\">Stk. 3.</span> Hvis det ikke kan udelukkes, at anlægsprojektet vil skade et Natura 2000-område, kan miljø- og fødevareministeren ikke meddele anlægstilladelse efter stk. 2, jf. dog stk. 4, 3. pkt.</p>\r\n<p class=\"Stk2\">\r\n   <span class=\"StkNr\" id=\"id8d5ec82d-eae8-42cd-aa50-3b819a8ed27a\">Stk. 4.</span> Miljø- og fødevareministeren kan fastsætte nærmere regler om forberedelsen og gennemførelsen af anlægsprojektet, herunder om opfyldelsen af EU-retlige forpligtelser, der er relevante for projekteringen og anlægget af vildsvinehegnet. Ministeren kan endvidere fastsætte regler om, at det skal vurderes, om anlægsprojektet kan påvirke et Natura 2000-område væsentligt, og regler om gennemførelse af en nærmere konsekvensvurdering af virkningerne af anlægsprojektet på et Natura 2000-område under hensyn til bevaringsmålsætningen for det pågældende område. Ministeren kan herunder fastsætte regler om betingelserne for at tillade anlægsprojektet, når en nærmere konsekvensvurdering ikke udelukker skade på et Natura 2000-område, og regler om beskyttelse af dyre- og plantearter ved afgørelse om tilladelse.</p>\r\n<p class=\"Paragraf\" id=\"idc88c25f0-9aab-4e75-91bf-2e7cb4f97a47\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Ansøgning om anlægstilladelse og anlægstilladelsen efter § 1 skal indeholde en beskrivelse af:</p>\r\n<p class=\"Liste1\">\r\n   <span class=\"Liste1Nr\" id=\"idd95b02fe-83cc-4671-be82-56f1b15d9850\">1)</span> Overholdelsen af Rådets direktiv 92/43/EØF af 21. maj 1992 om bevaring af naturtyper samt vilde dyr og planter og Europa-Parlamentets og Rådets direktiv 2009/147/EF af 30. november 2009 om beskyttelse af vilde fugle, herunder disse direktivers regler om eksempelvis afværgeforanstaltninger og kompenserende foranstaltninger af hensyn til fugle og andre dyr.</p>\r\n<p class=\"Liste1\">\r\n   <span class=\"Liste1Nr\" id=\"id99e5b92d-05dc-4deb-9eb5-45595b2167ae\">2)</span> De hensyn, som varetages efter de love, der er nævnt i § 3, herunder særlig hvordan hensynene varetages i forhold til de naturlokaliteter og kulturhistoriske forhold, der fremgår af bilag 1 og 2.</p>\r\n<p class=\"Liste1\">\r\n   <span class=\"Liste1Nr\" id=\"id92027d62-3a69-4c23-81c0-afb7c70ed5f6\">3)</span> Overholdelsen af traktaten mellem Danmark og Tyskland angående Ordning af de som Følge af Overgangen til Danmark af Suveræniteten over Nordslesvig opståede Spørgsmål, herunder Overenskomst vedrørende Ordningen af Vandløbs- og Digeforhold ved den dansk-tyske Grænse, jf. § 3, stk. 2.</p>\r\n<p class=\"Liste1\">\r\n   <span class=\"Liste1Nr\" id=\"id19975142-c5e9-428f-b461-dc7f61fbe5e3\">4)</span> Inddragelsen af den berørte offentlighed og de involverede lodsejere i den videre proces.</p>\r\n<p class=\"Liste1\">\r\n   <span class=\"Liste1Nr\" id=\"idd550a896-be02-46d1-80e8-01421bb52e06\">5)</span> Øvrige dispositioner og foranstaltninger.</p>\r\n<p class=\"Stk2\">\r\n   <span class=\"StkNr\" id=\"id4539df32-a523-4583-82ff-49eb33619c9a\">Stk. 2.</span> Anlægstilladelsen efter § 1 træder i stedet for afgørelser og tilladelser efter lov om miljøvurdering af planer og programmer og af konkrete projekter (VVM), herunder afgørelsen om tilladelse i lovens § 25.</p>\r\n<p class=\"Stk2\">\r\n   <span class=\"StkNr\" id=\"id8c187574-dffd-4d28-8928-6ca71ef4acfa\">Stk. 3.</span> Anlægstilladelsen offentliggøres, samtidig med at tilladelsen meddeles til Naturstyrelsen.</p>\r\n<p class=\"ParagrafGruppeOverskrift\">\r\n   <span>Forholdet til anden lovgivning</span>\r\n</p>\r\n<p class=\"Paragraf\" id=\"idd138ab0a-9255-4e91-b017-33dda9f07ba0\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Miljø- og fødevareministeren varetager alene efter denne lov beskyttelsesmæssige og øvrige hensyn efter lov om naturbeskyttelse, lov om skove, lov om beskyttelse af de ydre koge i Tøndermarsken, lov om jagt og vildtforvaltning og lov om kystbeskyttelse, for så vidt angår arealer, der er nødvendige for projekteringen og anlægget af vildsvinehegnet, herunder arealer til afværgeforanstaltninger og kompenserende foranstaltninger.</p>\r\n<p class=\"Stk2\">\r\n   <span class=\"StkNr\" id=\"id470f2c1e-023f-4d25-9a63-4eecdfb14e03\">Stk. 2.</span> Miljø- og fødevareministeren varetager alene efter denne lov afvandingsmæssige og øvrige hensyn efter lov om vandløb, for så vidt angår arealer, der er nødvendige for projekteringen og anlægget af vildsvinehegnet, under overholdelse af Danmarks forpligtelser i henhold til traktaten mellem Danmark og Tyskland angående Ordning af de som Følge af Overgangen til Danmark af Suveræniteten over Nordslesvig opståede Spørgsmål, herunder Overenskomst vedrørende Ordningen af Vandløbs- og Digeforhold ved den dansk-tyske Grænse.</p>\r\n<p class=\"Paragraf\" id=\"id3c8d4796-56b6-45a4-a8a8-ebd83ece5e4f\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Reglerne om kommune- og lokalplaner og § 35, stk. 1, i lov om planlægning finder ikke anvendelse ved anlægget af vildsvinehegnet, herunder øvrige dispositioner i form af eksempelvis afværgeforanstaltninger eller kompenserende foranstaltninger, som er nødvendige i forbindelse med anlægget af hegnet, jf. § 1.</p>\r\n<p class=\"ParagrafGruppeOverskrift\">\r\n   <span>Adgang til privat ejendoms udendørsarealer</span>\r\n</p>\r\n<p class=\"Paragraf\" id=\"id76488fab-1964-4f88-9406-bc7284fe3ef8\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Miljø- og fødevareministeren har, hvis det skønnes nødvendigt, til enhver tid mod behørig legitimation og uden retskendelse adgang til en privat ejendoms udendørsarealer med henblik på at foretage jordbundsundersøgelser, opmålinger, afmærkninger og andre undersøgelser vedrørende projekteringen og anlægget af vildsvinehegnet.</p>\r\n<p class=\"Stk2\">\r\n   <span class=\"StkNr\" id=\"idac0a4d43-1914-43fe-95d4-f740f3fa33ba\">Stk. 2.</span> Miljø- og fødevareministeren skal minimum 14 dage før gennemførelsen af undersøgelser m.v. efter stk. 1 give skriftlig besked til de berørte ejere og brugere. Er dette ikke muligt, skal oplysning om undersøgelserne offentliggøres i lokale medier el.lign.</p>\r\n<p class=\"ParagrafGruppeOverskrift\">\r\n   <span>Ekspropriation</span>\r\n</p>\r\n<p class=\"Paragraf\" id=\"id82b06fb6-ef0d-4dc9-a5aa-760e919af3c0\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Miljø- og fødevareministeren bemyndiges til ved ekspropriation at erhverve de arealer og ejendomme m.v., herunder i form af rettigheder og servitutter, der er nødvendige for projekteringen, anlægget og vedligeholdelsen af vildsvinehegnet.</p>\r\n<p class=\"Stk2\">\r\n   <span class=\"StkNr\" id=\"idf3977168-2742-42e4-b189-a65ebcd806ca\">Stk. 2.</span> Ekspropriation sker efter reglerne i lov om fremgangsmåden ved ekspropriation vedrørende fast ejendom.</p>\r\n<p class=\"Stk2\">\r\n   <span class=\"StkNr\" id=\"id8e3845ff-b14d-460b-b718-09231a1360a0\">Stk. 3.</span> Miljø- og fødevareministeren kan, når der foreligger særlige personlige grunde og efter anmodning fra ejeren, ekspropriere en ejendom, der berøres særlig indgribende af projektet, før tidspunktet for de ordinære ekspropriationer.</p>\r\n<p class=\"Stk2\">\r\n   <span class=\"StkNr\" id=\"id2bcaacda-b14e-4400-a71c-539d2a43dcb5\">Stk. 4.</span> Erstatningen fastsættes af ekspropriations- og taksationsmyndighederne i henhold til lov om fremgangsmåden ved ekspropriation vedrørende fast ejendom.</p>\r\n<p class=\"ParagrafGruppeOverskrift\">\r\n   <span>Delegation</span>\r\n</p>\r\n<p class=\"Paragraf\" id=\"idd66424ee-1254-4022-91de-63528f081665\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Miljø- og fødevareministeren kan bemyndige Naturstyrelsen, en anden styrelse under Miljø- og Fødevareministeriet eller efter aftale med vedkommende minister andre statslige myndigheder til at udøve miljø- og fødevareministerens beføjelser efter denne lov. Ministeren kan herunder bemyndige Miljøstyrelsen til at meddele tilladelse efter § 1.</p>\r\n<p class=\"Stk2\">\r\n   <span class=\"StkNr\" id=\"idc1cea846-b349-4230-93bb-77453ae195db\">Stk. 2.</span> Miljø- og fødevareministeren kan fastsætte regler om udøvelsen af de beføjelser, som en anden statslig myndighed efter aftale med vedkommende minister bemyndiges til at udøve efter stk. 1.</p>\r\n<p class=\"ParagrafGruppeOverskrift\">\r\n   <span>Klageadgang</span>\r\n</p>\r\n<p class=\"Paragraf\" id=\"ida4615e96-ca5a-4039-b72d-ba19bcc688c9\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Miljø- og fødevareministerens afgørelser efter denne lov eller regler fastsat i medfør af denne lov kan ikke påklages til anden administrativ myndighed.</p>\r\n<p class=\"Stk2\">\r\n   <span class=\"StkNr\" id=\"id6642d8d4-3a21-43d8-ba43-894d8be7575e\">Stk. 2.</span> Afgørelser efter denne lov eller regler fastsat i medfør af denne lov truffet af en myndighed, til hvilken miljø- og fødevareministeren har delegeret en beføjelse, kan ikke påklages til ministeren eller anden administrativ myndighed.</p>\r\n<p class=\"Paragraf\" id=\"idf6b8a1f4-4023-4397-8693-6c757fa5e923\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Kulturministerens afgørelser efter § 29 j, stk. 1, 1. og 2. pkt., og § 29 j, stk. 2, jf. § 29 l, stk. 1, i museumsloven i sager vedrørende anlæg af et vildsvinehegn, herunder øvrige dispositioner, jf. denne lovs § 1, kan ikke påklages til anden administrativ myndighed.</p>\r\n<p class=\"ParagrafGruppeOverskrift\">\r\n   <span>Søgsmål</span>\r\n</p>\r\n<p class=\"Paragraf\" id=\"id9b1b4437-5aab-43fb-996f-8eeb2c6b139e\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Søgsmål til prøvelse af tilladelser og afgørelser efter denne lov skal være anlagt inden 6 måneder efter meddelelsen til adressaten. Er afgørelsen offentliggjort, regnes søgsmålsfristen fra offentliggørelsen.</p>\r\n<p class=\"Stk2\">\r\n   <span class=\"StkNr\" id=\"id12dbe10b-2f8d-40bb-9609-c75bb881a1b0\">Stk. 2.</span> Ved søgsmål om forhold vedrørende miljøet, der er omfattet af denne lov, skal retten påse, at omkostningerne ved sagen ikke er uoverkommeligt høje for de berørte parter.</p>\r\n<p class=\"ParagrafGruppeOverskrift\">\r\n   <span>Ikrafttræden</span>\r\n</p>\r\n<p class=\"Paragraf\" id=\"id784f6537-0ef6-421e-8c48-331b0795e4fc\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Loven træder i kraft dagen efter bekendtgørelsen i Lovtidende.</p><div class=\"Givet\" id=\"Givet\"><p class=\"Givet\" align=\"center\">Givet på Christiansborg Slot, den 8. juni 2018</p><p class=\"Segl\" align=\"center\">Under Vor Kongelige Hånd og Segl</p><p class=\"Sign1\" align=\"center\">MARGRETHE R.</p><p class=\"Sign2\" align=\"right\">/ Jakob Ellemann-Jensen</p></div><a id=\"ida261209a-702f-4efa-b6a2-cd66d935c2b5\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B1\">\r\n   </span>\r\n   <span id=\"Bil1\">Bilag 1</span>\r\n</p>\r\n<p>Oversigtskort over de væsentligste naturlokaliteter inden for en 2-kilometerszone fra den dansk-tyske landegrænse</p>\r\n<p>\r\n   <img alt=\"1\" border=\"no\" name=\"1d8873bd-d851-4b72-ba90-57cc99145fe9\" src=\"/image.aspx?id=201903&img=CK1724_1_0.jpg\" style=\"margin: 0cm 0cm 0cm 0cm\" />\r\n</p>\r\n<a id=\"id48853921-323a-49bf-9f3b-ffd77d1864ed\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B2\">\r\n   </span>\r\n   <span id=\"Bil2\">Bilag 2</span>\r\n</p>\r\n<p>Oversigtskort over de væsentligste kulturhistoriske forhold inden for en 2 kilometerszone fra den dansk-tyske landegrænse</p>\r\n<p>\r\n   <img alt=\"2\" border=\"no\" name=\"a3928394-1b57-4552-8eb6-0e994bfb4253\" src=\"/image.aspx?id=201903&img=CK1724_1_1.jpg\" style=\"margin: 0cm 0cm 0cm 0cm\" />\r\n</p>\r\n<p>\r\n</p>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb 2017/1 LF 228",
            "stateLabel": "Vedtaget",
            "references": [
                {
                    "shortName": "2017/1 SF.L L 228",
                    "title": "Skriftlig fremsættelse (25. april 2018) - L 228",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 200860,
                    "eliUri": "/eli/ft/20171XX00867",
                    "externalLink": ""
                },
                {
                    "shortName": "2017/1 LSF 228",
                    "title": "Forslag til Lov om projektering og anlæg af et vildsvinehegn langs den dansk-tyske landegrænse",
                    "presentationName": "Lovforslag som fremsat",
                    "documentTypeId": 400,
                    "documentId": 200834,
                    "eliUri": "/eli/ft/201712L00228",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20171/lovforslag/l228/index.htm"
                },
                {
                    "shortName": "2017/1 BTL 228",
                    "title": "Betænkning over Forslag til lov om projektering og anlæg af et vildsvinehegn langs den dansk-tyske landegrænse",
                    "presentationName": "Betænkning  over lovforslag",
                    "documentTypeId": 420,
                    "documentId": 201672,
                    "eliUri": "/eli/ft/201714L01130",
                    "externalLink": ""
                },
                {
                    "shortName": "2017/1 LSV 228",
                    "title": "Forslag til Lov om projektering og anlæg af et vildsvinehegn langs den dansk-tyske landegrænse",
                    "presentationName": "Lovforslag som vedtaget",
                    "documentTypeId": 410,
                    "documentId": 201862,
                    "eliUri": "/eli/ft/201713L00228",
                    "externalLink": ""
                },
                {
                    "shortName": "LOV nr 694 af 08/06/2018",
                    "title": "Lov om projektering og anlæg af et vildsvinehegn langs den dansk-tyske landegrænse",
                    "presentationName": "Lov",
                    "documentTypeId": 10,
                    "documentId": 201903,
                    "eliUri": "/eli/lta/2018/694",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "09/06/2018"
        },
        {
            "displayName": "Accession",
            "displayValue": "A20180069430"
        },
        {
            "displayName": "Entydig dokumentidentifikation",
            "displayValue": "CK001724"
        },
        {
            "displayName": "Dato for førstegangsindlæggelse",
            "displayValue": "09/06/2018"
        },
        {
            "displayName": "Dato for indlæggelse",
            "displayValue": "09/06/2018"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "694"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "08/06/2018"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Miljø- og Fødevareministeriet"
        },
        {
            "displayName": "Ressortministeriets journalnummer",
            "displayValue": "Miljø- og Fødevaremin., j.nr. 2018-2437"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}