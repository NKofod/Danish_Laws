{
    "id": 155554,
    "title": "Ankestyrelsens principafgørelse P-30-04 om hjemvisning - ugyldighed - ikke opretholde - pension",
    "documentTypeId": "240",
    "isSagsforlobPeriodValid": true,
    "shortName": "KEN nr 10116 af 29/07/2004",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-30-04 om hjemvisning - ugyldighed - ikke opretholde - pension</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En kommunes afgørelse om afslag på førtidspension blev anset for ugyldig, fordi ansøgeren ikke inden der blev truffet afgørelse havde fået tilbud om i et møde at udtale sig over for den eller de personer, der skulle træffe afgørelse om pension.</p>\r\n   <p class=\"TekstGenerel\">Reglen om tilbud om møde før afgørelse om pension træffes anses for en garantiforskift og Ankestyrelsen fandt ikke, at det kunne godtgøres, at det manglende tilbud om møde havde været uden betydning i det konkrete tilfælde</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 42 af 28. januar 2004 - § 20, stk. 3</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøger anmodede den 25. september 2003 kommunen om, at der alene blev taget stilling til spørgsmålet om førtidspension.</p>\r\n<p>Kommunen gav ved afgørelse af 7. oktober 2003 afslag på førtidspension uden at man forinden tilbød ansøger et møde. Kommunen fandt det dokumenteret, at ansøgeren kunne blive selvforsørgende ved fleksjob.</p>\r\n<p>Nævnet tiltrådte kommunens afgørelse. Det blev dog bemærket, at kommunen forinden afgørelsen blev truffet burde have tilbudt ansøger et møde, jf. pensionslovens § 20, stk. 3. Nævnet mente dog ikke, at den omhandlede sagsbehandlingsfejl havde haft afgørende betydning for kommunens afgørelse, og nævnet fandt ikke anledning til at hjemvise sagen til kommunen til fornyet behandling.</p>\r\n<p>Sagen blev behandlet i principielt møde med henblik på afklaring af anvendelsen af pensionslovens § 20, stk. 3, om tilbud om møde.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt kommunens afgørelse ugyldig, og hjemviste sagen til kommunen til ny behandling og afgørelse.</p>\r\n<p>Ankestyrelsen lagde vægt på, at inden der blev truffet afgørelse om førtidspension skulle den person, som afgørelsen vedrører, efter § 20, stk. 3, i lov om social pension have tilbud om i et møde at udtale sig over for den eller de personer, der skulle træffe afgørelsen.</p>\r\n<p>Ankestyrelsen fandt, at reglen om tilbud om et møde efter lovens § 20, stk. 3, var en forskrift om sagsbehandling, der havde karakter af en garantiforskrift. Der var derfor en formodning for, at en afgørelse der blev truffet uden tilbud om et sådant møde påvirkede afgørelsens resultat, og at afgørelsen derfor måtte anses for ugyldig.</p>\r\n<p>Denne formodning kan i det enkelte tilfælde afkræftes, hvis det godtgøres, at manglen har været uden betydning i det konkrete tilfælde.</p>\r\n<p>Ankestyrelsen lagde endvidere vægt på, at ansøger ikke efter anmodning på et møde den 25. september 2003 med hendes sagsbehandler om at sagen på det foreliggende skulle overgå til afgørelse om pension og inden der blev truffet afgørelse om afslag, havde fået tilbudt et møde med den eller de personer, der skulle træffe afgørelse af pension.</p>\r\n<p>Ankestyrelsen fandt ikke, at det kunne godtgøres, at det manglende tilbud om møde efter lovens § 20, stk. 3, havde været uden betydning i det konkrete tilfælde.</p>\r\n<p>Ankestyrelsen ændrede således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20041011625"
        },
        {
            "displayName": "Entydig dokumentidentifikation",
            "displayValue": "BS008349"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10116"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Dato for underskrift",
            "displayValue": "29/07/2004"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 6000321-04"
        },
        {
            "displayName": "Stikord",
            "displayValue": "P-30-04"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}