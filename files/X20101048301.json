{
    "id": 183701,
    "title": "Afgørelse i sag 04.2009 af 7. maj 2010 fra Ankenævnet vedrørende Praktikvirksomheder",
    "documentTypeId": "230",
    "isSagsforlobPeriodValid": true,
    "shortName": "AFG nr 10483 af 07/05/2010",
    "documentHtml": "<div class=\"bjelke\">Den fulde tekst</div><p class=\"Titel2\">Afgørelse i sag 04.2009 af 7. maj 2010 fra Ankenævnet vedrørende Praktikvirksomheder</p>\r\n<p class=\"NormalInd\">A har på vegne af B ved brev af 24. november 2009 klaget over en afgørelse truffet af Frisørfagets Fællesudvalg af 17. september 2010, hvori B har fået afslag på at blive godkendt som praktikvirksomhed.</p>\r\n<p class=\"NormalInd\">\r\n</p>\r\n<p class=\"NormalInd\">Ankenævnet har behandlet klagen på skriftligt grundlag.</p>\r\n<p>\r\n</p>\r\n<p style=\"text-align: center;\">\r\n   <span class=\"Italic\">Sagsfremstilling</span>\r\n</p>\r\n<p class=\"NormalInd\">Det fremgår af sagen, at B i august 2009 ansøgte om godkendelse som praktikvirksomhed, og at Frisørfagets Fællesudvalg i den anledning aflagde kontrolbesøg den 4. september 2009.</p>\r\n<p class=\"NormalInd\">\r\n</p>\r\n<p class=\"NormalInd\">Det fremgår af brev fra Frisørfagets Fællesudvalg af 17. september 2009, at B ikke kan godkendes som praktikvirksomhed. Afslaget begrundes med, at der er tale om en virksomhed med flere CVR numre i samme lokale, og da B ikke er indehaveren af lokalerne, kan det faglige udvalg ikke godkende virksomheden. Det fremgår endvidere af brevet, at for at faglig forsvarlig oplæring kan finde sted, og at der er sikkerhed for, at en elev i virksomheden kan gennemføre hele sit uddannelsesforløb, skal der være tale om en læremester, der har eget CVR nummer og eget lokale, og dermed driver egen selvstændig frisørsalon. Da B kun har lejet en stol og i den anledning har et CVR nummer, gives der derfor afslag på ansøgningen om godkendelse.</p>\r\n<p class=\"NormalInd\">\r\n</p>\r\n<p class=\"NormalInd\">Ved brev af 30. oktober 2009 fra A til Frisørfagets Fællesudvalg anfægtes afgørelsen på vegne af B. Det fremgår bl.a. af brevet, at B har eget CVR nummer, har indgået en bindende samarbejdsaftale og derved har egen virksomhed.</p>\r\n<p class=\"NormalInd\">\r\n</p>\r\n<p class=\"NormalInd\">Frisørfagets Fællesudvalg meddeler i brev af 10. november 2009, at de ikke ser grund til at genoptage sagen, med mindre der fremsendes dokumentation for, at B er indtrådt i virksomheden som kompagnon, og at der er udarbejdet en lejekontrakt, hvoraf det tydeligt fremgår, hvem indehaveren er, samt at der er udarbejdet en kompagniskabsaftale mellem virksomhedens ejere.</p>\r\n<p class=\"NormalInd\">\r\n</p>\r\n<p class=\"NormalInd\">Ved brev af 21. december 2009 har Ankenævnet indhentet en udtalelse fra Frisørfagets Fællesudvalg.</p>\r\n<p class=\"NormalInd\">\r\n</p>\r\n<p class=\"NormalInd\">Det fremgår af brev fra Frisørfagets Fællesudvalg af 26. januar 2010, at udvalget fastholder afgørelsen af den 17. september 2009. Det fremgår af brevet, at en godkendelse af en virksomhed som egnet lærested altid kun gives til indehaveren og ikke til en ansat eller anden person i samme lokale. Det fremgår endvidere, at virksomheden allerede er godkendt som egnet lærested, og at den uddannelsesansvarlige er indehaveren C. Der kan således ansættes en elev for hver fuldtidsbeskæftiget i salonen, men det er C, der er den uddannelsesansvarlige og den person, der underskriver uddannelsesaftalerne.</p>\r\n<p class=\"NormalInd\">\r\n</p>\r\n<p class=\"NormalInd\">Ankenævnet har truffet følgende</p>\r\n<p class=\"NormalInd\">\r\n</p>\r\n<p style=\"text-align: center;\">\r\n   <span class=\"Bold Italic\">A F G Ø R E L S E</span>\r\n</p>\r\n<p style=\"text-align: justify;\">\r\n</p>\r\n<p>\r\n</p>\r\n<p class=\"NormalInd\">Ankenævnet tilsidesætter Frisørfagets Fællesudvalgs afgørelse af 17. september 2010, hvori B har fået afslag på at blive godkendt som praktikvirksomhed.</p>\r\n<p class=\"NormalInd\">\r\n</p>\r\n<p class=\"NormalInd\">Virksomheden vil herefter være berettiget til at ansætte 1 elev i uddannelsen til frisør, jf. bekendtgørelse nr. 136 af 28. februar 2008 om uddannelserne i den erhvervsfaglige fællesindgang krop og stil.</p>\r\n<p class=\"NormalInd\">\r\n</p>\r\n<p class=\"NormalInd\">Ankenævnet finder ikke, at Frisørfagets Fællesudvalg har faglige grunde til ikke at godkende B som praktikvirksomhed.</p>\r\n<p class=\"NormalInd\">\r\n</p>\r\n<p class=\"NormalInd\">Ankenævnet har i sin afgørelse lagt til grund, at virksomheden kan gennemføre praktikuddannelsen indenfor uddannelsen til frisør i overensstemmelse med de praktikregler, der er fastsat i bekendtgørelse nr. 136 af 28. februar 2008 om uddannelserne i den erhvervsfaglige fællesindgang krop og stil.</p>\r\n<p class=\"NormalInd\">\r\n</p>\r\n<p class=\"NormalInd\">Denne afgørelse kan ikke indbringes for anden administrativ myndighed.</p>\r\n<p class=\"NormalInd\">\r\n</p>\r\n<p class=\"NormalInd\">Som retsgrundlag for ankenævnets afgørelse henvises til</p>\r\n<p class=\"BilagtekstListe\" style=\"text-align: justify;\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § 47 i lov om erhvervsuddannelser, jf. lovbekendtgørelse nr. 1244 af 23. oktober 2007.</p>\r\n<p class=\"Liste1\">\r\n   <span class=\"Liste1Nr\">–</span> § 1 og § 5 i bekendtgørelse nr. 26 af 15. januar 1991, som ændret ved bekendtgørelse nr. 1256 af 29. december 2003, om de faglige udvalgs behandling af sager om godkendelse af virksomheder som praktiksteder for elever i erhvervsuddannelser.</p>\r\n<p class=\"Liste1\">\r\n   <span class=\"Liste1Nr\">–</span> Bekendtgørelse nr. 136 af 28. februar 2008 om uddannelserne i den erhvervsfaglige fællesindgang krop og stil.</p>\r\n<p class=\"Liste1\">\r\n   <span class=\"Liste1Nr\">–</span> § 1 i bekendtgørelse nr. 1517 af 13. december 2007 om Ankenævnet vedrørende Praktikvirksomheder.</p>\r\n<p style=\"text-align: justify;\">\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/08/2016"
        },
        {
            "displayName": "Accession",
            "displayValue": "X20101048301"
        },
        {
            "displayName": "Entydig dokumentidentifikation",
            "displayValue": "CP000238"
        },
        {
            "displayName": "Dato for indlæggelse",
            "displayValue": "18/08/2016"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "10483"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "07/05/2010"
        },
        {
            "displayName": "Administrerende myndighed",
            "displayValue": "Styrelsen for Undervisning og Kvalitet"
        },
        {
            "displayName": "Ressortministeriets journalnummer",
            "displayValue": "130.37F.101"
        },
        {
            "displayName": "Stikord",
            "displayValue": "04.2009, Ankenævnet vedrørende Praktikvirksomheder, Faglige udvalg"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}