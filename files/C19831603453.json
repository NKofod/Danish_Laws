{
    "id": 47856,
    "title": "Retningslinier for udarbejdelse af beredskabsplaner for museer, biblioteker, arkiver, samlinger m.v. ",
    "documentTypeId": "930",
    "isSagsforlobPeriodValid": false,
    "shortName": "RTL nr 16034 af 30/08/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Retningslinier for udarbejdelse af  \r\n\r\n beredskabsplaner for museer, biblioteker, arkiver, samlinger m.v. </H1>  \r\n\r\n<P></P>  \r\n\r\n<BR>  \r\n\r\n<P>I. Indledning. </P>  \r\n\r\n<P>Disse retningslinier er udarbejdet for at tilvejebringe et grundlag for  \r\n\r\n den planlægning, der er nødvendig til sikring af nationens uerstattelige  \r\n\r\n kulturværdier i en krigssituation eller i tilfælde af truende udsigt til krig  \r\n\r\n på dansk territorium. </P>  \r\n\r\n<P>II. Forberedelse i fredstid. </P>  \r\n\r\n<P CLASS=PUNKT> <B>1.</B> Beredskabsplaner. </P>  \r\n\r\n<P>Statslige museer, biblioteker, arkiver og samlinger, der henhører under  \r\n\r\n Ministeriet for kulturelle anliggender, skal for hver enkelt institution  \r\n\r\n udarbejde detaljerede beredskabsplaner med udgangspunkt i denne  \r\n\r\n vejledning/disse retningslinier. </P>  \r\n\r\n<P>Ministeriet kan pålægge statsstøttede institutioner at udarbejde  \r\n\r\n beredskabsplaner efter vejledningens bestemmelser. </P>  \r\n\r\n<P>Beredskabsplanerne skal godkendes af Ministeriet for kulturelle  \r\n\r\n anliggender. </P>  \r\n\r\n<P>Ansvaret for planlægningen og dens gennemførelse påhviler  \r\n\r\n istitutionscheferne, der tillige er ansvarlige for, at institutionernes  \r\n\r\n personale har kendskab til beredskabsplanerne. </P>  \r\n\r\n<P CLASS=PUNKT> <B>2.</B> Kategorisering af effekterne. </P>  \r\n\r\n<P>Hver institution inddeler sine effekter i tre grupper: A, B og C efter  \r\n\r\n nedenstående retningslinier. Fortegnelsen skal ajourføres en gang om året.  \r\n\r\n</P>  \r\n\r\n<P>A-gruppen: Genstande, der er af helt enestående betydning, enten på grund  \r\n\r\n af deres ganske særlige historiske, videnskabelige eller kunstneriske  \r\n\r\n betydning eller fordi de er af overordentlig stor formueværdi. Genstandene  \r\n\r\n skal være lette at transportere. Der skal vises megen tilbageholdenhed med at  \r\n\r\n henføre genstande til A-gruppen. </P>  \r\n\r\n<P>B-gruppen: </P>  \r\n\r\n<UL CLASS=PLAIN-LIST>  \r\n\r\n<LI>1) let transportable genstande, der er af stor historisk, videnskabelig  \r\n\r\n eller kunstnerisk betydning eller af stor formueværdi, men som dog ikke kan  \r\n\r\n henføres til gruppe A. Denne undergruppe benævnes B.1. </LI>  \r\n\r\n<LI>2) Genstande, der kan sidestilles med genstandene i gruppe A og gruppe  \r\n\r\n B.1., men som ikke er let transportable. Denne undergruppe benævnes B.2.  \r\n\r\n</LI>  \r\n\r\n</UL>  \r\n\r\n<P>C-gruppen: alle andre genstande. </P>  \r\n\r\n<P>A-genstande skal i en evakueringssituation enten opbevares i særlige  \r\n\r\n sikringsrum i umiddelbar tilknytning til institutionerne eller i det særlige  \r\n\r\n nordsjællandske beskyttelsesrum, Kulturministeriet råder over, jfr. pkt. 4.  \r\n\r\n</P>  \r\n\r\n<P>Transport til det nordsjællandske beskyttelsesrum må dog kun finde sted,  \r\n\r\n såfremt der ikke foregår krigshandlinger i Danmark, og såfremt landet ikke på  \r\n\r\n anden måde er i en sådan situation, at genstandene vil blive udsat for farer  \r\n\r\n under transporten. </P>  \r\n\r\n<P>Til opbevaring af genstande, som henføres til undergruppe B.1., påhviler  \r\n\r\n det institutionerne at sørge for et særligt sikkert sted. I særlige tilfælde  \r\n\r\n kan der tildeles institutionen plads i det nordsjællandske beskyttelsesrum  \r\n\r\n til opbevaring af B.1.-genstande. </P>  \r\n\r\n<P>Genstande, der henføres til undergruppe B.2., skal beskyttes på stedet.  \r\n\r\n</P>  \r\n\r\n<P>Til genstande, der henhører under gruppe C, forberedes ikke særlige  \r\n\r\n opbevaringsrum, men disse genstande skal sikres ved flytning til mindre  \r\n\r\n udsatte steder i institutionernes bygninger. </P>  \r\n\r\n<P CLASS=PUNKT> <B>3.</B> Sikkerhedsfotografering m.v. </P>  \r\n\r\n<P>Institutionerne skal sørge for sikkerhedsfotografering eller anden form  \r\n\r\n for teknisk reproduktion af arkivalier, bøger og af andre effekter, der  \r\n\r\n særligt kan sikres på denne måde. </P>  \r\n\r\n<P CLASS=PUNKT> <B>4.</B> Det nordsjællandske beskyttelsesrum. </P>  \r\n\r\n<P>Til varetagelse af administrationen af dette beskyttelsesrum er nedsat et  \r\n\r\n udvalg bestående af rigsantikvaren, direktøren for Statens Museum for Kunst,  \r\n\r\n rigsbibliotekaren og rigsarkivaren. Til udvalget er knyttet en af  \r\n\r\n Kulturministeriet udpeget teknisk sagkyndig. Formanden for udvalget er  \r\n\r\n rigsantikvaren. Udvalget bestemmer, hvilke institutioner m.v. der skal have  \r\n\r\n andel i beskyttelsesrummet, og foretager fordelingen af opbevaringspladsen.  \r\n\r\n Udvalgets afgørelser kan indbringes for ministeren for kulturelle  \r\n\r\n anliggender. </P>  \r\n\r\n<P>Udvalget fastsætter de til enhver tid nødvendige bestemmelser om adgang  \r\n\r\n til og tilsyn med beskyttelsesrummet. </P>  \r\n\r\n<P>Udvalget udpeger en fælles evakueringschef for samtlige de institutioner,  \r\n\r\n der har andel i beskyttelsesrummet, samt en stedfortræder for denne.  \r\n\r\n Evakueringschefen og dennes stedfortræder deltager i udvalgets møder. </P>  \r\n\r\n<P CLASS=PUNKT> <B>5.</B> Opbevaring i institutionerne. </P>  \r\n\r\n<P>Sikringsrum i institutionernes bygninger bør udvælges eller indrettes i  \r\n\r\n samråd med bygningssagkyndige og konservatorer. </P>  \r\n\r\n<P>Desuden kan vejledning om spørgsmålet søges hos Civilforsvarsstyrelsen.  \r\n\r\n</P>  \r\n\r\n<P>Institutionernes beredskabsplaner skal indeholde retningslinier for, hvor  \r\n\r\n i institutionerne de enkelte genstande skal opbevares i en  \r\n\r\n evakueringssituation. Sikringsrummenes placering, sikringsgrad, udstyr,  \r\n\r\n herunder ventilation, skal fremgå af beredskabsplanerne, ligesom planerne  \r\n\r\n skal angive transportveje, fordeling af personale, emballage m.v. </P>  \r\n\r\n<P CLASS=PUNKT> <B>6.</B> Planlægning af transporten. </P>  \r\n\r\n<P>Det påhviler institutionerne at sørge for, at der er anskaffet nødvendig  \r\n\r\n emballage m.v. til brug ved transporten af de genstande, der hører til gruppe  \r\n\r\n A og B.1. </P>  \r\n\r\n<P>Den enkelte institution skal til enhver tid have truffet aftale om  \r\n\r\n assistance, hvis dens egne medarbejdere ikke kan løse opgaven alene.  \r\n\r\n Ligeledes må institutionen træffe aftale med lokale vognmænd om  \r\n\r\n transportmidler, herunder også om leverance af benzin. Politieskorte skal  \r\n\r\n sikres. Hver institution skal sikre sig, personale til gennemførelse af  \r\n\r\n transporten, som ikke er udskrevet til forsvaret ellr civilforsvaret. </P>  \r\n\r\n<P CLASS=PUNKT> <B>7.</B> Beskyttelse af institutionernes bygninger. </P>  \r\n\r\n<P>Institutionerne skal forberede en egenbeskyttelse således at de  \r\n\r\n umiddelbart kan bekæmpe virkningerne af begrænsede krigsskader med egne  \r\n\r\n hjælpemidler. Egenbeskyttelsen skal udarbejdes sammen med civilforsvaret.  \r\n\r\n</P>  \r\n\r\n<P>Hver institution forudsættes at være underlagt bestemmelserne om  \r\n\r\n bedriftsværn eller karree-værn. Oplysninger herom skal indhentes hos  \r\n\r\n civilforsvaret. </P>  \r\n\r\n<P>III. Iværksættelse og gennemførelse af beredskabsplanerne. </P>  \r\n\r\n<P>I tilfælde af truende forhold vil Kulturministeriet meddele  \r\n\r\n institutionerne, at de skal iværksætte beredskabsplanerne, der er udarbejdet  \r\n\r\n på grundlag af denne vejledning. </P>  \r\n\r\n<P>Når meddelelse om beredskabsplanernes iværksættelse er givet, er den under  \r\n\r\n pkt. II, nr. 4 nævnte evakueringschef bemyndiget til på egen hånd at træffe  \r\n\r\n de nødvendige forholdsregler til evakueringens gennemførelse. </P>  \r\n\r\n<P>Hvis der sker uvarslede krigshandlinger på dansk territorium, skal  \r\n\r\n institutionerne selv iværksætte de lokale evakueringsplaner med henblik på at  \r\n\r\n opnå den størst mulige sikkerhed for samtlige genstande i institutionen. </P>  \r\n\r\n<P>Særligt sagkyndige skal føre jævnlig tilsyn med de evakuerede effekter,  \r\n\r\n ligesom effekterne skal være bevogtede. </P>  \r\n\r\n<P>IV. Ophævelsesbestemmelse </P>  \r\n\r\n<P>Ved udstedelsen af nærværende retningslinier ophæves vejledning af 1951  \r\n\r\n for museer, arkiver, samlinger m.v. og reglement af 17. januar 1966 for  \r\n\r\n administrationen af det nordsjællandske beskyttelsesrum for kulturminder.  \r\n\r\n</P>  \r\n\r\n<P>Mimi Stilling Jakobsen </P>  \r\n\r\n<P>/-Lise Roepstorff </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19831603453"
        },
        {
            "displayName": "Entydig dokumentidentifikation",
            "displayValue": "CM006657"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "03/09/2014"
        },
        {
            "displayName": "Dokumenttype",
            "displayValue": "Retningslinier"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "16034"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "30/08/1983"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}