{
    "id": 164413,
    "title": "Ligebehandlingsnævnets afgørelse om køn - forskellige priser - medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9965 af 12/08/2011",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - forskellige priser - medhold</p>\r\n<div class=\"Resume\">\r\n   <p class=\"TekstGenerel\">Et diskotek opkrævede forskellige entrépriser for mænd og kvinder, til et striptease-arrangement. Prisen for mænd var 40 kr., mens prisen for kvinder kun var 20 kr. Ligebehandlingsnævnet fandt, at diskoteket havde overtrådt ligestillingsloven, og klageren blev tilkendt en godtgørelse på 2.500 kr.</p>\r\n</div>\r\n<p>Klagen drejer sig om forskelsbehandling på grund af køn i forbindelse med, at et diskotek til et arrangement opkrævede højere entrépris for mænd end for kvinder.</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Det var i strid med ligestillingsloven, at det indklagede diskotek i forbindelse med et arrangement opkrævede højere entrépris for mænd end for kvinder.</p>\r\n<p>Indklagede skal inden 14 dage betale en godtgørelse til klager på 2.500 kr. med procesrenter fra den 11. april 2011, hvor klagen er modtaget i Ligebehandlingsnævnet.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Der er klaget over, at et diskotek i forbindelse med et arrangement opkrævede højere entrépris for mænd end for kvinder. Mænd skulle således betale 40 kr. i entré, mens kvinder kun skulle betale 20 kr.</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager</span> påstår, at han er blevet forskelsbehandlet på grund af køn, fordi han i forbindelse med et arrangement, han ville deltage i på det indklagede diskotek, blev opkrævet en højere entrépris end kvinder.</p>\r\n<p>Klager har oplyst, at han var på diskoteket sammen med en ven og en veninde. Klager valgte at betale den højere entrépris for at få adgang til arrangementet. Da klager protesterede over prisforskellen overfor diskotekets medarbejder, fik han at vide, at det var chefen, der havde sat priserne. Klager ønsker, at diskoteket bliver irettesat i forhold til at overholde gældende lovgivning, og han ønsker at få en godtgørelse for den uretmæssige behandling.</p>\r\n<p>Klager mener ikke, at det fritager det indklagede diskotek for ansvar, at de henviser til, at det er praksis i branchen at kræve forskellige entrépriser afhængigt af køn.</p>\r\n<p>\r\n   <span class=\"Bold\">Indklagede</span> afviser, at de har overtrådt forbuddet mod forskelsbehandling på grund af køn.</p>\r\n<p>Indklagede oplyser, at det pågældende arrangement var et striptease-arrangement, hvor der var en kvindelig stripper. Entréprisen blev derfor sat til 40 kr. for mænd og 20 kr. for kvinder. Hvis der havde været tale om en mandlig stripper, ville entréprisen for kvinder have været 40 kr. og 20 kr. for mænd. Indklagede mener ikke, at det er udtryk for forskelsbehandling, fordi det den ene gang er mænd, der skal betale mest, og den anden gang kvinder.</p>\r\n<p>Indklagede henviser også til, at denne form for differentierede entrépriser alt efter køn er noget, der altid har været praktiseret. Sådan foregår det i det meste af Danmark - særligt, når der er tale om striptease.</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Det fremgår af ligestillingsloven, at ingen må udsætte en person for direkte eller indirekte forskelsbehandling på grund af køn. Forbuddet mod forskelsbehandling gælder blandt andet for alle organisationer og personer, som leverer varer og tjenesteydelser, som er tilgængelige for offentligheden.</p>\r\n<p>Hvis en person, der anser sig for krænket, påviser faktiske omstændigheder, som giver anledning til at formode, at der er udøvet direkte eller indirekte forskelsbehandling, påhviler det modparten at bevise, at ligebehandlingsprincippet ikke er blevet krænket.</p>\r\n<p>Ligebehandlingsnævnet finder, at indklagede har overtrådt lov om ligestilling af mænd og kvinder ved at opkræve en højere entrépris for mænd end for kvinder. Det forhold, at det den ene gang er mænd, der skal betale højere entrépris end kvinder og den anden gang kvinder, der skal betale højere entrépris end mænd, kan ikke ændre herved.</p>\r\n<p>\r\n   <span class=\"Bold\">Godtgørelse</span>\r\n</p>\r\n<p>Det fremgår af Rådets direktiv 2004/113/EF, artikel 14 om sanktion at: \"Medlemsstaterne fastsætter de sanktioner, der skal anvendes ved overtrædelse af de nationale bestemmelser, der er vedtaget i henhold til dette direktiv, og træffer de nødvendige foranstaltninger for at sikre, at sanktionerne bliver anvendt. De iværksatte sanktioner, der kan omfatte udbetaling af erstatning til ofret, skal være effektive, stå i rimeligt forhold til overtrædelsen og have afskrækkende virkning.\"</p>\r\n<p>I en situation som den foreliggende, hvor klageren var mødt op hos indklagede og blev afkrævet en højere entrépris end kvinder, foreligger der en krænkelse, som berettiger ham til en godtgørelse.</p>\r\n<p>Da endvidere hensynet til en effektiv overholdelse af ligebehandlingsreglerne gør det nødvendigt, tilkendes klager en godtgørelse, der fastsættes til 2.500 kr.</p>\r\n<p>Indklagede skal herefter betale 2.500 kr. til klager med procesrenter fra den 11. april 2011, hvor sagen blev indbragt for Ligebehandlingsnævnet. Beløbet skal betales inden 14 dage.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/11/2014"
        },
        {
            "displayName": "Accession",
            "displayValue": "W20140996525"
        },
        {
            "displayName": "Entydig dokumentidentifikation",
            "displayValue": "CF000164"
        },
        {
            "displayName": "Dato for indlæggelse",
            "displayValue": "27/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9965"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "12/08/2011"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2500100-11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}