{
    "id": 108468,
    "title": "1996 BTL 235   BETÆNKNING OVER FORSLAG TIL LOV OM ÆNDRING AF LOV OM INDSKUD PÅ   ETABLERINGSKONTO (ANBRINGELSESREGLER M.V.)    NR L 235 1996-97, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1996/1 BTL 235",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 235 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om indskud på  \r\n\r\n etableringskonto (Anbringelsesregler m.v.) <BR>  \r\n\r\n Nr L 235 1996-97, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19970515 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til skatteministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Danmarks Landboungdom, </P>  \r\n\r\n<P>Dansk Erhvervsgartnerforening, </P>  \r\n\r\n<P>Dansk Familielandbrug, </P>  \r\n\r\n<P>De danske Landboforeninger, </P>  \r\n\r\n<P>Finansrådet og </P>  \r\n\r\n<P>InvesteringsForeningsRådet. </P>  \r\n\r\n<P>Der er af skatteministeren og et mindretal stillet ændringsforslag, hvorom  \r\n\r\n henvises til de ledsagende bemærkninger. </P>  \r\n\r\n<P>Herefter indstiller et <I>mindretal</I> (Socialdemokratiets, Socialistisk  \r\n\r\n Folkepartis, Det Radikale Venstres og Centrum-Demokraternes medlemmer af  \r\n\r\n udvalget) lovforslaget til <I>vedtagelse</I> med de af skatteministeren  \r\n\r\n stillede ændringsforslag. </P>  \r\n\r\n<P>Et <I>andet mindretal</I> (Venstres, Det Konservative Folkepartis,  \r\n\r\n Fremskridtspartiets og Dansk Folkepartis medlemmer af udvalget) indstiller  \r\n\r\n lovforslaget til <I>vedtagelse</I> med de stillede ændringsforslag. </P>  \r\n\r\n<P>Et <I>tredje mindretal</I> (Enhedslistens medlem af udvalget) indstiller  \r\n\r\n lovforslaget til <I>forkastelse</I> ved 3. behandling. Mindretallet vil  \r\n\r\n stemme imod de stillede ændringsforslag. </P>  \r\n\r\n<P>ÆndringsforslagAf <I>skatteministeren,</I> tiltrådt af et <I>flertal</I>  \r\n\r\n (udvalget med undtagelse af EL): </P>  \r\n\r\n<P>Til titlen <B>1)</B> Undertitlen affattes således: </P>  \r\n\r\n<P>&#187;(Anbringelsesregler, ægtefællers indskud m.v.)&#187; </P>  \r\n\r\n<P>Til § 1Af et <I>mindretal</I> (V og KF), tiltrådt af et <I>mindretal</I>  \r\n\r\n (FP og DF): </P>  \r\n\r\n<P> <B>2)</B> Før nr. 1 indsættes som nyt nummer: </P>  \r\n\r\n<P> <B>&#187;01.</B> I <I>§ 3, stk. 1, 1. pkt.,</I> ændres &#187;50.000  \r\n\r\n kr.&#171; til: &#187;75.000 kr.&#171;&#187; </P>  \r\n\r\n<P>Af <I>skatteministeren,</I> tiltrådt af et <I>flertal</I> (udvalget med  \r\n\r\n undtagelse af EL): </P>  \r\n\r\n<P> <B>3)</B> Efter nr. 8 indsættes som nyt nummer: </P>  \r\n\r\n<P> <B>&#187;02.</B> Efter § 10 indsættes som ny paragraf: </P>  \r\n\r\n<P> <B>&#187;§ 10 A.</B> Når etablering har fundet sted og den nu etablerede  \r\n\r\n har indgået ægteskab efter etableringen, kan den etableredes samlevende  \r\n\r\n ægtefælle hæve indskud fra sin etableringskonto efter bestemmelserne i §§ 7  \r\n\r\n og 7 A til brug i den etablerede virksomhed. Det kan ske indtil udløbet af  \r\n\r\n det andet år efter det år, hvori ægteskabet blev indgået. Det gælder dog kun,  \r\n\r\n såfremt der ikke forinden er indtrådt beskatning af indskuddene på den  \r\n\r\n etableringskonto, der tilhører den etableredes samlevende ægtefælle, efter §§  \r\n\r\n 9, 10, 11 og 11 A.&#171;&#187; </P>  \r\n\r\n<P>Til § 2Af et <I>mindretal</I> (V og KF), tiltrådt af et <I>mindretal</I>  \r\n\r\n (FP og DF): </P>  \r\n\r\n<P> <B>4)</B> I <I>stk. 2</I> indsættes efter 3. pkt. som nyt punktum: </P>  \r\n\r\n<P>&#187;§ 1, nr. 01, har virkning for indskud i indkomståret 1998 og senere  \r\n\r\n indkomstår.&#171; </P>  \r\n\r\n<P>Af <I>skatteministeren,</I> tiltrådt af et <I>flertal</I> (udvalget med  \r\n\r\n undtagelse af EL): </P>  \r\n\r\n<P> <B>5)</B> I <I>stk. 2</I> indsættes efter 3. pkt. som nyt punktum: </P>  \r\n\r\n<P>&#187;§ 1, nr. 02, har virkning for hævning, der sker i indkomståret 1998  \r\n\r\n og senere indkomstår.&#171; </P>  \r\n\r\n<P>Bemærkninger </P>  \r\n\r\n<P>Til nr. 1, 3 og 5 Det fremgår af etableringskontolovens § 5, stk. 8, at  \r\n\r\n indskud kan hæves ved etablering af en virksomhed, som skal drives af  \r\n\r\n ægtefællen. Det fremgår endvidere af ligningspraksis, at hvis kontohaveren  \r\n\r\n indgår ægteskab med en skatteyder, der allerede driver selvstændig  \r\n\r\n erhvervsvirksomhed, kan kontohaverens etableringskontomidler kun anvendes i  \r\n\r\n ægtefællens virksomhed, hvis indskuddet er foretaget før ægtefællens  \r\n\r\n etablering og anvendes inden fristen i lovens § 10, stk. 1, regnet fra  \r\n\r\n etableringstidspunktet for ægtefællens virksomhed. Dette indebærer, at hvis  \r\n\r\n to personer gifter sig mere end to år efter, at den ene har etableret  \r\n\r\n selvstændig erhvervsvirksomhed, kan den anden ikke få frigivet midler fra sin  \r\n\r\n etableringskonto til den førstes virksomhed. Dette foreslås ændret. </P>  \r\n\r\n<P>Den foreslåede regel går ud på, at en ægtefælle kan hæve sine indskud til  \r\n\r\n brug for den anden ægtefælles etablerede virksomhed i op til to år efter  \r\n\r\n ægteskabs indgåelse. </P>  \r\n\r\n<P>Det vil sige, at toårsfristen i den foran beskrevne praksis fremover  \r\n\r\n regnes fra ægteskabets indgåelse i stedet for fra virksomhedens etablering.  \r\n\r\n Efter gældende regler kan en person ikke foretage indskud efter at være  \r\n\r\n etableret. Ligesom gældende praksis om to ægtefællers anvendelse af indskud  \r\n\r\n til etablering af den ene ægtefælles virksomhed medfører den foreslåede  \r\n\r\n regel, at også den ægtefælle, der efter ægteskabets indgåelse anvender sine  \r\n\r\n indskud i den anden ægtefælles virksomhed, anses for etableret. </P>  \r\n\r\n<P>Til nr. 2 og 4 Det foreslås, at hæve loftet for indskud på en  \r\n\r\n etableringskonto fra kr. 50.000 til kr. 75.000. </P>  \r\n\r\n<P>Jacob Buksti (S) nfmd. <I>Lis Greibe (S) Klaus Hækkerup (S) Anna-Marie  \r\n\r\n Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  \r\n\r\n (EL) Sonja Albrink (CD) Peter Brixtofte (V) Kristian Thulesen Dahl (DF) Peter  \r\n\r\n Hansen-Nord (V) Jens Løgstrup Madsen (V) Flemming Hansen (KF)</I> fmd.  \r\n\r\n<I>Gitte Seeberg (KF) Brian Mikkelsen (KF) Kim Behnke (FP) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "16/06/1997"
        },
        {
            "displayName": "Accession",
            "displayValue": "199614K00235"
        },
        {
            "displayName": "Entydig dokumentidentifikation",
            "displayValue": "CL007852"
        },
        {
            "displayName": "Dato for førstegangsindlæggelse",
            "displayValue": "16/06/1997"
        },
        {
            "displayName": "Dato for indlæggelse",
            "displayValue": "16/06/1997"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "235"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}