{
    "id": 155709,
    "title": "Ankestyrelsens principafgørelse R-2-04 om klage - afgørelse - videregivelse af oplysninger",
    "documentTypeId": "240",
    "isSagsforlobPeriodValid": true,
    "shortName": "KEN nr 10287 af 07/05/2004",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse R-2-04 om klage - afgørelse - videregivelse af oplysninger</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Der kan kun klages over en (amts-)kommunal afgørelse om videregivelse eller indhentelse af oplysninger, hvis videregivelse eller indhentelsen sker i forbindelse med en sag, hvori der kan træffes en afgørelse i forhold til den berørte borger.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om retssikkerhed og administration på det sociale område - lovbekendtgørelse nr. 72 af 6. februar 2004 - § 60, stk. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sagen drejede sig om videregivelse af oplysninger vedrørende en person med ophold i et botilbud i X amtskommune. Y amtskommune afholdt udgifterne ved botilbudet.</p>\r\n<p>Y amtskommune anmodede X amtskommune om oplysninger vedrørende tilbudet.</p>\r\n<p>X amtskommunen besluttede, at videregive de ønskede oplysninger.</p>\r\n<p>Det sociale nævn afviste at behandle klagen over amtskommunens videregivelse af oplysningerne.</p>\r\n<p>Nævnet begrundede afgørelsen med, at nævnet kun kan behandle en klage over videregivelse af oplysninger, hvis der er truffet en afgørelse efter den sociale lovgivning, som kan påklages.</p>\r\n<p>Nævnet lagde vægt på, at det ikke af de modtagne akter fremgik, at afgørelsen om udlevering af oplysninger er truffet i forbindelse med eller samtidig med, at X amtskommune havde truffet en afgørelse i henhold til den sociale lovgivning.</p>\r\n<p>Nævnet henviste borgeren til at indgive klage til det Y statsamt, det sociale nævn, vedrørende afgørelsen om indhentelse af oplysninger.</p>\r\n<p>Sagen blev behandlet i principielt møde med henblik på afklaring af, om et amts videregivelse af oplysninger til en anden myndighed kan påklages til det stedlige statsamt.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Det sociale nævn kunne ikke behandle en klage over det stedlige amts videregivelse af oplysninger vedrørende en person til et andet amt.</p>\r\n<p>Videregivelsen af oplysningerne vedrørte ikke en afgørelse truffet efter den sociale lovgivning.</p>\r\n<p>Ankestyrelsen lagde herved vægt på, at X Amt havde besluttet at videregive oplysninger vedrørende en person efter anmodning fra Y Amt.</p>\r\n<p>Ankestyrelsen lagde endvidere vægt på, at indhentelsen og videregivelsen af oplysningerne ikke var sket i forbindelse med en sag, hvori der kunne eller ville blive truffet en afgørelse i forhold til personen.</p>\r\n<p>Der henvistes i den forbindelse til, at Y Amt afholdt udgifterne til personens døgnophold. Efter det oplyste sker indhentelsen af oplysninger af hensyn til amtets mulighed for kontrol og budgetlægning.</p>\r\n<p>For så vidt angår det sociale nævns saglige kompetence bemærkedes, at der kan klages over indholdet af en afgørelse (realiteten) og/eller den måde, en sag er behandlet på. Ved realiteten forstås afgørelsens resultat, f.eks. om en ansøger er berettiget til pension og i givet fald hvilken pensionstype.</p>\r\n<p>Ved en formalitetsklage forstås en klage over myndighedernes tilsidesættelse af regler for sagsbehandling.</p>\r\n<p>Der kan klages over formaliteten i forbindelse med en afgørelse, selv om realiteten ikke påklages. Der kan dog først klages over formaliteten, når der foreligger en afgørelse i sagen.</p>\r\n<p>Det bemærkes endvidere, at der kan klages over, at en myndighed i forbindelse med en sags behandling har udleveret oplysninger i strid med forvaltningslovens regler.</p>\r\n<p>En sådan afgørelse kan dog kun behandles af de sociale klageinstanser, hvis der er truffet en afgørelse efter den sociale lovgivning, der kan påklages.</p>\r\n<p>Det bemærkes endeligt, at de kommunale tilsynsmyndigheder udøver et retligt tilsyn over for amtskommunerne og kommunerne. Tilsynet omfatter kun spørgsmål om, hvorvidt der er sket en tilsidesættelse af den lovgivning, der særligt gælder for offentlige myndigheder, herunder offentligretlige retsgrundsætninger, jf. § 61 i lov om kommunernes styrelse.</p>\r\n<p>De kommunale tilsynsmyndigheder kan ikke tage stilling til, om amtskommunernes og kommunernes sagsbehandling er rimelig eller hensigtsmæssig, eller om sagsbehandlingen er i overensstemmelse med god forvaltningsskik.</p>\r\n<p>Tilsynet viger, hvis der er en særlig klageinstans fx det sociale nævn, som kan behandle den pågældende sag.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20041028725"
        },
        {
            "displayName": "Entydig dokumentidentifikation",
            "displayValue": "BS008503"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10287"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Dato for underskrift",
            "displayValue": "07/05/2004"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 2000398-03"
        },
        {
            "displayName": "Stikord",
            "displayValue": "R-2-04"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}