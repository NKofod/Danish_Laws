{
    "id": 111011,
    "title": "1991 LSF 211   FORSLAG TIL LOV OM OPHOLDSTILLADELSE FOR STATSLØSE PALÆSTINENSERE FRA   LIBANON ",
    "documentTypeId": "400",
    "isSagsforlobPeriodValid": false,
    "shortName": "1991/1 LSF 211",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 211 </P>  \r\n\r\n<P></P>  \r\n\r\n<P>Forslag til Lov om opholdstilladelse for statsløse palæstinensere fra  \r\n\r\n Libanon </P>  \r\n\r\n<P></P>  \r\n\r\n<P>Fremsat af Elisabeth Arnold (RV) Marianne Jelved (RV) </P>  \r\n\r\n<P></P>  \r\n\r\n<P>den 28. januar 1992 </P>  \r\n\r\n<P></P>  \r\n\r\n<P>Vedtaget ved tredjebehandling den 27. februar 1992 </P>  \r\n\r\n<P></P>  \r\n\r\n<P><a href=\"document.aspx?accn=A19920014430\"> Lov nr. 144 af 03/03/1992</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1.</B> Efter ansøgning gives der opholdstilladelse til statsløse  \r\n\r\n</P>  \r\n\r\n<P>palæstinensere fra Libanon, som ved denne lovs ikrafttræden har </P>  \r\n\r\n<P>opholdt sig i Danmark som asylsøgere i mere end 12 måneder, og som </P>  \r\n\r\n<P>ikke har opnået opholdstilladelse på andet grundlag. </P>  \r\n\r\n<P> <I>Stk. 2.</I> Udlændingelovens bestemmelser finder i øvrigt anvendelse.  \r\n\r\n</P>  \r\n\r\n<P> <B>§ 2.</B> Afgørelser i henhold til denne lov træffes af Direktoratet  \r\n\r\n for Udlændinge. Direktoratets afgørelser kan påklages til justitsministeren.  \r\n\r\n</P>  \r\n\r\n<P> <B>§ 3.</B> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1.</B> Efter ansøgning gives der opholdstilladelse til statsløse  \r\n\r\n</P>  \r\n\r\n<P>palæstinensere fra Libanon, som ved denne lovs ikrafttræden har </P>  \r\n\r\n<P>opholdt sig i Danmark som asylsøgere i mere end 12 måneder, og som </P>  \r\n\r\n<P>ikke har opnået opholdstilladelse på andet grundlag. </P>  \r\n\r\n<P> <I>Stk. 2.</I> Udlændingelovens bestemmelser finder i øvrigt anvendelse.  \r\n\r\n</P>  \r\n\r\n<P> <B>§ 2.</B> Afgørelser i henhold til denne lov træffes af Direktoratet  \r\n\r\n for Udlændinge. Direktoratets afgørelser kan påklages til justitsministeren.  \r\n\r\n</P>  \r\n\r\n<P> <B>§ 3.</B> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <I> </I></P>  \r\n\r\n<P>Bemærkninger til lovforslaget </P>  \r\n\r\n<P>  <I>Almindelige bemærkninger </I></P>  \r\n\r\n<P> Der er opstået en helt uholdbar situation i forbindelse med statsløse  \r\n\r\n palæstinensere fra Libanon og deres ansøgning om opholdstilladelse i Danmark.  \r\n\r\n Mange statsløse palæstinensere har opholdt sig i Danmark som asylsøgere i  \r\n\r\n mere end et år blandt andet som følge af en usikkerhed omkring forholdene i  \r\n\r\n Libanon og myndighedernes tøven med at iværksætte udsendelse, efter at  \r\n\r\n Flygtningenævnet har truffet beslutning om afslag på asyl her i landet. </P>  \r\n\r\n<P>Ud fra en samlet vurdering af situationen ønsker forslagsstillerne, at den  \r\n\r\n uholdbare situation bringes til ophør af særlige humanitære grunde. Derfor  \r\n\r\n fremsætter forslagsstillerne forslag til en særlig lov om opholdstilladelse  \r\n\r\n til statsløse palæstinensere fra Libanon, som er indrejst i Danmark mere end  \r\n\r\n 12 måneder før denne lovs ikrafttræden. Efterfølgende bør der udarbejdes en  \r\n\r\n redegørelse for, hvorledes proceduren for behandling af asylansøgninger kan  \r\n\r\n tilrettelægges, således at den gennemsnitlige behandlingstid nedbringes under  \r\n\r\n hensyn til gældende retssikkerhedsgarantier. Bl.a. er der tænkt på  \r\n\r\n tilvejebringelse og fordeling af ressourcer, der på den mest hensigtsmæssige  \r\n\r\n måde sikrer en fortløbende afvikling af asylansøgningerne. </P>  \r\n\r\n<P>Det er forudsat, at personer, der opnår opholdstilladelse i henhold til  \r\n\r\n denne lov, opnår den samme retsstilling som personer, der har opnået  \r\n\r\n opholdstilladelse i medfør af udlændingelovens § 9, stk. 2, nr. 2, herunder  \r\n\r\n blandt andet med hensyn til integration, tidsmæssig udstrækning og  \r\n\r\n arbejdstilladelse. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P> Personer, der omfattes af beskrivelsen i § 1, stk. 1, har et krav på  \r\n\r\n opholdstilladelse. Undtaget fra denne lov er personer, som forud for lovens  \r\n\r\n ikrafttræden har opnået opholdstilladelse i Danmark på andet grundlag, f.eks.  \r\n\r\n i henhold til udlændingelovens § 9. </P>  \r\n\r\n<P>Henvisningen i § 1, stk. 2, til udlændingelovens bestemmelser medfører  \r\n\r\n blandt andet: </P>  \r\n\r\n<P>- at betingelserne i udlændingelovens § 10 finder anvendelse, således at  \r\n\r\n strafbart forhold m.v. hos ansøgeren kan være til hinder for meddelelse af  \r\n\r\n opholdstilladelse, og </P>  \r\n\r\n<P>- at udlændingelovens almindelige regler om bortfald og inddragelse af  \r\n\r\n opholdstilladelse samt reglerne om udvisning og udsendelse finder anvendelse  \r\n\r\n på personer omfattet af loven. </P>  \r\n\r\n<P> <I>Til § 2 </I></P>  \r\n\r\n<P> Alle afgørelser i henhold til denne lov, herunder afgørelser i henhold  \r\n\r\n til betingelserne i udlændingelovens § 10, træffes af Direktoratet for  \r\n\r\n Udlændinge med klageadgang til justitsministeren. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "03/03/1992"
        },
        {
            "displayName": "Accession",
            "displayValue": "199112K00211"
        },
        {
            "displayName": "Entydig dokumentidentifikation",
            "displayValue": "CL002549"
        },
        {
            "displayName": "Dato for førstegangsindlæggelse",
            "displayValue": "03/03/1992"
        },
        {
            "displayName": "Dato for indlæggelse",
            "displayValue": "03/03/1992"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "211"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}