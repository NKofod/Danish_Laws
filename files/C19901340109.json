{
    "id": 78897,
    "title": "Cirkulære om interventionskød (Til samtlige til eksport af fersk kød autoriserede virksomheder og dyrlægerne ved disse) ",
    "documentTypeId": "140",
    "isSagsforlobPeriodValid": false,
    "shortName": "CIR nr 13401 af 06/06/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om interventionskød </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige til eksport af fersk kød  \r\n\r\n autoriserede virksomheder og </P>  \r\n\r\n<P CLASS=TITEL-KOMMENTAR ALIGN=CENTER>dyrlægerne ved disse) </P>  \r\n\r\n<BR>  \r\n\r\n<P> Pkt. 1. Indledning og baggrund </P>  \r\n\r\n<P>Ved Kommisionsbeslutning er det fastlagt, at når priserne for  \r\n\r\n interventionsberettigede kategorier af oksekød er under et af  \r\n\r\n Fællesskabsmyndighederne fastsat niveau, kan der indgives tilbud om salg af  \r\n\r\n oksekød, og disse bud behandles af Kommissionen, der afgør i hvilket omfang,  \r\n\r\n der skal foretages opkøb. </P>  \r\n\r\n<P>Prisniveauet for de enkelte kategorier af oksekød er således afgørende  \r\n\r\n for, hvornår der foreligger mulighed for at foretage interventionsopkøb af de  \r\n\r\n pågældende kategorier. </P>  \r\n\r\n<P>Det kan oplyses, at der ved licitation den 30. maj 1990 er indgivet  \r\n\r\n tilbud, som resulterer i, at der igen skal foretages interventionsopkøb og  \r\n\r\n afviklingen af disse bud sker i henhold til </P>  \r\n\r\n<P>EF-direktoratets Vejledning I-1/90 af 29. maj 1990 (vedlagt). </P>  \r\n\r\n<P> Pkt. 2. Kontrol med modtagelse, udbening og emballering m.v. </P>  \r\n\r\n<P>Kontrollen med modtagelse, udbening og emballering m.v. skal varetages i  \r\n\r\n henhold til nedenstående regler. </P>  \r\n\r\n<P>Kontrollen udføres under embedsdyrlægens ledelse og ansvar. Med undtagelse  \r\n\r\n af de opgaver som i henhold til nedenstående direkte er pålagt embedsdyrlægen  \r\n\r\n kan kontrollen udføres af tilsynsassistenten eller reservetilsynsassistenten  \r\n\r\n efter dyrlægens beslutning. </P>  \r\n\r\n<P>Til orientering vedlægges kopi af den kontraktformular, som anvendes af  \r\n\r\n EF-direktoratet ved indgåelse af nye kontrakter om modtagelse, udbening og  \r\n\r\n emballering m.v. </P>  \r\n\r\n<P> Pkt. 3. Modtagelse af fjerdinger til udbening </P>  \r\n\r\n<P>Meddelelse om, at der på opskæringsvirksomheder skal ske udbening af  \r\n\r\n interventionsfjerdinger, gives skriftligt til virksomhedens kontrollerende  \r\n\r\n dyrlæge senest kl. 12.00, dagen før udbeningen agtes påbegyndt, med oplysning  \r\n\r\n om antallet af fjerdinger samt forventet dato og tidspunkt for partiets  \r\n\r\n ankomst til virksomheden. </P>  \r\n\r\n<P>Ved interventionsfjerdingernes ankomst til opskæringsvirksomheden skal  \r\n\r\n veterinærkontrollen tilkaldes med henblik på kontrol af, at fjerdingernes  \r\n\r\n antal og påstemplede partinumre svarer til det, der er oplyst i det  \r\n\r\n medfølgende veterinærcertifikat, jf. kontraktens § 2, stk. 2.  \r\n\r\n Veterinærcertifikatet afleveres samtidig til veterinærkontrollen. Det skal  \r\n\r\n påses, at der til udbeningen kun anvendes fjerdinger, som på forhånd er  \r\n\r\n behørigt stemplet med kontrolmyndighedens stempel. </P>  \r\n\r\n<P>Ved udbening af fjerdinger fra egne slagtninger skal der ikke udstedes  \r\n\r\n veterinærcertifikat, men virksomheden skal aflevere en fortegnelse over  \r\n\r\n pågældende fjerdinger og disse fjerdinger skal opbevares samlet. Såfremt  \r\n\r\n fjerdingerne, der stemples med samme partinummer (dvs. henhører til samme  \r\n\r\n overtagelsesdokument) delvis stammer fra anden virksomhed (jf. vejledningens  \r\n\r\n pkt. 9.2) skal disse opbevares sammen med virksomhedens egne fjerdinger, der  \r\n\r\n henføres til det pågældende parti. </P>  \r\n\r\n<P>Som angivet i pkt. 7 &#187;særlige krav til tilbudt kød&#171;, i  \r\n\r\n EF-direktoratets vejledning nr. I-1/90 af 29. maj 1990 om interventionskøb af  \r\n\r\n oksekød skal fjerdingerne opfylde kravene i gældende bekendtgørelse om  \r\n\r\n udførsel af fersk kød, jf. pkt. 7, g, og specielt ikke udvise beskadigede  \r\n\r\n hinder, jf. pkt. 7, b, eller være uegnede til oplagring eller senere  \r\n\r\n anvendelse, jf. pkt. 7, c. </P>  \r\n\r\n<P>Såfremt dyrlægen ved modtagelsen eller senere konstaterer sygelige  \r\n\r\n forandringer eller begyndende fordærvelse, som gør udrensning nødvendig, skal  \r\n\r\n den pågældende fjerding afvises fra interventionsudbening. Dyrlægen skal gøre  \r\n\r\n bemærkning om antallet af afviste fjerdinger og angive begrundelse for  \r\n\r\n afvisningen enten på det indgående veterinærcertifikat (for fjerdinger  \r\n\r\n modtaget udefra) eller på virksomhedens fortegnelse (for fjerdinger af egen  \r\n\r\n slagtning). Certifikatet/fortegnelsen fremsendes af dyrlægen til  \r\n\r\n Ef-direktoratet med kopi til virksomheden, og dyrlægen arkiverer kopi heraf.  \r\n\r\n</P>  \r\n\r\n<P>Efter aflæsningen skal partiet under veterinærkontrollens overvågning  \r\n\r\n holdes samlet og afsondret fra andre fjerdinger. Bortset fra den tid, der  \r\n\r\n medgår til vejning, skal kødet opbevares i kølerum indtil udbeningen. </P>  \r\n\r\n<P> Pkt. 4. Udbening </P>  \r\n\r\n<P>Kontrollen med udbening, pakning og emballering skal sikre, at der til  \r\n\r\n udbeningen kun anvendes fjerdinger, som er kontrolleret ved modtagelsen i  \r\n\r\n henhold til pkt. 3, og at der ikke sker fjernelse af sådanne fjerdinger og  \r\n\r\n hele kødstykker heraf eller ombytning af fjerdinger eller kød.  \r\n\r\n Veterinærkontrollen skal påse, at der ikke i opskæringslokalet findes andet  \r\n\r\n oksekød, og at evt. svinekød behandles ved en særskilt arbejdslinje jf.  \r\n\r\n kontraktens § 3, stk. 3. </P>  \r\n\r\n<P> Pkt. 5. Generelt vedr. udbening og pakning, henholds-vis emballering </P>  \r\n\r\n<P> og forsegling </P>  \r\n\r\n<P>Kontrollen til sikring imod uretmæssig fjernelse, tilføjelse eller  \r\n\r\n ombytning af kød skal - i henhold til virksomhedens indretning og driftsform  \r\n\r\n - ske på en af nedennævnte måder (A - C). </P>  \r\n\r\n<P>Uanset efter hvilket princip kontrollen foregår, gælder det under pauser,  \r\n\r\n at alt kød i arbejde skal være anbragt i udbenings- eller  \r\n\r\n emballeringslokalet, og disse lokaler skal enten være aflåst eller være  \r\n\r\n overvåget af veterinærkontrollen. </P>  \r\n\r\n<P>Hvis embedsdyrlægen skønner, at kontrollen ikke kan bringes til at fungere  \r\n\r\n efter et af disse principper, gives meddelelse herom til EF-direktoratet med  \r\n\r\n henblik på, at kødet sendes til anden virksomhed. </P>  \r\n\r\n<P>Udbenes flere partier i forsætttelse af hinanden, skal det pågældende  \r\n\r\n lokale være tømt for kød af det foregående parti, før et nyt parti må tages i  \r\n\r\n arbejde. For emballeringslokalet kan dette krav dog fraviges på betingelse  \r\n\r\n af, at alle dele af et parti er emballeret, forseglet og mærket, før nogen  \r\n\r\n del af et efterfølgende parti føres derind. </P>  \r\n\r\n<P> A. Udbening og emballering foretages i 2 loka-ler, som ikke ligger i  \r\n\r\n  umiddelbar forbindelse med hinan-den </P>  \r\n\r\n<P>Udbeningen henholdsvis emballeringen skal overvåges permanent af  \r\n\r\n veterinærkontrollen. Sker der samtidig udbening og emballering, skal der  \r\n\r\n således i hvert af lokalerne være stationeret en kontrollant. </P>  \r\n\r\n<P>Udbenet kød (til emballering), knogler m.v. (til destruktion) samt talg og  \r\n\r\n afpuds (til videre forarbejdning) må ikke fjernes fra udbeningslokalet, før  \r\n\r\n veterinærkontrollen har givet tilladelse dertil. </P>  \r\n\r\n<P>Tilladelsen kan nægtes, indtil alt kød i udbeningslokalet er indpakket og  \r\n\r\n samlet foreligger klar til emballering. </P>  \r\n\r\n<P>Kødet skal transporteres fra udbeningslokalet til emballeringslokalet i  \r\n\r\n forseglede og fortløbende nummerede beholdere. Forseglingen kan for eksempel  \r\n\r\n foretages ved overdækning af beholderen med plastfolien fastholdt ved hjælp  \r\n\r\n af plumbesnor forseglet med grønstribet etiket eller med mærkeseddel og  \r\n\r\n plombe. Etiket henholdsvis mærkeseddel forsynes med dato og  \r\n\r\n veterinærkontrollens underskrift samt beholderens nummer i rækkefølgen den  \r\n\r\n pågældende dag og partinummer jfr. § 2 stk. 2 i udbeningskontrakten. </P>  \r\n\r\n<P>Veterinærkontrollen i emballeringslokalet skal påse, at beholderenes  \r\n\r\n forsegling er ubrudt, når emballeringen skal påbegyndes, og at beholderne  \r\n\r\n ankommer i nummerorden. </P>  \r\n\r\n<P> B. Udbening og emballering foretages i lokaler som ligger i umiddelbar  \r\n\r\n forbindelse med hinanden og som kan afsondres fra den øvrige del af  \r\n\r\n virksomheden ved lukning af døre til disse to lokaler </P>  \r\n\r\n<P>Mens udbening og pakning samt emballering og forsegling foregår, skal  \r\n\r\n dørene til den øvrige del af virksomheden holdes lukket. </P>  \r\n\r\n<P>Veterinærkontrollen skal, mens arbejdet foregår, hele tiden være til stede  \r\n\r\n i det pågældende område. </P>  \r\n\r\n<P>Knogler m.v. (til destruktion) samt talg og afpuds (til videre  \r\n\r\n forarbejdning) må ikke fjernes fra udbeningslokalet, før veterinærkontrollen  \r\n\r\n har givet tilladelse hertil. </P>  \r\n\r\n<P>Knogler m.v. samt talg og afpuds skal vejes i umiddelbar forbindelse med  \r\n\r\n fjernelsen fra udbeningslokalet. </P>  \r\n\r\n<P> C. Udbening og emballering foretages i lokaler som nævnt under B. Al  \r\n\r\n  pakning sker maskinelt, således at intet kød forlader udbeningslokalet i  \r\n\r\n uindpakket stand </P>  \r\n\r\n<P>Mens udbening og pakning samt emballering og forsegling foregår, skal  \r\n\r\n dørene til den øvrige del af virksomheden holdes lukket. </P>  \r\n\r\n<P>Veterinærkontrollen skal, mens arbejdet foregår, hele tiden være i det  \r\n\r\n pågældende område. </P>  \r\n\r\n<P>Talg og afpuds skal vejes i umiddelbar forbindelse med fjernelsen fra  \r\n\r\n udbeningslokalet. </P>  \r\n\r\n<P>Kravet om, at opskæringslokalet skal være tømt for kød af det foregående  \r\n\r\n parti, før et nyt parti tages i arbejde, kan fraviges på de virksomheder,  \r\n\r\n hvor alle de ved opskæringen fremkomne dele, herunder talg og afpuds på  \r\n\r\n båndsystem videretransporteres kontinuerligt til indpakning og emballering,  \r\n\r\n under forudsætning af at der etableres en efter embedsdyrlægens vurdering  \r\n\r\n tilstrækkelig tidsmæssig adskillelse mellem opskæringen af partierne, samt  \r\n\r\n foretages en tilstrækkelig opmærkning af partierne, herunder af de fremkomne  \r\n\r\n dele heraf med henblik på kontrol med, at der ikke sker sammenblanding eller  \r\n\r\n ombytning. </P>  \r\n\r\n<P> Pkt. 6. Pakning, emballering samt forsegling </P>  \r\n\r\n<P>Kødet indpakkes og emballeres som angivet i kontraktens § 6, stk. 1-7,  \r\n\r\n under overvågning af veterinærkontrollen. </P>  \r\n\r\n<P>Kontrollen skal påse, at der anvendes typegodkendte kartoner forsynet med  \r\n\r\n korrekt påtryk af &#187;Interventionsoksekød&#171; på begge ender. </P>  \r\n\r\n<P>Det skal påses, at der ved pakningen af kød fra forfjerdingerne ikke sker  \r\n\r\n individuel indpakning, men at der udelukkende anbringes en polypose i hver  \r\n\r\n karton, og det påses, at denne pose strammes og foldes således at  \r\n\r\n frysebrænding undgås og således at folder af polyposen ikke presses ned i  \r\n\r\n kødet. </P>  \r\n\r\n<P>Der vedlægges som bilag 1 til denne ciruklæreskrivelse en beskrivelse af  \r\n\r\n de faglige krav, der stilles ved udbening og pakning af interventionskød og  \r\n\r\n som virksomheden gennem kontrakten har forpligtet sig til at overholde. Det  \r\n\r\n bør påses, at personalet, der skal foretage opskæringen og pakningen af  \r\n\r\n interventionskødet, er behørigt instrueret herom. </P>  \r\n\r\n<P> Pkt. 7. Mærkning </P>  \r\n\r\n<P>Veterinærkontrollen skal påse, at emballagen, jf. kontraktens § 7,  \r\n\r\n forsegles med en grønstribet mærkeseddel forsynet med sundhedsmærke og med  \r\n\r\n følgende oplysninger: </P>  \r\n\r\n<P CLASS=PUNKT> <B>1.</B> Interventionsoksekød </P>  \r\n\r\n<P CLASS=PUNKT> <B>2.</B> Vareart, f.eks. &#187;Bryst og slag&#171;,  \r\n\r\n &#187;Andet kød af forfjerdinger&#171; eller &#187;Tykstegsfilet&#171;. </P>  \r\n\r\n<P CLASS=PUNKT> <B>3.</B> Dyrekategori </P>  \r\n\r\n<P CLASS=PUNKT> <B>4.</B> Nettovægt </P>  \r\n\r\n<P CLASS=PUNKT> <B>5.</B> Dato for udbening (ikke i kode) </P>  \r\n\r\n<P CLASS=PUNKT> <B>6.</B> Partinummer </P>  \r\n\r\n<P> Pkt. 8. Optælling, vejning, kontrol m.v. </P>  \r\n\r\n<P>Veterinærkontrollen skal for hvert parti foretage optælling af kartoner af  \r\n\r\n hver af de enkelte udskæringer som nævnt i bilaget til denne  \r\n\r\n cirkulæreskrivelse. Optællingen kan dog undlades, såfremt produktion,  \r\n\r\n emballering og vejning er tilrettelagt således med brug af automatisk  \r\n\r\n vejeanlæg, at alle kartoner vejes og registreres i automatisk udskrift fra  \r\n\r\n vægten. </P>  \r\n\r\n<P>Endvidere skal veterinærkontrollen stikprøvevis kontrollere rigtigheden af  \r\n\r\n de påførte angivelser. For &#187;øvrigt kød af forfjerdinger&#171; og  \r\n\r\n &#187;bryst og slag&#171; kontrolvejes 3 kartoner af hver udskæring pr. parti  \r\n\r\n og for de 7 udskæringer fra bagfjerdinger kontrolvejes 1 karton. pr.  \r\n\r\n udskæring pr. parti. Såfremt disse vejninger viser afvigelser kontrolvejes  \r\n\r\n yderligere samme antal kartoner som nævnt. Viser disse vejninger ikke  \r\n\r\n afvigelser anmodes virksomheden om at korrigere oplysningerne om vægtene for  \r\n\r\n de først udvalgte kartoner. Såfremt anden kontrolvejning viser afvigelser,  \r\n\r\n som bekræfter eventuelle afvigelser fra første kontrolvejning, beslaglægges  \r\n\r\n partiet og EF-direktoratet underrettes snarest muligt herom. Vægtens  \r\n\r\n justering kontrolleres ved, at der en gang for hvert parti på et tilfældigt  \r\n\r\n tidspunkt foretages kontrol med et lod af kendt vægt (1, 5 eller 10 kg). </P>  \r\n\r\n<P>Efter optælling, vejning, kontrol m.v. af det enkelte parti sammenholder  \r\n\r\n embedsdyrlægen sine fortegnelser med den i kontraktens § 12, stk. 1, nævnte  \r\n\r\n udbeningsspecifikation med vejeseddel for det pågældende parti. På  \r\n\r\n udbeningsspecifikationerne er nederst anført &#187;kontrollen er udført.  \r\n\r\n Udbeningsspecifikationen er forelagt og godkendt&#171;. Denne påtegning  \r\n\r\n dateres og underskrives af dyrlægen. Fortegnelserne arkiveres med det til  \r\n\r\n partiet hørende indgående sundhedscertifikat. Den af dyrlægen underskrevne  \r\n\r\n udbeningsspecifikation incl. vejeseddel skal snarest, efter at pakningen er  \r\n\r\n tilendebragt, tilsendes EF-direktoratet af veterinærkontrollen. </P>  \r\n\r\n<P> Pkt. 9. Efterfølgende kontrol </P>  \r\n\r\n<P>Kontrollen med at udbeningen og pakningen sker fagligt forsvarligt og  \r\n\r\n iøvrigt i henhold til udbeningskontraktens §§ 5 og 6 udføres efterfølgende  \r\n\r\n ved stikprøvekontrol af færdigt udbenede og emballerede partier klar til  \r\n\r\n indfrysning. </P>  \r\n\r\n<P>For at skabe grundlag for kontrollen med, at den opnåede udbeningsprocent  \r\n\r\n står i rimeligt forhold til råvarens egenskaber, er det dog bestemt, at ved  \r\n\r\n udbening af forfjerdinger skal de dele, som i henhold til  \r\n\r\n udbeningskontraktens § 5 stk. 7 tilfalder udbeningsvirksomheden  \r\n\r\n (&#187;pillekød og knogler samt sener, talg og fedt, der er fraskåret&#171;),  \r\n\r\n opbevares indtil udbeningen og emballeringen er fuldt afsluttet sammen med  \r\n\r\n det udbenede parti, således at dette eventuelt kan kontrolleres samlet. </P>  \r\n\r\n<P>De dele, som kan anvendes i produktionen, skal opbevares enten emballeret  \r\n\r\n (i kartoner eller sække) eller anbragt i kummer el. lign. indtil  \r\n\r\n embedsdyrlægen meddeler, hvorvidt pågældende parti skal underkastes  \r\n\r\n efterfølgende kontrol. </P>  \r\n\r\n<P>Knogler og grove sener m.v. som stammer fra forfjerdinger, og som leveres  \r\n\r\n til destruktion, kan derimod fjernes efter vejning. </P>  \r\n\r\n<P>Vægten at de pågældende dele fra forfjerdinger skal angives i en særskilt  \r\n\r\n fortegnelse, som afleveres til veterinærkontrollen sammen med den i  \r\n\r\n kontraktens § 12 omtalte udbeningsspecifikation. </P>  \r\n\r\n<P>Veterinærkontrollen skal påse, at de nævnte bestemmelser overholdes og  \r\n\r\n skal stikprøvevis kontorllere, at de pågældende vægtangivelser er korrekt.  \r\n\r\n</P>  \r\n\r\n<P>Embedsdyrlægen får nærmere meddelelse fra Veterinærdirektoratet om  \r\n\r\n partier, der skal underkastes samlet kontrol, samt om fremgangsmåden i  \r\n\r\n forbindelse hermed. De partier, for hvilke sådan meddelelse ikke er modtaget,  \r\n\r\n når partiet er færdigemballeret, kan frigives umiddelbart. </P>  \r\n\r\n<P> Pkt. 10. Tilbagekaldelse </P>  \r\n\r\n<P>Veterinærdirektoratets cirkulæreskrivelse af 15. november 1982 om kontrol  \r\n\r\n med udbening af bagfjerdinger under intervention, Veterinærdirektoratets  \r\n\r\n cirkulæreskrivelse af 21. august 1984 om interventionskøb af oksekød og  \r\n\r\n veterinærdirektoratets cirkulæreskrivelse af 23/8-1984 om intervention -  \r\n\r\n kontrol med udbening af bagfjerdinger tilbagekaldes hermed. </P>  \r\n\r\n<P>P.V.V. </P>  \r\n\r\n<P>Else Erikstrup </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19901340109"
        },
        {
            "displayName": "Entydig dokumentidentifikation",
            "displayValue": "CM038107"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/12/2006"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13401"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "06/06/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "5a 1.8581-1-0/90"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}