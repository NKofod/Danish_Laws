{
    "id": 66138,
    "title": "Bekendtgørelse af Lov om danske skibes forsikring mod krigsfare (* 1) ",
    "documentTypeId": "30",
    "isSagsforlobPeriodValid": false,
    "shortName": "LBK nr 245 af 14/05/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af Lov om danske skibes  \r\n\r\n forsikring mod krigsfare (* 1) </H1>  \r\n\r\n<P></P>  \r\n\r\n<P CLASS=SUB-TITLE>Hermed bekendtgøres lov nr. 114 af 29. april 1955 om  \r\n\r\n danske skibes forsikring mod krigsfare med de ændringer, der følger af lov  \r\n\r\n nr. 124 af 12. april 1957. </P>  \r\n\r\n<BR>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Det ved lov nr. 183 af 4. maj 1939 oprettede  \r\n\r\n forsikringsinstitut &#187;Krigsforsikringen for danske Skibe&#171; fortsætter  \r\n\r\n sin virksomhed på det i nærværende lov indeholdte grundlag. </P>  \r\n\r\n<P CLASS=STK> <I>Stk. 2. </I> Instituttets garantikapital udgør 82.500.000  \r\n\r\n kr., hvoraf 45 mill. kr. er tegnet af staten, 30 mill. kr. af danske  \r\n\r\n rederier, 3.750.000 kr. af et i dette øjemed dannet konsortium og 3.750.000  \r\n\r\n kr. af danske forsikringsselskaber. </P>  \r\n\r\n<P CLASS=STK> <I>Stk. 3. </I> Med et beløb af 150 mill. kr. påtager staten  \r\n\r\n sig subsidiær garanti for instituttets forpligtelser. </P>  \r\n\r\n<P CLASS=STK> <I>Stk. 4. </I> De 30 mill. kr. af garantikapitalen, som er  \r\n\r\n tegnet af danske rederier, fordeles pr. 1. april 1955 på de enkelte rederier  \r\n\r\n i forhold til forsikringsværdien af den samlede tonnage, der er anmeldt og  \r\n\r\n godkendt til forsikring pr. nævnte dato, jfr. § 4, stk. 1, 3., 4. og 5.  \r\n\r\n punktum, for så vidt dette beløb for det enkelte rederi udgør mindst 200.000  \r\n\r\n kr. </P>  \r\n\r\n<P CLASS=STK> <I>Stk. 5. </I> Industriministeren bemyndiges til efter  \r\n\r\n indstilling fra instituttets bestyrelse og efter forhandling med  \r\n\r\n rederiorganisationerne at foretage ændringer i fordelingen af den af  \r\n\r\n rederierne tegnede del af garantikapitalen efter reglerne i denne paragrafs  \r\n\r\n stk. 4, såfremt en forskydning i den samlede tonnages fordeling på rederierne  \r\n\r\n findes at gøre dette rimeligt. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ethvert rederi, der ejer registreringspligtigt  \r\n\r\n dansk skib, er med de i denne lovs §§ 5 og 6 nævnte undtagelser forpligtet  \r\n\r\n til at lade dette forsikre i instituttet. Anmeldelse af et skib til optagelse  \r\n\r\n i instituttet skal indgives til dette samtidig med skibets anmeldelse til  \r\n\r\n registrering. </P>  \r\n\r\n<P CLASS=STK> <I>Stk. 2. </I> Skib under bygning her i landet skal dog  \r\n\r\n anmeldes til instituttet senest 3 dage efter skibets søsætning. Sker dette  \r\n\r\n ikke, kan skibet ikke forsikres i instituttet, før det er endeligt  \r\n\r\n registreret, medmindre ny fordeling af garantikapitalen finder sted forinden.  \r\n\r\n</P>  \r\n\r\n<P CLASS=STK> <I>Stk. 3. </I> Staten tilhørende skibe kan efter begæring  \r\n\r\n optages i instituttet, jfr. dog herved § 5. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Forsikringsinstituttet forestås af en bestyrelse  \r\n\r\n på 11 medlemmer. Formanden og to af bestyrelsens øvrige medlemmer vælges af  \r\n\r\n industriministeren. Fire medlemmer vælges af de i instituttet indtrædende  \r\n\r\n rederier, to af det i § 1 nævnte konsortium og to af de i § 1 nævnte  \r\n\r\n forsikringsselskaber. Bestyrelsen vælger af sin midte en næstformand, hvis  \r\n\r\n valg godkendes af industriministeren. Bestyrelsen udarbejder vedtægter, som  \r\n\r\n godkendes af industriministeren. I øvrigt bestemmer bestyrelsen selv sin  \r\n\r\n arbejdsordning og ansætter den fornødne medhjælp. </P>  \r\n\r\n<P CLASS=STK> <I>Stk. 2. </I> Forsikringsinstituttet har sæde i København  \r\n\r\n eller sådant andet sted inden for eller uden for landets grænser, som måtte  \r\n\r\n blive fastsat af industriministeren. Industriministeren bemyndiges til i  \r\n\r\n tilfælde af en sådan forandring af instituttets sæde at fastsætte de  \r\n\r\n nødvendige regler med hensyn til instituttets ledelse m.v. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Hvor intet andet er aftalt, forsikres ethvert  \r\n\r\n forsikringspligtigt skib for den værdi, der er fastsat som skibets  \r\n\r\n kaskotakst, med tillæg af forsikret kaskointeresse. Denne samlede værdi anses  \r\n\r\n i forhold til denne lov som takseret kaskoforsikringsværdi. Bestyrelsen kan  \r\n\r\n efter samråd med den pågældende forsikringstager forhøje eller nedsætte  \r\n\r\n forsikringsværdien for de i instituttet optagne skibe. For  \r\n\r\n ikke-kaskoforsikrede skibe fastsætter bestyrelsen forsikringsværdien. Efter  \r\n\r\n forhandling med rederiorganisationerne kan bestyrelsen - sålænge forhold som  \r\n\r\n nævnt i § 1 i lov nr. 120 af 31. marts 1952 om et skibsfartsnævn ikke er  \r\n\r\n indtrådt - fastsætte et højeste beløb for, hvad instituttet kan overtage som  \r\n\r\n forsikringssum for et enkelt skib. </P>  \r\n\r\n<P CLASS=STK> <I>Stk. 2. </I> Enhver forsikringstager udreder en præmie, der  \r\n\r\n under hensyn til de til enhver tid bestående forhold og muligt opstået  \r\n\r\n underskud fastsættes af bestyrelsen for hver enkelte rejse eller for et  \r\n\r\n bestemt tidsrum. En tidspræmie vil dog til enhver tid under hensyn til  \r\n\r\n forandrede forhold med rimeligt varsel kunne ændres for den tilbagestående  \r\n\r\n del af forsikringstiden. </P>  \r\n\r\n<P CLASS=STK> <I>Stk. 3. </I> Forsikringstageren har - sålænge forhold som  \r\n\r\n nævnt i § 1 i lov nr. 120 af 31. marts 1952 ikke er indtrådt - adgang til  \r\n\r\n selv at overtage risikoen for indtil 50 pct. af den forsikringssum, der kan  \r\n\r\n overtages af instituttet, når han derom afgiver erklæring til bestyrelsen  \r\n\r\n samtidig med, at rejsen anmeldes, henholdsvis en forsikringsperiode begynder,  \r\n\r\n og præmien opgives ham. </P>  \r\n\r\n<P CLASS=STK> <I>Stk. 4. </I> Har et rederi overtages selvrisiko i henhold  \r\n\r\n til stk. 3, kan rederiet ikke overføre denne risiko eller nogen del deraf til  \r\n\r\n instituttet med kortere varsel end nødvendigt for instituttet til eventuelt  \r\n\r\n at tegne fornøden genforsikring, og under ingen omstændigheder med kortere  \r\n\r\n varsel end 48 timer, efter at begæring om overførelse af risikoen er modtaget  \r\n\r\n af instituttet. Indtræder forhold som nævnt i § 1 i lov nr. 120 af 31. marts  \r\n\r\n 1952, overtager institututtet fra dette tidspunkt at regne risikoen for den  \r\n\r\n fulde forsikringsværdi, uden at særlig anmeldelse fra rederierne er fornøden.  \r\n\r\n Det samme gælder skibe, der i henhold til § 6 er fritaget for  \r\n\r\n forsikringspligt. Bestyrelsen kan fastsætte særlige præmier for sådan  \r\n\r\n overført eller overtaget risiko. </P>  \r\n\r\n<P CLASS=STK> <I>Stk. 5. </I> De af instituttet beregnede præmier kan  \r\n\r\n inddrives ved udpantning, og instituttet har søpanteret i det forsikrede skib  \r\n\r\n og dettes fragt efter reglerne i sølovens § 267, nr. 6. Samme sikkerhedsret  \r\n\r\n haves i erstatningskravet i henhold til sædvanlig kaskoforsikring.  \r\n\r\n Panteretten kan frafaldes, såfremt rederen stiller anden, af bestyrelsen  \r\n\r\n godkendt sikkerhed. Frafaldes panteretten, skal der gives policen påtegning  \r\n\r\n herom. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Krigsskibe og lystfartøjer er undtaget fra  \r\n\r\n forsikring efter denne lov. </P>  \r\n\r\n<P CLASS=STK> <I>Stk. 2. </I> Det samme gælder fiskerfartøjer, medmindre  \r\n\r\n industriministeren efter samråd med fiskeriministeren bestemmer, at de  \r\n\r\n pågældende fartøjer skal omfattes af loven med de afvigelser, som måtte  \r\n\r\n findes fornødne. De pågældende fartøjer danner i så fald en særlig afdeling  \r\n\r\n under instituttet med et selvstændigt regnskab, for hvis eventuelle underskud  \r\n\r\n det samlede institut ikke hæfter. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Når vedkommende rederi samtidig med  \r\n\r\n registreringen skriftligt begærer det, skal fritagelse for forsikringspligt  \r\n\r\n efter denne lov tilstås skibe i det omfang, de allerede er dækket mod  \r\n\r\n krigsfare, dog kun sålænge denne dækning varer. Bestyrelsen kan endvidere  \r\n\r\n efter skriftlig begæring fritage også andre skibe, for hvilke der foreligger  \r\n\r\n særlige omstændigheder, for forsikringspligt. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Danske skibe, som ikke er forsikringspligtige  \r\n\r\n efter denne lov - herunder skibe under bygning for danske rederier ved danske  \r\n\r\n værfter, for så vidt de er søsat - kan af bestyrelsen optages i instituttet  \r\n\r\n efter derom fremsat skriftlig begæring. Det samme gælder de i § 6 nævnte  \r\n\r\n skibe, for hvilke fritagelse for forsikringspligt er tilstået. </P>  \r\n\r\n<P CLASS=STK> <I>Stk. 2. </I> Skibe over 20 bruttoregistertons, der er  \r\n\r\n hjemmehørende på Færøerne, kan af bestyrelsen optages i instituttet efter  \r\n\r\n derom gennem Færøernes landsstyre fremsat skriftlig begæring. </P>  \r\n\r\n<P CLASS=STK> <I>Stk. 3. </I> Optagelse i instituttet i henhold til denne  \r\n\r\n paragraf kan ikke tilstås for kortere tid end 1 år. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Ethvert i instituttet optaget skib skal følge  \r\n\r\n instituttets instruktioner og alle bestemmelser, som måtte blive truffet i  \r\n\r\n medfør af vedtægterne. Rejser og ophold skal, i det omfang bestyrelsen  \r\n\r\n forlanger det, anmeldes for og godkendes af bestyrelsen i overensstemmelse  \r\n\r\n med de i vedtægterne indeholdte regler. Overtrædelse heraf kan efter  \r\n\r\n bestyrelsens beslutning medføre tab af ret til erstatning. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Forsikring i henhold til denne lov dækker  \r\n\r\n krigsfare, herunder skade som følge af krigslignende begivenheder, samt skade  \r\n\r\n som følge af sådant oprør og sådanne borgerlige uroligheder, hvorunder  \r\n\r\n krigsvåben anvendes, alt i overensstemmelse med de i denne lov og i  \r\n\r\n vedtægterne nærmere fastsatte betingelser. </P>  \r\n\r\n<P CLASS=STK> <I>Stk. 2. </I> Såfremt dette findes nødvendigt, kan  \r\n\r\n instituttet med henblik på tilvejebringelse af betryggende  \r\n\r\n søforsikringsdækning for danske skibe overtage i genforsikring sådanne  \r\n\r\n almindelige kaskoforsikringer af danske skibe, som ikke kan dækkes gennem  \r\n\r\n danske forsikringsselskaber. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Forsikringssummer for forliste skibe må uden  \r\n\r\n bestyrelsens samtykke kun anvendes til anskaffelse af andre skibe eller til  \r\n\r\n opfyldelse af forpligtelser i medfør af denne lovs § 1. </P>  \r\n\r\n<P CLASS=STK> <I>Stk. 2. </I> Når et i instituttet forsikret skib sælges,  \r\n\r\n pantsættes eller går tabt ved søulykke, for hvilken erstatning ikke ydes af  \r\n\r\n &#187;Krigsforsikringen for danske Skibe&#171;, og den ubehæftede værdi af  \r\n\r\n rederiets skibe med tillæg af forsikringssummer, der er båndlagt for rederiet  \r\n\r\n i henhold til stk. 1, som følge heraf bliver mindre end rederiets  \r\n\r\n garantiforpligtelse i henhold til nærværende lov, kan bestyrelsen kræve, at  \r\n\r\n rederiet stillet en af bestyrelsen godkendt sikkerhed for den del af  \r\n\r\n rederiets garantiforpligtelse, der er pålagt rederiet på grundlag af det  \r\n\r\n solgte, pantsatte eller forulykkede skib. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> For instituttets forpligtelser hæfter først den  \r\n\r\n tegnede garantikapital og derefter staten med det af denne tegnede subsidiære  \r\n\r\n garantibeløb. </P>  \r\n\r\n<P CLASS=STK> <I>Stk. 2. </I> Ingen garant hæfter ud over det af vedkommende  \r\n\r\n tegnede garantibeløb; dette gælder også de enkelte rederier, konsortiets  \r\n\r\n enkelte deltagere og de enkelte forsikringsselskaber. </P>  \r\n\r\n<P CLASS=STK> <I>Stk. 3. </I> Industriministeren kan efter indstilling fra  \r\n\r\n bestyrelsen bestemme, at betalingen af garantibeløb, det påhviler rederierne,  \r\n\r\n konsortiets deltagere og forsikringsselskaberne at indbetale til instituttet,  \r\n\r\n fordeles over et eller flere år. Sådanne beløb forrentes med en til Danmarks  \r\n\r\n Nationalbanks laveste udlånsrente til enhver tid svarende rente, indtil  \r\n\r\n betaling sker. </P>  \r\n\r\n<P CLASS=STK> <I>Stk. 4. </I> Det overskud, som, efter at indbetalt  \r\n\r\n garantikapital er tilbagebetalt, måtte fremkomme ved den endelige opgørelse  \r\n\r\n af instituttets regnskab ved forsikringsvirksomhedens ophør, fordeles mellem  \r\n\r\n garanterne på dette tidspunkt i forhold til deres gennemsnitlige  \r\n\r\n garantihæftelse i tiden siden den 1. april 1949. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> De dokumenter vedrørende forsikringen, som  \r\n\r\n måtte blive oprettet i medfør af denne lov, er stempelfrie. </P>  \r\n\r\n<P CLASS=STK> <I>Stk. 2. </I> Industriministeren kan overfor instituttet  \r\n\r\n meddele sådanne undtagelser fra bestemmelserne i lov om  \r\n\r\n skadesforsikringsvirksomhed m.v. af 2. maj 1934, som måtte findes påkrævet.  \r\n\r\n</P>  \r\n\r\n<P CLASS=STK> <I>Stk. 3. </I> Instituttet er fritaget for indkomstskat til  \r\n\r\n stat og kommune. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Ved &#187;registreringspligtige skibe&#171;  \r\n\r\n forstås i denne lov skibe, der i henhold til lov om danske skibes  \r\n\r\n registrering af 1. april 1892 med senere ændringer er undergivet  \r\n\r\n registreringspligt. </P>  \r\n\r\n<P CLASS=STK> <I>Stk. 2. </I> Ved &#187;fiskerfartøj&#171; forstås et fartøj,  \r\n\r\n der er forsynet med fiskericertifikat i henhold til lov om saltvandsfiskeri  \r\n\r\n af 19. december 1951. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Undlader et rederi at efterkomme de pligter,  \r\n\r\n der påhviler det ifølge denne lov, straffes det med bøder. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Samtidig med denne lovs ikrafttræden ophæves  \r\n\r\n lov nr. 183 af 4. maj 1939, lov nr. 398 af 17. november 1939, lov nr. 211 af  \r\n\r\n 29. april 1940, lov nr. 38 af 3. februar 1941, lov nr. 27 af 27. januar 1943  \r\n\r\n og lov nr. 139 af 31. marts 1949, dog at bestemmelsen i § 3, stk. 3, i  \r\n\r\n sidstnævnte lov forbliver i kraft, indtil den deri nævnte afregning er  \r\n\r\n gennemført. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Industriministeriet, den 14. maj 1986  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Nils Wilhjelm </P>  \r\n\r\n<P CLASS=MINISTER ALIGN=RIGHT>/ Jørgen Bredholt </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "1997.",
        "(* 1) Loven er delvist ophævet af bekendtgørelse nr. 485 af 10. juni"
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/05/1986"
        },
        {
            "displayName": "Accession",
            "displayValue": "A19860024529"
        },
        {
            "displayName": "Entydig dokumentidentifikation",
            "displayValue": "CM025252"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "245"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "14/05/1986"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Krigsforsikringsinstituttet"
        },
        {
            "displayName": "Ressortministeriets journalnummer",
            "displayValue": "Industrimin. j.nr. 700-M-1-86"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}