{
    "id": 113030,
    "title": "1986 LSF 173   FORSLAG TIL LOV OM FREMME AF OVERSKUDSDELING ",
    "documentTypeId": "400",
    "isSagsforlobPeriodValid": false,
    "shortName": "1986/1 LSF 173",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 173 </P>  \r\n\r\n<P></P>  \r\n\r\n<P>Forslag til Lov om fremme af overskudsdeling </P>  \r\n\r\n<P></P>  \r\n\r\n<P>Fremsat af arbejdsministeren (Henning Dyremose) </P>  \r\n\r\n<P></P>  \r\n\r\n<P>den 21. januar 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Lønmodtagere og arbejdsgivere, der er omfattet af § 2 i lov om </P>  \r\n\r\n<P>Arbejdsgivernes Elevrefusion, kan skriftligt aftale, at der ydes </P>  \r\n\r\n<P>en andel af virksomhedens overskud til lønmodtagerne i </P>  \r\n\r\n<P>virksomheden på de vilkår, der er fastsat i denne lov. </P>  \r\n\r\n<P>§ 2. Overskudsandelene udbetales ikke til lønmodtagerne, men </P>  \r\n\r\n<P>anbringes i danske aktier eller anparter i anpartsselskaber, </P>  \r\n\r\n<P>herunder i investeringsforeningsbeviser, efter lønmodtagerens </P>  \r\n\r\n<P>anvisning. </P>  \r\n\r\n<P>§ 3. Staten betaler en skattefri præmie til lønmodtageren på 25 pct. </P>  \r\n\r\n<P>af beløb op til 3.000 kr. årligt, der er anbragt efter reglerne i </P>  \r\n\r\n<P>§ 2. </P>  \r\n\r\n<P>Stk. 2. Præmie til lønmodtagerne på en virksomhed kan dog højst </P>  \r\n\r\n<P>betales af et beløb svarende til virksomhedens skattepligtige </P>  \r\n\r\n<P>indkomst for det indkomstår, udlodningerne vedrører. Hvis de </P>  \r\n\r\n<P>udloddede beløb overstiger den skattepligtige indkomst, nedsættes </P>  \r\n\r\n<P>præmien til de enkelte lønmodtagere forholdsmæssigt. </P>  \r\n\r\n<P>Stk. 3. Arbejdsministeren fastsætter regler for beregning og </P>  \r\n\r\n<P>udbetaling af præmie. </P>  \r\n\r\n<P>§ 4. Et beløb, der er anbragt efter reglerne i § 2, kan ikke udløse </P>  \r\n\r\n<P>andre former for statslige præmier end nævnt i § 3 eller udløse </P>  \r\n\r\n<P>skattebegunstigelser efter § 7 A i ligningsloven eller efter § 16 </P>  \r\n\r\n<P>i lov om særlig indkomstskat eller efter pensionsbeskatningsloven. </P>  \r\n\r\n<P>§ 5. Aktiverne er bundet i 7 år på de vilkår, der er angivet i stk. </P>  \r\n\r\n<P>2-8. </P>  \r\n\r\n<P>Stk. 2. Lønmodtageren kan ikke overdrage, pantsætte eller på anden </P>  \r\n\r\n<P>måde råde over aktiverne før 7 år efter udløbet af det kalenderår, </P>  \r\n\r\n<P>hvor erhvervelsen har fundet sted. </P>  \r\n\r\n<P>Stk. 3. I samme tidsrum kan der ikke foretages udlæg eller arrest i </P>  \r\n\r\n<P>aktiverne. </P>  \r\n\r\n<P>Stk. 4. I tilfælde af konkurs frigives aktiverne. </P>  \r\n\r\n<P>Stk. 5. Afgår lønmodtageren ved døden i bindingsperioden, ophører </P>  \r\n\r\n<P>bindingen pr. dødsdagen, og aktiverne frigives til den, der ifølge </P>  \r\n\r\n<P>skifteudskrift er berettiget. </P>  \r\n\r\n<P>Stk. 6. Aktiverne kan kræves frigivet, hvis de inddrages under </P>  \r\n\r\n<P>skifte af ægtefællers fællesbo, eller hvis lønmodtageren </P>  \r\n\r\n<P>udvandrer. </P>  \r\n\r\n<P>Stk. 7. Til sikring af bestemmelserne i stk. 1-6 skal aktiverne </P>  \r\n\r\n<P>anbringes i et pengeinstitut eller en investeringsforening, efter </P>  \r\n\r\n<P>regler fastsat af arbejdsministeren. </P>  \r\n\r\n<P>Stk. 8. Arbejdsministeren kan fastsætte regler, hvorefter </P>  \r\n\r\n<P>lønmodtageren uanset bestemmelsen i stk. 2 kan ombytte aktiverne. </P>  \r\n\r\n<P>§ 6. Loven træder i kraft dagen efter bekendtgørelsen i Lovtidende. </P>  \r\n\r\n<P>Stk. 2. Præmier for overskudsandele, der helt eller delvis vedrører </P>  \r\n\r\n<P>kalenderåret 1987, kan først udbetales efter den 1. januar 1988. </P>  \r\n\r\n<P>BEMÆRKNINGER TIL LOVFORSLAGET ALMINDELIGE BEMÆRKNINGER </P>  \r\n\r\n<P>Udbredelse af overskudsdelingsordninger og spredning af den </P>  \r\n\r\n<P>individuelle ejendomsret til virksomhederne hører til vor tids </P>  \r\n\r\n<P>mest afgørende og følsomme spørgsmål. </P>  \r\n\r\n<P>Regeringen har noteret sig, at der i erhvervslivet gennem det sidste </P>  \r\n\r\n<P>par år har været stærk vækst i indførelsen af </P>  \r\n\r\n<P>overskudsdelingsordninger, men også at mange virksomheder endnu </P>  \r\n\r\n<P>står tøvende over for disse ordninger. </P>  \r\n\r\n<P>Regeringen ønsker derfor ved en reform at give en kraftig </P>  \r\n\r\n<P>tilskyndelse til en yderligere udbredelse af </P>  \r\n\r\n<P>overskudsdelingsordninger og derved til en spredning af den </P>  \r\n\r\n<P>individuelle ejendomsret i virksomhederne og en styrkelse af </P>  \r\n\r\n<P>lønmodtagernes tilhørsforhold til de enkelte arbejdspladser. </P>  \r\n\r\n<P>Regeringens reformtanke er båret af et ønske om at nedbryde </P>  \r\n\r\n<P>utidssvarende og kunstige skel mellem virksomhederne og </P>  \r\n\r\n<P>lønmodtagerne. Ved at styrke medarbejdernes engagement i </P>  \r\n\r\n<P>virksomhederne i form af medeje og medansvar øges lønmodtagernes </P>  \r\n\r\n<P>interesse for virksomhedernes liv til gavn for produktionen og det </P>  \r\n\r\n<P>danske samfund. Regeringen ønsker hermed at fremme systemer, hvor </P>  \r\n\r\n<P>lønmodtagernes gode indsats belønnes samtidig med, at systemerne </P>  \r\n\r\n<P>bygger på det enkelte individ i den enkelte virksomhed ud fra en </P>  \r\n\r\n<P>erkendelse af, at lønmodtagerne og virksomheden har sammenfaldende </P>  \r\n\r\n<P>og ikke modstridende interesser. </P>  \r\n\r\n<P>Regeringens lovpakke om overskudsdeling er opbygget som en række </P>  \r\n\r\n<P>tilbud, som virksomheder og lønmodtagere kan vælge mellem, ved </P>  \r\n\r\n<P>indførelse af overskudsdeling i virksomhederne. </P>  \r\n\r\n<P>Efter lovforslaget kan arbejdsgiverne og lønmodtagerne på det private </P>  \r\n\r\n<P>arbejdsmarked enten kollektivt eller individuelt aftale, at der </P>  \r\n\r\n<P>kan ydes en andel af virksomhedens skattepligtige overskud til </P>  \r\n\r\n<P>lønmodtagerne. Overskudsandelene anbringes i danske aktier, </P>  \r\n\r\n<P>anparter eller investeringsforeningsbeviser. </P>  \r\n\r\n<P>Virksomheden har fradragsret for det udloddede beløb i den </P>  \r\n\r\n<P>skattepligtige indkomst. Overskudsandelene beskattes hos </P>  \r\n\r\n<P>lønmodtagerne, men ved at vælge denne overskudsdelingsordning får </P>  \r\n\r\n<P>de en statspræmie på 25 pct. af op til 3.000 kr. til nedbringelse </P>  \r\n\r\n<P>af skatten. Aktiverne bindes i 7 år og kan herefter afhændes </P>  \r\n\r\n<P>skattefrit for lønmodtagerne. </P>  \r\n\r\n<P>Dette forslag skal ses som en parallel til det samtidig af </P>  \r\n\r\n<P>skatteministeren fremsatte forslag om at hæve den afgiftsfrie </P>  \r\n\r\n<P>bundgrænse til 6.000 kr. for medarbejderaktier m.v. efter § 16 i </P>  \r\n\r\n<P>lov om særlig indkomstskat. </P>  \r\n\r\n<P>For en række virksomheder kan det på grund af ejerformen eller af </P>  \r\n\r\n<P>andre grunde være vanskeligt eller mindre hensigtsmæssigt at </P>  \r\n\r\n<P>foretage udlodninger af medarbejderaktier i egen virksomhed. </P>  \r\n\r\n<P>Bortset herfra kan disse virksomheder være lige så interesserede som </P>  \r\n\r\n<P>andre i at indføre en overskudsdelingsordning. </P>  \r\n\r\n<P>Regeringen vil gerne understøtte disse virksomheder i deres </P>  \r\n\r\n<P>bestræbelser, men dog på betingelse af, at ordningen </P>  \r\n\r\n<P>tilrettelægges således, at lønmodtagerne på anden måde får </P>  \r\n\r\n<P>medejendomsret til erhvervslivet, nemlig gennem investering i </P>  \r\n\r\n<P>aktier, anparter og investeringsforeningsbeviser. </P>  \r\n\r\n<P>Denne form for overskudsdeling opstiller tillige et attraktivt </P>  \r\n\r\n<P>alternativ til overskudsdeling med kontante udlodninger. Samtidig </P>  \r\n\r\n<P>tilgodeser lovforslaget muligheden for, at ordningerne kan indgå </P>  \r\n\r\n<P>som forhandlingselement for aftaler mellem virksomhederne og de </P>  \r\n\r\n<P>ansatte. </P>  \r\n\r\n<P>Nedenfor er vist de økonomiske virkninger for henholdsvis </P>  \r\n\r\n<P>lønmodtageren, virksomheden og staten dels af, at lønmodtageren </P>  \r\n\r\n<P>opsparer et beløb på 3.000 kr. henholdsvis efter § 16 i lov om </P>  \r\n\r\n<P>særlig indkomstskat og efter denne lov, dels af, at der udbetales </P>  \r\n\r\n<P>3.000 kr. kontant. Der forudsættes en skatteprocent på 50 for både </P>  \r\n\r\n<P>lønmodtageren og virksomheden. </P>  \r\n\r\n<PRE>  \r\n\r\n ---------------------------------------------------------------------  \r\n\r\n               Lønmodtageren Virksomheden Statens   Bindingsperiode  \r\n\r\n               betaler kr.   betaler kr.  provenutab kr.  \r\n\r\n ---------------------------------------------------------------------  \r\n\r\n § 16 i  \r\n\r\n lov om særlig  \r\n\r\n indkomstskat          0          1.500         1.500           7  \r\n\r\n Lov om  \r\n\r\n fremme af  \r\n\r\n overskudsdeling     750          1.500           750           7  \r\n\r\n Kontant           1.500          1.500             0           0  \r\n\r\n</PRE>  \r\n\r\n<P>ØKONOMISKE KONSEKVENSER </P>  \r\n\r\n<P>På grundlag af bl.a. redegørelsen af juni 1986 fra </P>  \r\n\r\n<P>embedsmandsudvalget om frivillig overskudsdeling kan det meget </P>  \r\n\r\n<P>groft skønnes, at 10 pct. af de privat ansatte lønmodtagere eller </P>  \r\n\r\n<P>ca. 150.000 i dag har en eller anden form for overskudsdeling. </P>  \r\n\r\n<P>Disse 150.000 lønmodtagere og deres arbejdsgivere vil skulle tage </P>  \r\n\r\n<P>stilling til, hvilken form for overskudsdeling de vil anvende for </P>  \r\n\r\n<P>fremtiden. </P>  \r\n\r\n<P>Hvis det antages, at op imod 50.000 lønmodtagere vil benytte sig af </P>  \r\n\r\n<P>lovens ordning, vil statens provenutab herved udgøre ca. 40 mill. </P>  \r\n\r\n<P>kr. årligt. </P>  \r\n\r\n<P>ADMINISTRATIVE KONSEKVENSER </P>  \r\n\r\n<P>Der vil blive tilrettelagt en så billig og hensigtsmæssig </P>  \r\n\r\n<P>administration af loven som muligt. Der vil herved navnlig blive </P>  \r\n\r\n<P>lagt vægt på, at man i størst muligt omfang udnytter eksisterende </P>  \r\n\r\n<P>indberetnings- og udbetalingssystemer. </P>  \r\n\r\n<P>Det skønnes, at der vil blive tale om udgifter til etablering og </P>  \r\n\r\n<P>drift af loven på ca. 5 mill. i 1987. Administrative omkostninger </P>  \r\n\r\n<P>på længere sigt vil afhænge af ordningens udbredelse. </P>  \r\n\r\n<P>BEMÆRKNINGER TIL LOVFORSLAGETS ENKELTE BESTEMMELSER </P>  \r\n\r\n<P>Til §§ 1-3 </P>  \r\n\r\n<P>Det foreslås, at der kan aftales overskudsdelingsordninger, hvorefter </P>  \r\n\r\n<P>overskudsandelen bindes i de nævnte aktiver for en periode af 7 </P>  \r\n\r\n<P>år. </P>  \r\n\r\n<P>Det er hele overskudsandelen, der skal bindes, og da overskudsandelen </P>  \r\n\r\n<P>er skattepligtig indkomst for lønmodtageren, yder staten til </P>  \r\n\r\n<P>gengæld i forbindelse med udbetalingen en skattefri præmie på 25 </P>  \r\n\r\n<P>pct. af beløb op til 3.000 kr. til nedbringelse af skatten. </P>  \r\n\r\n<P>Efter forslaget er det parterne selv, der fastlægger det nærmere </P>  \r\n\r\n<P>indhold af overskudsdelingsordningen både med hensyn til hvilket </P>  \r\n\r\n<P>overskudsbegreb, der lægges til grund og med hensyn til hvor stor </P>  \r\n\r\n<P>en del af overskuddet, der skal udbetales. </P>  \r\n\r\n<P>Det vil formentlig være praktisk, at arbejdsgiveren sender beløbet </P>  \r\n\r\n<P>til et pengeinstitut m.v. som køber de værdipapirer, lønmodtageren </P>  \r\n\r\n<P>ønsker. </P>  \r\n\r\n<P>Der gælder alene den begrænsning, at der højst kan betales præmie af </P>  \r\n\r\n<P>et beløb svarende til virksomhedens skattepligtige indkomst. Hvis </P>  \r\n\r\n<P>den skattepligtige indkomst er 1 mill. kr. og der udloddes 2 mill. </P>  \r\n\r\n<P>kr., får den enkelte lønmodtager således nedsat præmien til 12,5 </P>  \r\n\r\n<P>pct. </P>  \r\n\r\n<P>TIL § 4 </P>  \r\n\r\n<P>Det er ikke hensigten, at begunstigelserne efter de forskellige </P>  \r\n\r\n<P>overskudsdelingsordninger skal kunne lægges sammen ved f.eks. at </P>  \r\n\r\n<P>kombinere reglerne for medarbejderaktier efter § 16 i lov om </P>  \r\n\r\n<P>særlig indkomstskat med lovens regler. Derimod er § 4 ikke til </P>  \r\n\r\n<P>hinder for, at en virksomhed udlodder flere beløb efter </P>  \r\n\r\n<P>forskellige regler, f.eks. 3.000 kr. efter denne lov og 6.000 kr. </P>  \r\n\r\n<P>efter lov om særlig indkomstskat. </P>  \r\n\r\n<P>TIL § 5 </P>  \r\n\r\n<P>Det er et hovedsyn bag loven, at overskudsandelene skal investeres </P>  \r\n\r\n<P>aktivt og ikke kan frigøres før efter bindingsperioden på 7 år. </P>  \r\n\r\n<P>Omvendt vil det være meget ønskeligt, hvis lønmodtageren også i </P>  \r\n\r\n<P>bindingsperioden har mulighed for til stadighed at sikre sig den </P>  \r\n\r\n<P>form for aktiv placering, som han eller hun finder mest </P>  \r\n\r\n<P>hensigtsmæssig. Det foreslås derfor, at der kan gives adgang til </P>  \r\n\r\n<P>at sælge de oprindeligt erhvervede aktiver mod at provenuet </P>  \r\n\r\n<P>anbringes i andre aktiver omfattet af loven. Det er dog en </P>  \r\n\r\n<P>forudsætning for sådanne regler, at det kan ske på en </P>  \r\n\r\n<P>administrativ overkommelig måde, herunder at der kan sikres den </P>  \r\n\r\n<P>fornødne kontrol med, at kravet om binding efterleves. </P>  \r\n\r\n<P>Reglerne for binding svarer i øvrigt til gældende regler i andre </P>  \r\n\r\n<P>love. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198612K00173"
        },
        {
            "displayName": "Entydig dokumentidentifikation",
            "displayValue": "CL005519"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "173"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}