{
    "id": 106072,
    "title": "1985 BSF 112   FORSLAG TIL FOLKETINGSBESLUTNING OM ØGET LEJERINDFLYDELSE I DE PRIVATE   UDLEJNINGSEJENDOMME ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 112",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 112 </P>  \r\n\r\n<P></P>  \r\n\r\n<P>Forslag til folketingsbeslutning om øget lejerindflydelse i de private  \r\n\r\n udlejningsejendomme </P>  \r\n\r\n<P></P>  \r\n\r\n<P>Fremsat af Estrup (RV) Lone Dybkjær (RV) Dagmar Mørk Jensen (RV) Niels  \r\n\r\n Helveg Petersen (RV) </P>  \r\n\r\n<P></P>  \r\n\r\n<P>den 11. februar 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen senest ved begyndelsen af </P>  \r\n\r\n<P>folketingsåret 1986-87 at fremsætte forslag om: </P>  \r\n\r\n<P>1. Udvidet adgang til beboerrepræsentation på grundlag af følgende </P>  \r\n\r\n<P>principper: </P>  \r\n\r\n<P>a) Der kan stiftes beboerrepræsentation i ejendomme med mindst 6 </P>  \r\n\r\n<P>beboelseslejligheder (er der mindre end 13 lejemål, vælges 1 </P>  \r\n\r\n<P>repræsentant, ellers vælges mindst 3). </P>  \r\n\r\n<P>b) Der fastlægges særlige regler for stiftelse/ ophævelse af </P>  \r\n\r\n<P>beboerrepræsentation, hvorefter beboerrepræsentationen dels kan </P>  \r\n\r\n<P>stiftes/ ophæves på et beboermøde med deltagelse af 50 pct. af </P>  \r\n\r\n<P>lejemålene, dels kan stiftes/ ophæves, når en beslutning på et </P>  \r\n\r\n<P>beboermøde (hvor der ikke er 50 pct. deltagelse) bekræftes ved en </P>  \r\n\r\n<P>efterfølgende urafstemning blandt samtlige lejemål. Er en </P>  \r\n\r\n<P>beboerrepræsentation oprettet, fortsætter den, indtil den </P>  \r\n\r\n<P>besluttes ophævet efter disse regler. </P>  \r\n\r\n<P>c) Der fastlægges regler for indkaldelse af ekstraordinært </P>  \r\n\r\n<P>beboermøde, når et væsentligt mindretal af lejerne (f.eks. 25 pct. </P>  \r\n\r\n<P>eller mindst 50) skriftligt begærer det. </P>  \r\n\r\n<P>2. Udvidede beføjelser for beboerrepræsentanterne bl.a. med hensyn </P>  \r\n\r\n<P>til: </P>  \r\n\r\n<P>a) tilsyn med planlægning af gennemførelse af alle større arbejder i </P>  \r\n\r\n<P>ejendommen, </P>  \r\n\r\n<P>b) adgang til regnskabsmateriale og andre bilag, når arbejdet er </P>  \r\n\r\n<P>afsluttet, og </P>  \r\n\r\n<P>c) tilsendelse af udkast til driftsbudget for ejendommen; </P>  \r\n\r\n<P>driftsbudgettet skal være opstillet som det senest aflagte </P>  \r\n\r\n<P>regnskab og have samme periode, ligesom eventuelle ændringer i </P>  \r\n\r\n<P>grundlaget for udarbejdelse af budget (i forhold til regnskabet) </P>  \r\n\r\n<P>klart skal præciseres. </P>  \r\n\r\n<P>3. Lejerindflydelse i ejendomme med mindre end 6 og mere end 2 </P>  \r\n\r\n<P>udlejede beboelseslejligheder, således at et flertal af lejerne </P>  \r\n\r\n<P>har samme beføjelser som beboerrepræsentationen i andre ejendomme, </P>  \r\n\r\n<P>og således at lejerne vælger en talsmand til at repræsentere </P>  \r\n\r\n<P>lejerne i forhold til udlejeren (i overensstemmelse med </P>  \r\n\r\n<P>lejerflertallets beslutninger). </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Almindelige bemærkninger </P>  \r\n\r\n<P>Lejelovgivningen baseres i stigende udstrækning på, at der i en </P>  \r\n\r\n<P>ejendom er etableret beboerrepræsentation. De nugældende regler </P>  \r\n\r\n<P>for beboerrepræsentation svarer imidlertid ikke til de krav, man </P>  \r\n\r\n<P>med rimelighed kan stille til demokratiske procedurer. </P>  \r\n\r\n<P>Dette beslutningsforslag pålægger derfor boligministeren at </P>  \r\n\r\n<P>gennemføre en revision af reglerne senest i den kommende </P>  \r\n\r\n<P>folketingssamling. </P>  \r\n\r\n<P>Forslagets hovedindhold er følgende: </P>  \r\n\r\n<P>I. Adgang til at stifte beboerrepræsentation udvides til at omfatte </P>  \r\n\r\n<P>ejendomme med mindst 6 beboelseslejligheder. </P>  \r\n\r\n<P>II. Det foreslås desuden, at der i ejendomme med mindre end 6 og mere </P>  \r\n\r\n<P>end2 udlejede beboelseslejligheder etableres tilsvarende </P>  \r\n\r\n<P>rettigheder som ved beboerrepræsentation, og således at lejerne </P>  \r\n\r\n<P>vælger en talsmand. </P>  \r\n\r\n<P>III. Oprettelse af/ ophævelse af beboerrepræsentation foreslås efter </P>  \r\n\r\n<P>følgende retningslinjer: </P>  \r\n\r\n<P>Oprettelse/ ophævelse kan vedtages af et beboermøde, hvis der er </P>  \r\n\r\n<P>mindst 50 pct. deltagelse. </P>  \r\n\r\n<P>Er deltagelsen mindre end 50 pct., forudsættes beboermødets </P>  \r\n\r\n<P>afgørelse bekræftet ved en urafstemning blandt alle lejere i </P>  \r\n\r\n<P>ejendommen. </P>  \r\n\r\n<P>IV. Der etableres mulighed for at indkalde til ekstraordinært </P>  \r\n\r\n<P>beboermøde, når 25 pct. eller mindst 50 af lejerne ønsker det. </P>  \r\n\r\n<P>V. Beboerrepræsentationens beføjelser udvides og præciseres. </P>  \r\n\r\n<P>Bemærkninger til beslutningsforslagets enkelte punkter </P>  \r\n\r\n<P>Til punkt 1 a </P>  \r\n\r\n<P>Det nuværende krav om, at der skal være mindst 13 </P>  \r\n\r\n<P>beboelseslejligheder, før beboerrepræsentation kan oprettes, </P>  \r\n\r\n<P>svarer dårligt til, at det har været et lovgivningsønske, at </P>  \r\n\r\n<P>beboerrepræsentationen skal have en stærkere placering. Tallet på </P>  \r\n\r\n<P>6 som grænse er valgt for at få ensartethed i forhold til </P>  \r\n\r\n<P>lejelovgivningen i øvrigt. I princippet bør rettigheder knyttet </P>  \r\n\r\n<P>til beboerrepræsentation omfatte alle lejere, jfr. punkt 3. </P>  \r\n\r\n<P>Til punkt 1 b </P>  \r\n\r\n<P>De nuværende regler for beboerrepræsentation giver udlejeren mulighed </P>  \r\n\r\n<P>for at forlange, at beboerrepræsentationen skal bortfalde, hvis </P>  \r\n\r\n<P>der ikke på et beboermøde er mindst 50 pct. deltagelse fra lejerne </P>  \r\n\r\n<P>i ejendommen. Repræsentationen bortfalder, hvis der ikke senest 1 </P>  \r\n\r\n<P>måned efter er holdt et beboermøde med en deltagelse på 50 pct. </P>  \r\n\r\n<P>Dette er ikke en rimelig demokratisk procedure, og den gør det </P>  \r\n\r\n<P>vanskeligt at opretholde beboerrepræsentation i store ejendomme. </P>  \r\n\r\n<P>Forslaget går derfor ud på, at det er beboermødets beslutning, der </P>  \r\n\r\n<P>er afgørende for oprettelse/ ophævelse af en beboerrepræsentation. </P>  \r\n\r\n<P>Er der ved en sådan beslutning ikke 50 pct. deltagelse, skal en </P>  \r\n\r\n<P>beslutning på mødet bekræftes ved urafstemning blandt lejerne. </P>  \r\n\r\n<P>Til punkt 1 c </P>  \r\n\r\n<P>Den under 1 b nævnte stærkere stilling for beboerrepræsentationen gør </P>  \r\n\r\n<P>det rimeligt at sikre et væsentligt mindretal adgang til </P>  \r\n\r\n<P>indkaldelse af et beboermøde. Der er her valgt 25 pct., men da </P>  \r\n\r\n<P>dette også kan være for meget i større ejendomme, foreslås, at 50 </P>  \r\n\r\n<P>lejere altid kan forlange beboermøde afholdt. </P>  \r\n\r\n<P>Til punkt 2 </P>  \r\n\r\n<P>Beboerrepræsentationens rolle er især væsentlig ved fastlæggelse af </P>  \r\n\r\n<P>budget for ejendommens drift og ved gennemførelse af større </P>  \r\n\r\n<P>arbejder på ejendommen. Forslaget rummer en forbedring af </P>  \r\n\r\n<P>beboerrepræsentanternes mulighed for at føre tilsyn med, at </P>  \r\n\r\n<P>arbejder, der udføres, er i overensstemmelse med en rimelig </P>  \r\n\r\n<P>prioritering, og at afholdte udgifter er knyttet til disse </P>  \r\n\r\n<P>arbejder. Desuden skal ejendommens driftsbudget i en form, der er </P>  \r\n\r\n<P>sammenlignelig med regnskabet, forelægges lejerne. </P>  \r\n\r\n<P>Til punkt 3 </P>  \r\n\r\n<P>Forslaget skal sikre en lejerindflydelse svarende til </P>  \r\n\r\n<P>beboerrepræsentationen i ejendomme med mindre end 6 og mere end 2 </P>  \r\n\r\n<P>udlejede lejligheder i ejendommen. Her skal lejerne blot vælge en </P>  \r\n\r\n<P>talsmand, idet de formelle regler for beboerrepræsentation ikke er </P>  \r\n\r\n<P>hensigtsmæssige i de små ejendomme. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00112"
        },
        {
            "displayName": "Entydig dokumentidentifikation",
            "displayValue": "CL005711"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "112"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}