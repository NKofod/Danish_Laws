{
    "id": 170582,
    "title": "Skrivelse om ændring af vejledning til bekendtgørelse om fradrag i arbejdsløshedsdagpenge mv.",
    "documentTypeId": "200",
    "isSagsforlobPeriodValid": true,
    "shortName": "SKR nr 9706 af 01/07/2015",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om ændring af vejledning til bekendtgørelse om fradrag i arbejdsløshedsdagpenge mv.</p>\r\n<p>I vejledning nr. 50 af 14. juni 2012 til bekendtgørelse om fradrag i arbejdsløshedsdagpenge mv. foretages følgende ændringer:</p>\r\n<p>\r\n</p>\r\n<p>\r\n   <span class=\"Bold\">1.</span> Vejledningen til § 4 affattes således:</p>\r\n<p>\r\n</p>\r\n<p style=\"text-align: center;\">\r\n   <span class=\"Italic\">»Til § 4</span>\r\n</p>\r\n<p style=\"text-align: center;\">\r\n   <span class=\"Italic\">Generelt om aktiviteter og frivilligt, ulønnet arbejde</span>\r\n</p>\r\n<p class=\"NormalInd\">I bestemmelsen sondres der mellem aktiviteter, der ikke kan udbydes som almindeligt lønarbejde, og frivilligt, ulønnet arbejde, der kan udbydes som almindeligt lønarbejde. Udgangspunktet er, at en aktivitet, der ikke kan eller vil kunne udbydes som almindeligt lønarbejde, ikke medfører fradrag, mens frivilligt, ulønnet arbejde, der kan eller vil kunne udbydes som almindeligt lønarbejde, medfører fradrag.</p>\r\n<p class=\"NormalInd\">Ved vurderingen af, om en aktivitet eller et arbejde efter sin art kan udbydes som lønarbejde, har det betydning, om aktiviteten eller arbejdet i den pågældende organisation udføres af lønnede medarbejdere, eller om det normalt er lønnede medarbejdere, der udfører aktiviteten eller arbejdet i lignende organisationer, foreninger mv. Det vil sige organisationer, foreninger mv., der har tilsvarende formål, omfang og organisering.</p>\r\n<p class=\"NormalInd\">Det kan også have betydning, om der er tale om en aktivitet eller et arbejde, der normalt ikke ville blive udført, hvis ikke den frivillige arbejdskraft varetog opgaven.</p>\r\n<p class=\"NormalInd\">Hvis aktiviteten eller arbejdet er planlagt til på længere sigt at udvikle sig til lønnet arbejde for den ledige eller andre, der varetager den ulønnede opgave, kan dette tale for, at aktiviteten eller arbejdet kan udbydes som almindeligt lønarbejde.</p>\r\n<p class=\"NormalInd\">Det kan også have betydning for vurderingen, at udførelsen af aktiviteten eller arbejdet forudsætter en særlig uddannelse. Hvis opgaven kan udføres af andre med en anden faglig baggrund eller uden faglig baggrund, har det dog ingen betydning, at medlemmet har en faglig uddannelse, der er relevant for udførelsen af opgaven.</p>\r\n<p class=\"NormalInd\">Bestemmelsen er udformet under hensyntagen til, at frivilligt, ulønnet arbejde ikke må medvirke til at tage arbejde fra personer, der kan eller vil kunne påtage sig arbejdet på almindelige løn- og arbejdsvilkår. Reglen er også udformet under hensyntagen til, at omfanget af arbejdet, der udbydes på normale lønvilkår, generelt ikke må begrænses. Reglerne gælder både arbejde, der udføres i privat og i offentligt regi.</p>\r\n<p class=\"NormalInd\">Bestemmelsen indebærer ingen ændringer i et medlems pligt til at stå til rådighed for arbejdsmarkedet. En dagpengemodtager, der udfører aktiviteter eller frivilligt, ulønnet arbejde, har fortsat pligt til at stå til rådighed for arbejdsmarkedet, jf. lovens § 62 mv.</p>\r\n<p class=\"NormalInd\">Deltagelse i fx kurser som led i aktiviteten er uden betydning for retten til dagpenge.</p>\r\n<p>\r\n</p>\r\n<p style=\"text-align: center;\">\r\n   <span class=\"Italic\">Til § 4, stk. 1 og 2</span>\r\n</p>\r\n<p style=\"text-align: center;\">\r\n</p>\r\n<p class=\"NormalInd\">\r\n   <span class=\"Italic\">Aktiviteter og frivilligt, ulønnet arbejde</span>\r\n</p>\r\n<p class=\"NormalInd\">Aktiviteten eller arbejdet skal være ulønnet. Der må ikke være tale om nogen form for aflønning, heller ikke i form af honorarer eller diæter.</p>\r\n<p class=\"NormalInd\">Aktiviteten eller arbejdet anses for ulønnet, selvom medlemmet modtager beløb til dækning af udokumenterede udgifter, der er forbundet med aktiviteten eller arbejdet, og som efter ligningslovens regler ikke er skattepligtige. Disse beløb medfører ikke fradrag.</p>\r\n<p class=\"NormalInd\">Overstiger de beløb, der udbetales, de takster, der er fastsat i ligningslovens regler, bliver beløbene skattepligtige og medfører derfor fradrag for det fulde beløb. Fradraget i dagpengene beregnes efter § 13, stk. 2, ved, at beløbet omregnes med omregningssatsen til timer.</p>\r\n<p class=\"NormalInd\">A-kassen kan anmode medlemmet om på tro og love at skrive under på, at de beløb, hvormed godtgørelsen udbetales, ikke er højere end de, som fremgår af ligningslovens regler. Udgifter refunderet efter regning medfører ikke fradrag.</p>\r\n<p style=\"text-align: center;\">\r\n   <span class=\"Italic\">Frivillige organisationer, foreninger mv.</span>\r\n</p>\r\n<p class=\"NormalInd\">Ved en frivillig organisation, forening eller lignende forstås en frivillig grundlagt organisation mv., hvis primære formål ikke er at skabe overskud. Et eventuelt overskud må ikke udbetales til medlemmerne, men skal bruges til almennyttige formål. De frivillige aktiviteter og det frivillige ulønnede arbejde er en betydelig del af organisationens grundlag, og man vælger frivilligt at gå ind i organisationens virke.</p>\r\n<p class=\"NormalInd\">Der kan fx være tale om organisationer med et socialt eller humanitært sigte inden for det sociale og sundhedsmæssige område, hvor aktiviteten eller det frivillige, ulønnede arbejde tager sigte på at give enkeltindivider eller grupper en øget velfærd og omsorg eller tager sigte på at løse velfærdsproblemer. Øget velfærd kan være af helbreds-, forsørgelses- eller omsorgsmæssig karakter, der tilvejebringes gennem vejledning, medmenneskelig kontakt eller ved at viderebringe egne oplevelser og erfaringer. Det kan fx være et kvindecenter eller en kriselinje.</p>\r\n<p class=\"NormalInd\">Aktiviteter og frivilligt, ulønnet arbejde kan også udføres inden for kirkelige foreninger, kollektive eller kulturelle foreninger, sportsforeninger beboerforeninger og miljøorganisationer.</p>\r\n<p class=\"NormalInd\">Det er uden betydning, om organisationen, foreningen mv. helt eller delvist er finansieret af offentlige midler, eller om aktiviteten eller arbejdet udføres uden for en organisation. Aktiviteter eller frivilligt, ulønnet arbejde i dette regi kan fx udføres af tidligere misbrugere, pårørende mv.</p>\r\n<p class=\"NormalInd\">Aktiviteten eller det frivillige, ulønnede arbejde må dog ikke have forbindelse med privat erhvervsvirksomhed.</p>\r\n<p style=\"text-align: center;\">\r\n   <span class=\"Italic\">Til § 4, stk. 3</span>\r\n</p>\r\n<p>\r\n</p>\r\n<p class=\"NormalInd\">Det er en betingelse, at aktiviteten eller det frivillige, ulønnede arbejde bliver udført i Danmark. Denne betingelse er ikke til hinder for, at medlemmet kan deltage i arbejde, der foregår i Danmark, men hvor dele af fx en organisations projekter foregår i udlandet. Er en aktivitet eller et arbejde planlagt til delvist at foregå i udlandet, kan medlemmet være omfattet af reglerne i den periode, hvor aktiviteten foregår i Danmark.</p>\r\n<p style=\"text-align: center;\">\r\n   <span class=\"Italic\">Til § 4, stk. 4</span>\r\n</p>\r\n<p>\r\n</p>\r\n<p class=\"NormalInd\">Som eksempler på aktiviteter kan nævnes:</p>\r\n<p class=\"Liste1\">\r\n   <span class=\"Liste1Nr\">–</span> Almindelige forefaldende aktiviteter i sociale cafeer, medborgerhuse, væresteder, som fx servering, lave kaffe, hjælpe til med at lave mad, snakke med gæsterne mv.</p>\r\n<p class=\"Liste1\">\r\n   <span class=\"Liste1Nr\">–</span> Aktiviteter i beredskabsforbund.</p>\r\n<p class=\"Liste1\">\r\n   <span class=\"Liste1Nr\">–</span> Aktiviteter i hjemmeværn.</p>\r\n<p class=\"Liste1\">\r\n   <span class=\"Liste1Nr\">–</span> Aktiviteter i humanitære organisationer, herunder fx tøjsortering.</p>\r\n<p class=\"Liste1\">\r\n   <span class=\"Liste1Nr\">–</span> Besøgsven.</p>\r\n<p class=\"Liste1\">\r\n   <span class=\"Liste1Nr\">–</span> Deltagelse i kollektive, kulturelle foreninger, fx amatørteater.</p>\r\n<p class=\"Liste1\">\r\n   <span class=\"Liste1Nr\">–</span> Ekspedition i genbrugsbutikker under fx Dansk Røde Kors.</p>\r\n<p class=\"Liste1\">\r\n   <span class=\"Liste1Nr\">–</span> Idrætsaktiviteter, herunder træner i foreninger, hvor det ikke er sædvanligt at ansætte lønnede trænere.</p>\r\n<p class=\"Liste1\">\r\n   <span class=\"Liste1Nr\">–</span> Indsamling til fx nødhjælpsorganisationer.</p>\r\n<p class=\"Liste1\">\r\n   <span class=\"Liste1Nr\">–</span> Aflastning af pårørende til syge i eget hjem, fx via en aflastningstjeneste eller vågekonetjeneste. .</p>\r\n<p class=\"Liste1\">\r\n   <span class=\"Liste1Nr\">–</span> Spejderleder.</p>\r\n<p class=\"Liste1\">\r\n   <span class=\"Liste1Nr\">–</span> Rådgivning, herunder telefonrådgivning, der ikke kræver eller forudsætter særlig uddannelse.</p>\r\n<p class=\"Liste1\">\r\n   <span class=\"Liste1Nr\">–</span> Samtale og hjælp af ikke-økonomisk art til socialt udsatte mennesker i fx Sct. Nicolai Tjenesten.</p>\r\n<p style=\"text-align: center;\">\r\n   <span class=\"Italic\">Til § 4, stk. 5</span>\r\n</p>\r\n<p>\r\n</p>\r\n<p class=\"NormalInd\">Som eksempler på frivilligt, ulønnet arbejde kan nævnes:</p>\r\n<p class=\"Liste1\">\r\n   <span class=\"Liste1Nr\">–</span> Socialrådgiver på krisecenter.</p>\r\n<p class=\"Liste1\">\r\n   <span class=\"Liste1Nr\">–</span> Jurist i retshjælp.</p>\r\n<p class=\"Liste1\">\r\n   <span class=\"Liste1Nr\">–</span> Rådgivning, herunder telefonrådgivning, der kræver eller forudsætter en særlig uddannelse.</p>\r\n<p class=\"Liste1\">\r\n   <span class=\"Liste1Nr\">–</span> Reporterarbejde, herunder studievært ved lokale TV- og radiostationer.</p>\r\n<p>\r\n</p>\r\n<p style=\"text-align: center;\">\r\n   <span class=\"Italic\">Til § 4, stk. 6</span>\r\n</p>\r\n<p style=\"text-align: center;\">\r\n   <span class=\"Italic\">Primær drift og vedligeholdelse</span>\r\n</p>\r\n<p class=\"NormalInd\">Ved <span class=\"Italic\">primær drift </span>forstås i denne sammenhæng arbejde eller funktioner, der er med til at sikre organisationens overordnede, administrative drift. Her tænkes særligt på centrale organisatoriske og ledelsesmæssige funktioner som fx personaleadministration, herunder ansættelse og afskedigelse, økonomi- og organisationsstyring mv.</p>\r\n<p class=\"NormalInd\">Ved primær drift forstås også arbejde eller andre opgaver, som en offentlig myndighed er forpligtet til at udføre. Det kan fx være udbringning af mad til ældre hjemmeboende.</p>\r\n<p class=\"NormalInd\">Ved <span class=\"Italic\">vedligeholdelse </span>forstås i denne sammenhæng funktioner, der er med til at sikre, at de fysiske rammer er i orden. Her tænkes særligt på arbejde, der er med til at sikre tilførsel af vand, varme eller elektricitet, og dermed arbejde, som forudsætter, at den enkelte er i besiddelse af en autorisation.</p>\r\n<p class=\"NormalInd\">Ved vedligeholdelse forstås også varetagelse af den daglige rengøring, malerarbejde og lignende.</p>\r\n<p class=\"NormalInd\">Arbejde, der vedrører primær drift og vedligeholdelse, medfører som udgangspunkt fradrag fra første time. Dette gælder dog ikke, hvis aktiviteten falder ind under bestemmelserne i enten § 4, stk. 7, eller § 4, stk. 8. Arbejde, der kræver autorisation som fx vvs-installatør eller elektriker, medfører altid fradrag fra første time.</p>\r\n<p style=\"text-align: center;\">\r\n   <span class=\"Italic\">Til § 4, stk. 7</span>\r\n</p>\r\n<p>\r\n</p>\r\n<p class=\"NormalInd\">Eksempler på primær drift, der ikke medfører fradrag:</p>\r\n<p class=\"NormalInd\">Mindre administrative opgaver, fx</p>\r\n<p class=\"Liste1\">\r\n   <span class=\"Liste1Nr\">–</span> arkivarbejde,</p>\r\n<p class=\"Liste1\">\r\n   <span class=\"Liste1Nr\">–</span> arbejde i omstilling eller</p>\r\n<p class=\"Liste1\">\r\n   <span class=\"Liste1Nr\">–</span> receptionistopgaver.</p>\r\n<p class=\"NormalInd\">Mindre koordineringsopgaver, fx</p>\r\n<p class=\"Liste1\">\r\n   <span class=\"Liste1Nr\">–</span> i forbindelse med indsamling, koordination og formidling af frivilligt arbejde i mindre omfang eller i forbindelse med sammensætning af vagtplaner mv.</p>\r\n<p class=\"NormalInd\">Arbejde som bogholder eller revisor i mindre foreninger, klubber mv.</p>\r\n<p style=\"text-align: center;\">\r\n   <span class=\"Italic\">Til § 4, stk. 8</span>\r\n</p>\r\n<p>\r\n</p>\r\n<p class=\"NormalInd\">Eksempler på vedligeholdelse, der ikke medfører fradrag:</p>\r\n<p class=\"NormalInd\">Opgaver i mindre frivillige organisationer, foreninger eller lignende, der består i fx</p>\r\n<p class=\"Liste1\">\r\n   <span class=\"Liste1Nr\">–</span> Lejlighedsvis rengøring eller den årlige hovedrengøring af klubhuset.</p>\r\n<p class=\"Liste1\">\r\n   <span class=\"Liste1Nr\">–</span> Maling af klubhuset eller af spejderhytten.</p>\r\n<p class=\"Liste1\">\r\n   <span class=\"Liste1Nr\">–</span> Opkridtning af boldbaner.</p>\r\n<p class=\"Liste1\">\r\n   <span class=\"Liste1Nr\">–</span> Vinterklargøring af søspejdernes både og lignende.</p>\r\n<p class=\"Liste1\">\r\n   <span class=\"Liste1Nr\">–</span> Vvs-arbejde og elektrikerarbejde, som ikke kræver autorisation.</p>\r\n<p class=\"NormalInd\">Dette forudsætter dog, at det ikke er sædvanligt at ansætte lønnet arbejdskraft til denne form for arbejde, og at arbejdet ikke tidligere har været udført af lønnet arbejdskraft.</p>\r\n<p style=\"text-align: center;\">\r\n   <span class=\"Italic\">Til § 4, stk. 9</span>\r\n</p>\r\n<p style=\"text-align: center;\">\r\n   <span class=\"Italic\">Oplysningspligt</span>\r\n</p>\r\n<p class=\"NormalInd\">Et medlem, der udfører frivilligt, ulønnet arbejde, jf. § 4, stk. 5 og 11, skal på ydelseskortet oplyse a-kassen om antallet af timer, som medlemmet har arbejdet frivilligt og ulønnet, arbejdets art, og hvilken organisation, forening eller lignende arbejdet udføres for.</p>\r\n<p class=\"NormalInd\">Tilsvarende gælder arbejde, der kan karakteriseres som primær drift og vedligeholdelsesarbejde, jf. § 4, stk. 6, og som ikke er omfattet af § 4, stk. 7 og 8.</p>\r\n<p class=\"NormalInd\">Sker der ændringer i arbejdets art og omfang mv., som kan have betydning for, om der skal ske fradrag og/eller fradragets størrelse, skal medlemmet skriftligt oplyse a-kassen herom.</p>\r\n<p class=\"NormalInd\">Er medlemmet i tvivl om, hvorvidt en aktivitet eller et frivilligt, ulønnet arbejde medfører fradrag, kan medlemmet rette henvendelse til sin a-kasse.</p>\r\n<p style=\"text-align: center;\">\r\n   <span class=\"Italic\">Til § 4, stk. 11</span>\r\n</p>\r\n<p>\r\n</p>\r\n<p style=\"text-align: center;\">\r\n   <span class=\"Italic\">Forsøg vedrørende fradrag for frivilligt, ulønnet arbejde fra 23. marts 2015 til 20. marts 2017</span>\r\n</p>\r\n<p class=\"NormalInd\">Det følger af § 100 e i lov om arbejdsløshedsforsikring m.v., at et medlem i en forsøgsperiode på to år – fra den 23. marts 2015 til den 20. marts 2017 – kan udføre frivilligt, ulønnet arbejde i op til 15 timer om ugen uden fradrag i dagpengene.</p>\r\n<p class=\"NormalInd\">De 15 timer regnes som et gennemsnit over en udbetalingsperiode. Arbejde herudover medfører fradrag time for time.</p>\r\n<p class=\"NormalInd\">Ved frivilligt, ulønnet arbejde forstås arbejde, som et medlem udfører for frivillige organisationer, foreninger eller lignende, som kan udbydes som almindeligt lønarbejde, jf. § 4, stk. 2.</p>\r\n<p class=\"NormalInd\">Frivilligt, ulønnet arbejde, som vedrører primær drift og vedligeholdelse, medfører dog fradrag, jf. § 4, stk. 6.</p>\r\n<p class=\"NormalInd\">Forsøget vil blive evalueret. Til brug for evalueringen skal a-kasserne indberette oplysninger om medlemmer, der udfører frivilligt, ulønnet arbejde, til Styrelsen for Arbejdsmarked og Rekruttering.</p>\r\n<p class=\"NormalInd\">A-kasserne skal i den forbindelse registrere følgende oplysninger, som medlemmet har oplyst på ydelseskortet, jf. § 4, stk. 9:</p>\r\n<p class=\"Liste1\">\r\n   <span class=\"Liste1Nr\">1.</span> cpr-nummer,</p>\r\n<p class=\"Liste1\">\r\n   <span class=\"Liste1Nr\">2.</span> uge-nummer og år,</p>\r\n<p class=\"Liste1\">\r\n   <span class=\"Liste1Nr\">3.</span> antal timer pr. uge og</p>\r\n<p class=\"Liste1\">\r\n   <span class=\"Liste1Nr\">4.</span> navn eller CVR-nummer på den frivillige organisation, forening eller lignende, som arbejdet udføres for.</p>\r\n<p class=\"NormalInd\">A-kasserne skal indberette oplysninger om de dagpenge- og efterlønsmodtagere, som udfører frivilligt, ulønnet arbejde, selv om omfanget af arbejdet ikke overstiger 15 timer om ugen i gennemsnit.</p>\r\n<p class=\"NormalInd\">A-kasserne skal i forsøgsperioden indberette ovennævnte oplysninger til Styrelsen for Arbejdsmarked og Rekruttering kvartalsvist via SharePoint-løsningen »FUA« på bi.star.dk.«</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Styrelsen for Arbejdsmarked og Rekruttering, den 1. juli 2015</p><p class=\"Sign1\" align=\"center\">Kirsten Brix Pedersen</p><p class=\"Sign2\" align=\"right\">/ Sofia Franzén</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/07/2015"
        },
        {
            "displayName": "Accession",
            "displayValue": "C20150970654"
        },
        {
            "displayName": "Entydig dokumentidentifikation",
            "displayValue": "BE006285"
        },
        {
            "displayName": "Dato for førstegangsindlæggelse",
            "displayValue": "02/07/2015"
        },
        {
            "displayName": "Dato for indlæggelse",
            "displayValue": "03/05/2017"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9706"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "01/07/2015"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br /> Styrelsen for Arbejdsmarked og Rekruttering, j.nr. 2015-0002518"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}