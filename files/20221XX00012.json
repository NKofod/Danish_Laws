{
    "id": 232920,
    "title": "Skriftlig fremsættelse (5. oktober 2022) - L 8",
    "documentTypeId": "380",
    "isSagsforlobPeriodValid": true,
    "shortName": "2022/1 SF.L L 8",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (5. oktober 2022)</p>\r\n<p class=\"Fremsaetter\">\r\n   <span class=\"Bold\">Skatteministeren</span> (Jeppe Bruus):</p>\r\n<p class=\"TekstGenerel\">Herved tillader jeg mig for Folketinget at fremsætte:</p>\r\n<p class=\"ForslagsTitel\">Forslag til lov om ændring af lov om afgift af naturgas og bygas m.v., lov om afgift af stenkul, brunkul og koks m.v., lov om energiafgift af mineralolieprodukter m.v., lov om afgift af bekæmpelsesmidler og forskellige andre love (Forhøjelse af energiafgiften på fossile brændsler for erhverv efter Aftale om grøn skattereform af 8. december 2020 og omlægning af pesticidafgiften efter Politisk aftale om sprøjtemiddelstrategi 2022-2026 m.v.).</p>\r\n<p class=\"ForslagsNummer\">(Lovforslag nr. L 8)</p>\r\n<p class=\"TekstGenerel\">Lovforslaget har samlet set til formål at gøre Danmark grønnere ved at bidrage til et bedre klima og miljø. Det skal ske ved at reducere CO<span class=\"Subscript\">2</span>-udledningen, mindske sprøjtemidlers belastning af miljø og sundhed og reducere luftforureningen ved mindre udledning af NOx.</p>\r\n<p class=\"TekstGenerel\">Dette lovforslag omfatter således de første skridt i retningen af en højere og mere ensartet afgift på CO<span class=\"Subscript\">2</span>e-udledninger med udgangspunkt i det eksisterende afgiftssystem.</p>\r\n<p class=\"TekstGenerel\">Regeringen (Socialdemokratiet), Venstre, Radikale Venstre, Socialistisk Folkeparti og Det Konservative Folkeparti har den 8. december 2020 indgået <span class=\"Italic\">Aftale om grøn skattereform</span>. Lovforslaget udmønter et element heraf om forhøjelse af energiafgiften på fossile brændsler for erhverv med 6 kr. pr. GJ (2021-niveau). Forhøjelsen indfases fra 2023 til 2025. Lovforslaget skal understøtte grøn omstilling af det danske energiforbrug ved at gøre det dyrere for erhverv at anvende fossile brændsler som en del af deres virksomhed.</p>\r\n<p class=\"TekstGenerel\">Regeringen (Socialdemokratiet), Venstre, Dansk Folkeparti, Socialistisk Folkeparti, Radikale Venstre, Enhedslisten, Det Konservative Folkeparti, Nye Borgerlige, Liberal Alliance og Kristendemokraterne har den 10. februar 2022 indgået <span class=\"Italic\">Politisk aftale om en sprøjtemiddelstrategi 2022-2026</span>. Lovforslaget udmønter den del af strategien, hvor pesticidafgiften omlægges for at gøre det mere attraktivt at bruge sprøjtemidler med lav belastning af miljø og sundhed.</p>\r\n<p class=\"TekstGenerel\">Det foreslås at indføre CO<span class=\"Subscript\">2</span>-afgift for en række varer, der i dag ikke kan opkræves CO<span class=\"Subscript\">2</span>-afgift af. Det er et vigtigt instrument i reduktionen af CO<span class=\"Subscript\">2</span>-udledninger, at der fastsættes en CO<span class=\"Subscript\">2</span>-afgiftssats for samtlige CO<span class=\"Subscript\">2</span>-afgiftspligtige varer. Endvidere foreslås det at ligestille konkurrenceforholdene mellem de store og mindre energianlæg, der udleder NOx til luften ved forbrænding. I dag er det udelukkende de mindre energianlæg, der kan anvende afgiftsfritagelsen.</p>\r\n<p class=\"TekstGenerel\">Endelig foreslås det at genindføre en bestemmelse om afgiftspligt for overskudsvarme fra energiprodukter, der anvendes til at producere tilsvarende energiprodukter, i mineralolieafgiftsloven, der ved en lovteknisk fejl i 2020 er blevet ophævet. Elementet har ikke været i høring.</p>\r\n<p class=\"TekstGenerel\">Lovforslaget skønnes samlet set at indebære et merprovenu efter tilbageløb og adfærd på ca. 240 mio. kr. i 2025. Varigt skønnes et merprovenu på ca. 115 mio. kr.</p>\r\n<p class=\"TekstGenerel\">Det foreslås, at loven med visse undtagelser træder i kraft den 1. januar 2023. Afgiftsforhøjelsen for landbrug mv. og mineralogiske processer træder dog først i kraft den 1. januar 2025. Skatteministeren fastsætter desuden tidspunktet for ikrafttræden af bestemmelsen vedrørende alternative opgørelsesmetoder af CO<span class=\"Subscript\">2</span>-afgiften.</p>\r\n<p class=\"TekstGenerel\">Idet jeg i øvrigt henviser til lovforslaget og de ledsagende bemærkninger, skal jeg hermed anbefale lovforslaget til det Høje Tings velvillige behandling.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2022/1 LF 8",
            "stateLabel": "Bortfaldet",
            "references": [
                {
                    "shortName": "2022/1 SF.L L 8",
                    "title": "Skriftlig fremsættelse (5. oktober 2022) - L 8",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 232920,
                    "eliUri": "/eli/ft/20221XX00012",
                    "externalLink": ""
                },
                {
                    "shortName": "2022/1 LSF 8",
                    "title": "Forslag til Lov om ændring af lov om afgift af naturgas og bygas m.v., lov om afgift af stenkul, brunkul og koks m.v., lov om energiafgift af mineralolieprodukter m.v., lov om afgift af bekæmpelsesmidler og forskellige andre love (Forhøjelse af energiafgiften på fossile brændsler for erhverv efter Aftale om grøn skattereform af 8. december 2020 og omlægning af pesticidafgiften efter Politisk aftale om sprøjtemiddelstrategi 2022-2026 m.v.)",
                    "presentationName": "Lovforslag som fremsat",
                    "documentTypeId": 400,
                    "documentId": 232919,
                    "eliUri": "/eli/ft/202212L00008",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20221/lovforslag/l8/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "06/10/2022"
        },
        {
            "displayName": "Accession",
            "displayValue": "20221XX00012"
        },
        {
            "displayName": "Entydig dokumentidentifikation",
            "displayValue": "AN015699"
        },
        {
            "displayName": "Dato for førstegangsindlæggelse",
            "displayValue": "06/10/2022"
        },
        {
            "displayName": "Dato for indlæggelse",
            "displayValue": "06/10/2022"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 8"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}