{
    "id": 41304,
    "title": "Terminsforsikring ",
    "documentTypeId": "230",
    "isSagsforlobPeriodValid": false,
    "shortName": "AFG nr 18580 af 24/03/1998",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Det påvirker ikke et dødsbos eller en arveudlægsmodtagers fradragsret  \r\n\r\n for rente af prioritetsgæld, at ydelserne i en periode er dækket af en  \r\n\r\n terminsforsikring, der udbetales ved forsikringstagerens død. Fradragsretten  \r\n\r\n vil imidlertid blive berørt, hvis realkreditinstituttet selv overtager  \r\n\r\n forpligtelsen til at dække terminsydelserne i en periode. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Terminsforsikring </H1>  \r\n\r\n<P></P>  \r\n\r\n<P> <B>X</B> introducerede sammen med Y den 1. april 1996 en  \r\n\r\n terminsforsikring, hvorefter låntagere i X og disses nærtstående kunne blive  \r\n\r\n optaget i en gruppelivsforsikringsordning hos Y, hvorefter terminsydelser i  \r\n\r\n tilfælde af forsikringsmodtagerens død i en 1 årig eller 2 årig periode  \r\n\r\n bliver dækket ved udbetalinger fra Y. I den anledning blev Ligningsrådet  \r\n\r\n spurgt om følgende: </P>  \r\n\r\n<P> <B></B> <I>Spørgsmål</I>  </P>  \r\n\r\n<P>1. Påvirker den omstændighed, at terminsydelserne er dækket af en  \r\n\r\n forsikringsordning, adgangen for forsikringstagerens dødsbo til at opnå  \r\n\r\n skattemæssigt fradrag for renteudgifter og andre fradragsberettigede udgifter  \r\n\r\n på realkreditlån i afdødes ejendom? </P>  \r\n\r\n<P>22. Såfremt afdødes ejendom af dødsboet udlægges til en arving, der er  \r\n\r\n omfattet af forsikringsdækningen, bedes det oplyst fra hvilket tidspunkt  \r\n\r\n rentefradragsretten overgår fra boet til arveudlægsmodtager? </P>  \r\n\r\n<P>3. Det ønskes oplyst, hvorvidt det påvirker arvingens adgang til efter, at  \r\n\r\n rentefradrag er overgået til arvingen at fradrage renteudgifter og andre  \r\n\r\n fradragsberettigede udgifter, at terminsydelserne er dækket af en  \r\n\r\n forsikringsordning. </P>  \r\n\r\n<P>4. Ligningsrådet bedes oplyse, om det ville ændre besvarelsen af de  \r\n\r\n stillede spørgsmål 1-3, såfremt der ikke var tale om et forsikringsbeløb, der  \r\n\r\n blev modtaget fra et eksternt forsikringsselskab, men alene om en ordning,  \r\n\r\n hvorefter X påtog sig en forpligtelse til at dække terminsydelserne i en  \r\n\r\n periode. </P>  \r\n\r\n<P> <I>Svar</I>  </P>  \r\n\r\n<P>Der henvises til nedenstående sagsfremstilling og begrundelse.  \r\n\r\n Ligningsrådet finder, at det rejste spørgsmål 4 er af en sådan beskaffenhed,  \r\n\r\n at det ikke kan besvares med fornøden sikkerhed, hvorfor det afvises at give  \r\n\r\n en mere detaljeret bindende forhåndsbesked, der henvises i den forbindelse  \r\n\r\n til lovbkg. nr. 292 af 5. maj 1993 om bindende forhåndsbesked om  \r\n\r\n skattespørgsmål m.v. § 3. </P>  \r\n\r\n<P> <I>Sagsfremstilling og begrundelse</I>  </P>  \r\n\r\n<P>Terminsforsikringen er et produkt, der er blevet introduceret med virkning  \r\n\r\n fra 1. april 1996 ved et samarbejde mellem X A/S og Y. Der er tale om en  \r\n\r\n gruppelivsordning, der kræver tilfredsstillende helbredsoplysninger af den  \r\n\r\n forsikringssøgende for, at denne kan blive optaget i ordningen. </P>  \r\n\r\n<P>Forsikringssøgende skal være låntager i X. Forsikringssøgende kan også  \r\n\r\n være personer, som har fælles folkeregisteradresse med låntageren, f.eks.  \r\n\r\n ægtefælle/registreret partner/samlever eller andre af låntagers  \r\n\r\n familiemedlemmer. Terminsforsikringen kan alene tegnes til fordel for  \r\n\r\n ejerboliger, som låntager eller låntagers nærmeste familie bebor. Nærmeste  \r\n\r\n familie er søskende, forældre samt børn. </P>  \r\n\r\n<P>Forsikringssøgende må ikke være fyldt 55 år og en tegnet forsikring  \r\n\r\n bortfalder den sidste dag i det kvartal, hvor forsikrede fylder 60 år. </P>  \r\n\r\n<P>Forsikringssummen svarer præcist til et eller to års, afhængig af den  \r\n\r\n valgte dækning, ordinære terminsydelser udregnet fra dødsdagen, dog maksimalt  \r\n\r\n de resterende terminsydelser på det/de forsikrede lån. Forsikringssummen  \r\n\r\n forfalder umiddelbart efter dødsfaldstidspunktet på det/de forsikrede lån i  \r\n\r\n X. Forsikringssummen kan maksimalt udgøre 326.000 kr. for et års ydelser og  \r\n\r\n 652.000 kr. for to års ydelser (1997) </P>  \r\n\r\n<P>Forsikringen er fra oprettelsen pantsat i X. </P>  \r\n\r\n<P>Forsikringen kan ikke alene tegnes således, at forsikringsbeløbet kommer  \r\n\r\n til udbetaling ved låntagers død, men også således, at et forsikringsbeløb  \r\n\r\n kommer til udbetaling ved de nærtstående forsikringssøgendes død. Baggrunden  \r\n\r\n herfor er, at produktet skal tage højde for den situation, at betaling af  \r\n\r\n terminsydelser kan være baseret på flere indtægter, også indtægter, der ikke  \r\n\r\n hidrører fra den direkte låntager. </P>  \r\n\r\n<P>Der er efter Styrelsens opfattelse tale om en gruppelivsforsikring  \r\n\r\n omfattet af pensionsbeskatningslovens § 53 A, stk. 3, hvorfor den skal  \r\n\r\n behandles efter reglerne i pensionsbeskatningslovens § 50. Dette indebærer,  \r\n\r\n at der ikke er fradragsret for præmier, og at engangsudbetalinger er  \r\n\r\n skattefri, jf. lovens § 50 stk. 2 og 4, jf. dog § 56, stk. 2. </P>  \r\n\r\n<P>Ved den forsikredes død udbetaler Y den pantsatte forsikringssum til X.  \r\n\r\n Den udbetalte forsikringssum anvendes af X til betaling af et eller to års  \r\n\r\n ydelser - afhængig af den valgte dækning på det/de forsikrede lån i X. </P>  \r\n\r\n<P>Forsikringssummen anvendes ikke til øjeblikkelig nedbringelse af  \r\n\r\n låntagerens gæld, men overføres successivt i takt med at terminsydelserne  \r\n\r\n forfalder til betaling. </P>  \r\n\r\n<P>Forsikringssummen administeres af X, men tilhører den sikrede. Den  \r\n\r\n indestående forsikringssum forrentes ikke. </P>  \r\n\r\n<P>Er der på udbetalingstidspunktet restancer på det/de forsikrede lån,  \r\n\r\n forbeholder X sig ret til først at modregne restancerne, gebyrer, morarenter,  \r\n\r\n inkassoomkostninger m.v. i det udbetalte beløb, hvilket kan medføre, at  \r\n\r\n terminsforsikringen ikke dækker den aftalte periode. </P>  \r\n\r\n<P>Hvis det/de forsikrede lån bliver helt eller delvist indfriet eller den/de  \r\n\r\n forsikredes ejendom bliver solgt i den forsikrede periode, udbetaler X  \r\n\r\n eventuelle resterende forsikringsdækkede ydelser til forsikredes bo. </P>  \r\n\r\n<P>Tegnes forsikringen af ejeren af ejendommen og dermed af den egentlige  \r\n\r\n låntager, må ejerens bo efter Styrelsens opfattelse anses som berettiget til  \r\n\r\n forsikringssummen primært skal anvendes til betaling af ydelser i ejendommen.  \r\n\r\n</P>  \r\n\r\n<P>Udlægges ejendommen af dødsboet til en forsikret samlever eller sælges  \r\n\r\n ejendommen af dødsboet til tredjemand, udbetales den del af  \r\n\r\n forsikringssummen, der endnu ikke er anvendt til successiv betaling af  \r\n\r\n forfaldne terminsydelser til den forsikredes bo og forsikringssummen fordeles  \r\n\r\n herefter mellem arvingerne i boet. </P>  \r\n\r\n<P>Tegnes forsikringen af en person, der har fælles folkeregisteradresse med  \r\n\r\n ejeren af og låntager i ejendommen, må ejeren af ejendommen efter Styrelsens  \r\n\r\n opfattelse anses for indsat som primært begunstiget dog med klausul om, at  \r\n\r\n forsikringssummen skal anvendes til nedbringelse af gælden i ejendommen til  \r\n\r\n X, medens personens dødbo må anses for indsat som sekundært begunstiget. </P>  \r\n\r\n<P>Udbetaling af forsikringssummen kan derfor næppe antages at blive  \r\n\r\n skattepligtig for modtageren efter pensionsbeskatningslovens § 56, stk. 2,  \r\n\r\n der hjemler skattepligt for modtageren af forsikringssummen i den  \r\n\r\n udstrækning, den udbetales til en anden end ejeren eller den, der efter  \r\n\r\n ejerens død i henhold til bestemmelserne i policen m.v. er berettiget til de  \r\n\r\n pågældende udbetalinger. Lader X som administrator af forsikringssummen denne  \r\n\r\n følge ejendommen i forbindelse med udlæg/salg, således at den tilfalder  \r\n\r\n udlægsmodtageren/køberen uden om boet, vil udlægsmodtageren/høberen blive  \r\n\r\n skattepligtig, idet vedkommende ikke kan anses for begunstiget i henhold til  \r\n\r\n bestemmelserne i policen. </P>  \r\n\r\n<P> <B>Ligningsrådet skal udtale:</B>  </P>  \r\n\r\n<P>Spørgsmål 1-4 vedrører den situation, at det er ejeren af og låntageren i  \r\n\r\n ejendommen, der dør. Det er således udelukkende denne situation, der er  \r\n\r\n omfattet af den bindende forhåndsbesked. </P>  \r\n\r\n<P> <B>Ad. spm. 1:</B>  </P>  \r\n\r\n<P>Da dødsboet må anses som berettiget til forsikringssummen, berører det  \r\n\r\n ikke dødsboets fradragsret, at udgifterne afholdes af forsikringssummen.  \r\n\r\n Fradraget kan imidlertid først foretages på terminsydelsernes  \r\n\r\n forfaldstidspunktet. </P>  \r\n\r\n<P>Dødsboet skal indtægtsføre en evt. forrentning af forsikringssummen. </P>  \r\n\r\n<P> <B>Ad spm. 2:</B>  </P>  \r\n\r\n<P>Idet det i øvrigt forudsættes, at der forholdes i overensstemmelse med  \r\n\r\n boafgiftslovens regler evt. reglen i pesnionsbeskatningslovens § 56, stk. 2,  \r\n\r\n i forbindelse med arveudlægsmodtagerens modtagelse af sin andel af  \r\n\r\n forsikringssummen, kan det oplyses, at rentefradragsretten for  \r\n\r\n arveudlægsmodtageren indtræder fra og med udlægstidspunktet for ejendommen.  \r\n\r\n</P>  \r\n\r\n<P>Det kan ikke gives bindende forhåndsbesked vedrørende spørgsmål omfattet  \r\n\r\n af boafgiftsloven, jf. forhåndsbeskedslovens § 1, stk. 2. <B></B> <I>  \r\n\r\n Vejledende</I>  skal det derfor oplyses, at i den udstrækning afdøde har  \r\n\r\n betalt forsikringspræmie, og boet herved opnår forsikringsdækning af  \r\n\r\n restancer m.v. og dækning af terminsydelser i boperioden, skal boet  \r\n\r\n indtægtsføre forsikringsdækningen. Udbetales restdækning til boet ved salg af  \r\n\r\n ejendommen i boperioden, indtægtsføres denne og medregnes i  \r\n\r\n boafgiftsgrundlaget. Følger restdækningen med ejendommen ved eventuel  \r\n\r\n udlodning af ejendommen fra boet, er forsikringsdækningen boafgiftspligtig  \r\n\r\n for udlodningsmodtageren, medmindre denne selv har betalt præmierne. </P>  \r\n\r\n<P> <B>Ad. spm. 3:</B>  </P>  \r\n\r\n<P>Idet der i øvrigt henvises til forudsætningen ovenfor under spm. 2, kan  \r\n\r\n det oplyses, at det ikke påvirker arvingens fradragsret, at terminsydelserne  \r\n\r\n betales af midler hidrørende fra en forsikringsordning. </P>  \r\n\r\n<P> <B>Ad spm. 4:</B>  </P>  \r\n\r\n<P>I den udstrækning, at der er tale om, at ejerens pligt til at betale  \r\n\r\n terminsydelser bortfalder for en periode som følge af låntagers død, vil det  \r\n\r\n ændre besvarelsen af de forudgående spørgsmål, idet der i så fald ikke  \r\n\r\n forfalder nogen rente mv. Da de nærmere betingelser for X's  \r\n\r\n &#187;overtagelse&#171; af forpligtelsen til at dække terminsydelserne i en  \r\n\r\n periode ikke fremgår af anmodningen, afviser Ligningsrådet at give yderligere  \r\n\r\n bindende forhåndsbesked, jf. lov om bindende forhåndsbesked § 3. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/05/1998"
        },
        {
            "displayName": "Accession",
            "displayValue": "X19981858001"
        },
        {
            "displayName": "Entydig dokumentidentifikation",
            "displayValue": "CA009275"
        },
        {
            "displayName": "Dato for indlæggelse",
            "displayValue": "20/11/2006"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "18580"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "24/03/1998"
        },
        {
            "displayName": "Ressortministeriets journalnummer",
            "displayValue": "99/96-4741-00098"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}