{
    "id": 53969,
    "title": "Skrivelse vedrørende hjælp efter bistandsloven til prostituerede ",
    "documentTypeId": "200",
    "isSagsforlobPeriodValid": false,
    "shortName": "SKR nr 75 af 24/05/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse vedrørende hjælp efter bistandsloven  \r\n\r\n til prostituerede </H1>  \r\n\r\n<P></P>  \r\n\r\n<BR>  \r\n\r\n<P>Spørgsmålet om kommunernes mulighed for at yde kontanthjælp til  \r\n\r\n prostituerede har været til debat i den seneste tid. Socialministeriet skal  \r\n\r\n derfor gøre opmærksom på de retningslinjer, der står i SM-meddelelse 0-89-79  \r\n\r\n udsendt den 1. august. Retningslinjerne blev udsendt på grundlag af en  \r\n\r\n henvendelse fra Folketingets Ombusmand og gælder stadig i dag. </P>  \r\n\r\n<P>Ifølge loven skal alle indtægter - altså også fra prostitutionen - trækkes  \r\n\r\n fra kontanthjælpen. </P>  \r\n\r\n<P>Hvis der er mistanke om prostitution, bør forvaltningen på egen hånd  \r\n\r\n skaffe sig oplysninger om vedkommendes hidtidige levefod og indkomster. Det  \r\n\r\n kan ske gennem intensive samtaler med klienten selv eller ved at indhente  \r\n\r\n oplysninger fra andre offentlige myndigheder. </P>  \r\n\r\n<P>Derimod har socialforvaltningen ingen pligt til at bede politiet om at  \r\n\r\n undersøge vedkommendes forhold for at få be- eller afkræftet en mistanke om  \r\n\r\n prostitution. </P>  \r\n\r\n<P>Hvis der ikke fremkommer oplysninger, der dokumenterer indtægter ved  \r\n\r\n prostitution, er der ikke grundlag for at afslå kontanthjælp eller foretage  \r\n\r\n et fradrag i allerede tildelt hjælp. Det gælder, uanset om mistanken stadig  \r\n\r\n er til stede. </P>  \r\n\r\n<P>Ministeriet skal endvidere præcisere, at det er et grundlæggende princip i  \r\n\r\n bistandsloven, at der skal ydes hjælp efter behov uanset årsagen til behovet.  \r\n\r\n</P>  \r\n\r\n<P>Konklusionen på ovenstående er, at en prostitueret godt kan opnå økonomisk  \r\n\r\n hjælp efter bistandsloven, hvis pågældende i øvrigt opfylder de betingelser,  \r\n\r\n der gælder for denne hjælp. </P>  \r\n\r\n<P>Ministeriet fremhæver, at det kan være det rigtige, at socialforvaltningen  \r\n\r\n i en periode prøver at motivere den prostituerede til at finde en anden  \r\n\r\n levevej ved at give kontanthjælp som led i en behandlingsplan. </P>  \r\n\r\n<P>Ombudsmanden gør bl.a. opmærksom på, at prostitution efter anden  \r\n\r\n lovgivning anses som et ikke-&#187;lovligt&#171; erhverv, og at det må være  \r\n\r\n en social opgave at hjælpe en prostitueret til at finde noget andet at leve  \r\n\r\n af. Der kan derfor være grund til at yde kontanthjælp, selv om en  \r\n\r\n prostitueret har haft betydelige indtægter ved prostitution. Men der skal  \r\n\r\n være håb om, at den prostituerede ophører med sit tidligere erhverv, selv om  \r\n\r\n det vil tage sin tid. </P>  \r\n\r\n<P>Ombudsmanden pointerer samtidig, at hvis den prostituerede uden tvivl vil  \r\n\r\n fortsætte med sin hidtidige levevis, skal der beregnes kontanthjælp efter de  \r\n\r\n almindelige retningslinjer. Heraf følger automatisk, at kontanthjælpen  \r\n\r\n bortfalder eller nedsættes, hvis indtægterne er for høje. </P>  \r\n\r\n<P>Der kan ikke gives kontanthjælp alene med den begrundelse, at det skaber  \r\n\r\n en kontakt mellem forvaltningen og den prostituerede. Uanset om det kunne  \r\n\r\n give håb om, at forvaltningen engang i fremtiden kunne få vedkommende til at  \r\n\r\n opgive prostitutionen. </P>  \r\n\r\n<P>Den økonomiske hjælp skal ydes efter §37 og §37a. Når det gælder fradrag i  \r\n\r\n kontanthjælpen, henviser ministeriet til vejledning om kontanthjælp efter  \r\n\r\n bistandsloven af 3. april 1995, punkt 7 - 11. </P>  \r\n\r\n<P>Karen Jespersen /Birthe Frederiksen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/06/1995"
        },
        {
            "displayName": "Accession",
            "displayValue": "C19950007554"
        },
        {
            "displayName": "Entydig dokumentidentifikation",
            "displayValue": "CM012838"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "75"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "24/05/1995"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "50139-753"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}