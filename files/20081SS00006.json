{
    "id": 125083,
    "title": "Beretning om decharge til Kommissionen for gennemførelsen af EU’s budget",
    "documentTypeId": "370",
    "isSagsforlobPeriodValid": true,
    "shortName": "2008/1 BR 6",
    "documentHtml": "<div class=\"bjelke\">Den fulde tekst</div><p class=\"DokumentHoved\">Beretning afgivet af Europaudvalget den 20. maj 2009</p>\r\n      <p class=\"TitelPrefiks1\">Beretning</p>\r\n      <p class=\"TitelPrefiks2\">om</p>\r\n      <p class=\"Titel2\">decharge til Kommissionen for gennemførelsen af EU’s budget</p>\r\n      <p class=\"Tekst\">Gennem mange år har Europa-Parlamentets meddelelse om decharge for gennemførelsen af EU’s budget tiltrukket sig stor opmærksomhed.</p>\r\n      <p class=\"Tekst\">Dette års dechargeprocedure var ingen undtagelse, da Europa-Parlamentet den 23. april 2009 udsatte sin decharge til Rådets regnskab for 2007, med henvisning til at Rådet nægtede at mødes officielt med Europa-Parlamentet og give de oplysninger, der efter Europa-Parlamentets opfattelse var nødvendige for, at man kunne kontrollere Rådets gennemførelse af sin del af budgettet.</p>\r\n      <p class=\"Tekst\">Europa-Parlamentet kritiserede bl.a. Rådets regnskab for mangel på gennemskuelighed og åbenhed i forbindelse med udgifterne til den fælles udenrigs- og sikkerhedspolitik og bad i den forbindelse Rådet om at møde op i Europa-Parlamentets Budgetkontroludvalg til officielle bilaterale dechargemøder.</p>\r\n      <p class=\"Tekst\">Rådet har afvist at imødekomme Europa-Parlamentets ønske om at give møde i Budgetkontroludvalget med henvisning til en »gentlemanaftale« fra 1970, hvorefter de to institutioner afholder sig fra at blande sig i hinandens budgetter. I konsekvens heraf har den hidtidige dechargeprocedure mellem Europa-Parlamentet og Rådet været af uformel karakter. Rådet henviser desuden til, at EF-traktaten alene bemyndiger Europa-Parlamentet til at give Kommissionen decharge.</p>\r\n      <p class=\"Tekst\">Ifølge EF-traktaten ligger ansvaret for gennemførelsen af EU’s budget hos Kommissionen. Kommissionen skal derfor hvert år forelægge Europa-Parlamentet og Rådet regnskabet vedrørende gennemførelsen af det forløbne regnskabsårs budget. Det er Europa-Parlamentet, som giver decharge til Kommissionen for gennemførelsen af budgettet. Det sker på baggrund af en henstilling fra Rådet. Forud for dechargen gennemgår både Europa-Parlamentet og Rådet regnskabet fra Kommissionen. Gennemgangen sker på baggrund af Revisionsrettens årsberetning om budgetgennemførelsen med tilhørende svar fra de kontrollerede institutioner.</p>\r\n      <p class=\"Tekst\">Europa-Parlamentet har desuden i en årrække haft en praksis, hvorefter man også giver separat decharge til samtlige øvrige EU-institutioner og organer for deres regnskaber – herunder Rådet.</p>\r\n      <p class=\"TekstoverskriftVenstre\">Behov for ny ordning</p>\r\n      <p class=\"Tekst\">Fra dansk side har man gennem årene arbejdet aktivt for at styrke Rådets og medlemsstaternes ansvarsfølelse i forhold til kontrollen med EU-budgettet, og Danmark har bidraget med konkrete forslag til Rådets dechargehenstilling, der har medvirket til at forbedre forvaltningen og kontrollen af EU’s budget. Som led heri har man fra dansk side lagt vægt på størst mulig åbenhed – og dermed bedre information – om anvendelsen af EU’s bevillinger.</p>\r\n      <p class=\"Tekst\">Europaudvalget finder dog i lyset af ovenstående, at der er behov for at forbedre kontrollen med gennemførelsen af EU’s budget yderligere – og at medlemsstaterne har et særligt ansvar for, at der sker fortsatte fremskridt.</p>\r\n      <p class=\"Tekst\">Europaudvalget finder navnlig, at der er behov for øget gennemsigtighed i både Rådets og Europa-Parlamentets gennemførelse af deres respektive budgetter. »Gentlemanaftalen« fra 1970 mellem de to institutioner er ikke længere tidssvarende, når det gælder samarbejdet mellem Rådet og Europa-Par­la­mentet om dechargen. Det er imidlertid vigtigt, at der afsættes den tid, der skal til, for at finde en løsning, som i videst mulig omfang fører til større gennemskuelighed i såvel Rådets som Europa-Parlamentets gennemførelse af deres budgetter.</p>\r\n      <p class=\"Tekst\">Europaudvalget skal på den baggrund anmode regeringen om i Rådet at arbejde aktivt for en aftale mellem Rådet og Europa-Parlamentet om en formalisering af dechargeproceduren, som kan føre til større gennemskuelighed og øget parlamentarisk kontrol med forvaltningen af EU’s budget, inden Europa-Parlamentet i 2010 skal træffe sin afgørelse om decharge for 2008-budgettet.</p>\r\n      <p class=\"SIGN0\">P.u.v.Svend AukenFormand</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "26/05/2009"
        },
        {
            "displayName": "Accession",
            "displayValue": "20081SS00006"
        },
        {
            "displayName": "Entydig dokumentidentifikation",
            "displayValue": "AX011258"
        },
        {
            "displayName": "Dato for førstegangsindlæggelse",
            "displayValue": "26/05/2009"
        },
        {
            "displayName": "Dato for indlæggelse",
            "displayValue": "26/05/2009"
        },
        {
            "displayName": "Dokumenttype",
            "displayValue": "Selvstændig beretning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "6"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}