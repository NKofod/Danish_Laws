{
    "id": 186178,
    "title": "Bekendtgørelse af lov om behandling af oplysninger om brug af plantebeskyttelsesmidler i jordbruget",
    "documentTypeId": "30",
    "isSagsforlobPeriodValid": true,
    "shortName": "LBK nr 100 af 26/01/2017",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse af lov om behandling af oplysninger om brug af plantebeskyttelsesmidler i jordbruget</p>\r\n<p class=\"Indledning2\">Herved bekendtgøres lov om behandling af oplysninger om brug af plantebeskyttelsesmidler i jordbruget, jf. lovbekendtgørelse nr. 249 af 28. februar 2013, med den ændring, der følger af § 77 i lov nr. 1715 af 27. december 2016.<a class=\"FodnoteHenvisning\" name=\"Henvisning_idfce73e07-3486-4d7b-af00-6e78e58b63c0\" href=\"#idfce73e07-3486-4d7b-af00-6e78e58b63c0\">1)</a></p>\r\n<p class=\"Indledning2\">Den bekendtgjorte lovtekst vedrørende § 4 a træder i kraft den 1. februar 2017, jf. § 24, stk. 1, i lov nr. 1715 af 27. december 2016 om Miljø- og Fødevareklagenævnet.</p>\r\n<p class=\"Paragraf\" id=\"id829c38fc-b22a-4ccf-971a-a0bd3caae01f\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Miljø- og fødevareministeren<a class=\"FodnoteHenvisning\" name=\"Henvisning_idf47ab3d1-9d5a-4539-ba5b-03f501c1c62f\" href=\"#idf47ab3d1-9d5a-4539-ba5b-03f501c1c62f\">2)</a> kan fastsætte de regler og iværksætte de foranstaltninger, der er nødvendige for at anvende Den Europæiske Unions forordninger om registrering af oplysninger om brug af plantebeskyttelsesmidler. Ministeren kan endvidere fastsætte regler om registrering af oplysninger om brug af plantebeskyttelsesmidler i jordbruget ud over de oplysninger, der følger af forordningerne.</p>\r\n<p class=\"Stk2\">\r\n   <span class=\"StkNr\" id=\"id4e623438-01e1-42ea-811a-14d7018a8e33\">Stk. 2.</span> Miljø- og fødevareministeren kan fastsætte regler om, at ejere og brugere af jordbrugsbedrifter skal indberette oplysninger om brug af plantebeskyttelsesmidler i jordbruget. Ministeren kan fastsætte regler om indberetningens udformning og indhold.</p>\r\n<p class=\"Stk2\">\r\n   <span class=\"StkNr\" id=\"id7c4e1d7c-82f5-4dbe-9c54-cfc6cd9cc9fd\">Stk. 3.</span> Miljø- og fødevareministeren kan fastsætte regler om, at ejere og brugere af jordbrugsbedrifter har pligt til at anvende digital kommunikation i forbindelse med indberetning af oplysninger som nævnt i stk. 2.</p>\r\n<p class=\"Stk2\">\r\n   <span class=\"StkNr\" id=\"idb21d91dd-6bc7-41ac-b5be-9054be3756ef\">Stk. 4.</span> Miljø- og fødevareministeren kan fastsætte regler om, at ministeren ved henvendelse til ejere og brugere af jordbrugsbedrifter i forbindelse med indberetninger af oplysninger som nævnt i stk. 2 alene anvender digital kommunikation. Ministeren kan endvidere fastsætte regler om, at visse typer af dokumenter kan udstedes uden underskrift, med maskinelt gengivet underskrift eller på tilsvarende måde, således at sådanne dokumenter i retlig henseende sidestilles med dokumenter med personlig underskrift. I de regler, der udstedes efter 2. pkt., kan det også fastsættes, at afgørelser, der udelukkende er truffet på grundlag af elektronisk databehandling, kan udstedes alene med angivelse af Miljø- og Fødevareministeriet som afsender.</p>\r\n<p class=\"Stk2\">\r\n   <span class=\"StkNr\" id=\"id91b5b825-33a9-4381-bda7-830b511249ce\">Stk. 5.</span> Miljø- og fødevareministeren kan fastsætte regler om, at ejere og brugere af jordbrugsbedrifter efter ansøgning kan undtages fra pligten til at anvende digital kommunikation, når særlige omstændigheder taler herfor.</p>\r\n<p class=\"Stk2\">\r\n   <span class=\"StkNr\" id=\"id29a23e3f-3d24-48de-bf29-a74bcc862518\">Stk. 6.</span> Miljø- og fødevareministeren kan fastsætte regler om anvendelse af bestemte it-systemer, særlige digitale formater og digital signatur.</p>\r\n<p class=\"Paragraf\" id=\"id02e3872f-d18c-43a9-938d-a61a8d05add6\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> (Ophævet)</p>\r\n<p class=\"Paragraf\" id=\"id281f8854-8969-4c21-a480-1673cbd5d51f\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Miljø- og fødevareministeren har mod behørig legitimation og uden retskendelse adgang til offentlig og privat ejendom, hvor det er påkrævet af hensyn til tilsyn med overholdelsen af regler i Den Europæiske Unions forordninger om registrering af oplysninger om brug af plantebeskyttelsesmidler og regler fastsat i medfør af § 1.</p>\r\n<p class=\"Stk2\">\r\n   <span class=\"StkNr\" id=\"id4b12825b-dc28-42b8-81e2-f14def32846c\">Stk. 2.</span> Ejere og brugere af jordbrugsbedrifter skal efter anmodning give ministeren de oplysninger, der er nødvendige for tilsynet med overholdelsen af de fastsatte regler og skal yde fornøden bistand ved gennemførelsen af tilsynet.</p>\r\n<p class=\"Paragraf\" id=\"id742c2c8d-38bf-470d-9e35-eec39dd1cf98\">\r\n   <span id=\"P3a\">\r\n   </span>\r\n   <span class=\"ParagrafNr\" id=\"Par3a\">§ 3 a.</span> Miljø- og fødevareministeren kan hos andre offentlige myndigheder indhente de oplysninger, der er nødvendige for at kontrollere overholdelsen af Den Europæiske Unions forordninger om registrering af oplysninger om brug af plantebeskyttelsesmidler og af de regler, der er fastsat i medfør af § 1. Ministeren kan i forbindelse hermed foretage sammenstilling og samkøring af oplysninger, herunder personoplysninger, i kontroløjemed.</p>\r\n<p class=\"Paragraf\" id=\"id3ef3d6b1-52fd-4f7f-bd28-b23bf77f5483\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Henlægger miljø- og fødevareministeren sine beføjelser efter loven til en myndighed under ministeriet, kan ministeren fastsætte regler om adgangen til at klage over myndighedens afgørelser, herunder om, at klage ikke kan indbringes for en anden administrativ myndighed, og om myndighedernes adgang til at genoptage en sag, efter at der er indgivet klage.</p>\r\n<p class=\"Stk2\">\r\n   <span class=\"StkNr\" id=\"idfbe7a27b-9e77-4e66-8eda-5e161f726841\">Stk. 2.</span> Miljø- og fødevareministeren kan efter forhandling med vedkommende minister henlægge sine beføjelser efter loven til en anden statslig myndighed eller institution. Ministeren kan i forbindelse hermed fastsætte regler om adgangen til at klage over disse myndigheders eller institutioners afgørelser, herunder om, at klage ikke kan indbringes for anden administrativ myndighed, og om myndighedens eller institutionens adgang til at genoptage en sag, efter at der er indgivet klage.</p>\r\n<p class=\"Paragraf\" id=\"id87f8fc80-93c1-41d4-8ce7-d1073f7f8baa\">\r\n   <span id=\"P4a\">\r\n   </span>\r\n   <span class=\"ParagrafNr\" id=\"Par4a\">§ 4 a.</span> Afgørelser truffet i henhold til denne lov eller regler udstedt i medfør heraf kan, hvis ikke andet er fastsat i loven eller i henhold til regler udstedt i medfør heraf, påklages til Miljø- og Fødevareklagenævnet, som behandler sagen i afdelingen omhandlet i § 3, stk. 1, nr. 4, i lov om Miljø- og Fødevareklagenævnet, og kan dermed ikke indbringes for anden administrativ myndighed.</p>\r\n<p class=\"Stk2\">\r\n   <span class=\"StkNr\" id=\"idceaf3b50-9adf-4c17-ba89-7b4ebcd4fa9a\">Stk. 2.</span> Klage til Miljø- og Fødevareklagenævnet indgives skriftligt til den myndighed, der har truffet afgørelsen, ved anvendelse af digital selvbetjening, jf. dog § 21, stk. 2-4, i lov om Miljø- og Fødevareklagenævnet. Myndigheden skal, hvis den vil fastholde afgørelsen, snarest og som udgangspunkt ikke senere end 3 uger efter modtagelsen af klagen videresende klagen til klageinstansen. Klagen skal ved videresendelsen være ledsaget af den påklagede afgørelse, de dokumenter, der er indgået i sagens bedømmelse, og en udtalelse fra myndigheden med dennes bemærkninger til sagen og de i klagen anførte klagepunkter.</p>\r\n<p class=\"Paragraf\" id=\"ide8d16cdb-05be-440d-9755-0862a7e66b2c\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Overtrædelse af Den Europæiske Unions forordninger om registrering af oplysninger om brug af plantebeskyttelsesmidler og overtrædelser af § 3, stk. 2, straffes med bøde.</p>\r\n<p class=\"Stk2\">\r\n   <span class=\"StkNr\" id=\"id24851601-ab1c-48fd-8977-4111b0da5b70\">Stk. 2.</span> I regler, der udstedes efter § 1, kan der fastsættes straf af bøde.</p>\r\n<p class=\"Stk2\">\r\n   <span class=\"StkNr\" id=\"ided2d7f2f-9dac-4c25-b9e9-6a60442ad12c\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Paragraf\" id=\"id6aeac61a-0bd5-49b3-8a63-bc0830c488e5\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Miljø- og fødevareministeren kan i sager om overtrædelse af Den Europæiske Unions forordninger om registrering af oplysninger om brug af plantebeskyttelsesmidler eller af regler, der er fastsat efter § 1, tilkendegive, at sagen kan afgøres uden retssag, hvis den, der har begået overtrædelsen, erklærer sig skyldig i overtrædelsen og erklærer sig rede til inden for en nærmere angiven frist at betale en bøde som angivet i bødeforelægget. Det er en betingelse for bødeansvaret, at overtrædelsen kan tilregnes en eller flere personer, der er tilknyttet jordbrugsvirksomheden, eller jordbrugsvirksomheden som sådan.</p>\r\n<p class=\"Stk2\">\r\n   <span class=\"StkNr\" id=\"idcb0fb3a7-22d8-4898-a989-cf14318c5831\">Stk. 2.</span> Retsplejelovens regler om krav til indholdet af et anklageskrift og om, at en sigtet ikke er forpligtet til at udtale sig, finder tilsvarende anvendelse på bødeforelæg.</p>\r\n<p class=\"Stk2\">\r\n   <span class=\"StkNr\" id=\"id20fb0f72-74e6-44e6-8ee2-afc33ef06900\">Stk. 3.</span> Vedtages bøden, bortfalder videre forfølgning.</p>\r\n<p class=\"Paragraf\" id=\"id3decded8-33b4-496f-9a07-0cb4f4eafe45\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Loven træder i kraft den 1. august 1993.</p>\r\n<p class=\"Paragraf\" id=\"id9513dcc4-6cbe-42a6-8ffa-8f1a9bcac2b7\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Loven gælder ikke for Færøerne og Grønland.</p>\r\n<hr class=\"IKraftStreg\" />\r\n<p class=\"IkraftTekst\">Lov nr. 1715 af 27. december 2016 om Miljø- og Fødevareklagenævnet<a class=\"FodnoteHenvisning\" name=\"Henvisning_idf0bf2b7b-1eae-44b2-8a91-46c6fc80e5f0\" href=\"#idf0bf2b7b-1eae-44b2-8a91-46c6fc80e5f0\">3)</a> har følgende ikrafttrædelses- og overgangsbestemmelse:</p>\r\n<p class=\"Paragraf\" id=\"idb8f163b7-40a4-4313-ae12-8c1a88050ba6\">\r\n   <span id=\"P24\">\r\n   </span>\r\n   <span class=\"ParagrafNr\" id=\"Par24\">§ 24.</span> Loven træder i kraft den 1. februar 2017.</p>\r\n<p class=\"Stk2\">\r\n   <span class=\"StkNr\" id=\"ida074c7ee-045c-420a-aa50-4579d36dd860\">Stk. 2.</span> (Udelades)</p>\r\n<p class=\"Stk2\">\r\n   <span class=\"StkNr\" id=\"idc2b1f1e4-5ee9-404f-9420-bdfa2b7a4cdd\">Stk. 3.</span> Erhvervs- og vækstministeriet kan efter høring af miljø- og fødevareministeren fastsætte overgangsregler.</p>\r\n<p class=\"Stk2\">\r\n   <span class=\"StkNr\" id=\"idbc7be64e-1f40-47a3-b1d8-6d74df4f0077\">Stk. 4.</span> (Udelades)</p>\r\n<p class=\"Stk2\">\r\n   <span class=\"StkNr\" id=\"idbd882de5-42b4-4ae0-8f6b-660078aad77c\">Stk. 5.</span> Regler, der er fastsat i henhold til hidtil gældende regler, forbliver i kraft, indtil de ophæves eller afløses af regler fastsat med hjemmel i denne lov. Overtrædelse af reglerne straffes efter de hidtil gældende regler.</p>\r\n<p class=\"Stk2\">\r\n   <span class=\"StkNr\" id=\"id1b36e480-4e13-4e46-88a3-bc58d2c62426\">Stk. 6.</span> Verserende klagesager i Natur- og Miljøklagenævnet eller Klagecenter for Fødevarer, Landbrug og Fiskeri, der ikke er færdigbehandlet ved denne lovs ikrafttræden, færdigbehandles og afgøres af Miljø- og Fødevareklagenævnet efter reglerne i denne lov. Dette gælder dog ikke verserende klagesager ved Natur- og Miljøklagenævnet, som ved lovens ikrafttræden skal færdigbehandles og afgøres af Planklagenævnet, jf. § 1 i lov om Planklagenævnet.</p>\r\n<p class=\"Stk2\">\r\n   <span class=\"StkNr\" id=\"idc03c0c10-5250-448c-a9a1-897f2e5abc19\">Stk. 7.</span> (Udelades)</p><div class=\"Givet\" id=\"Givet\"><p class=\"Givet\" align=\"center\">Miljøstyrelsen, den 26. januar 2017</p><p class=\"Sign1\" align=\"center\">Claus Torp</p><p class=\"Sign2\" align=\"right\">/ Peter Østergård Have</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"idfce73e07-3486-4d7b-af00-6e78e58b63c0\" href=\"#Henvisning_idfce73e07-3486-4d7b-af00-6e78e58b63c0\">1)</a> Denne lovbekendtgørelse gengiver alene ikrafttrædelses- og overgangsbestemmelsen i lov nr. 1715 af 27. december 2016. Bemærkningen om ikrafttrædelsesbestemmelsen for den tidligere vedtagne ændring af loven, der fremgår af lovbekendtgørelse nr. 249 af 28. februar 2013, er ikke gengivet i denne lovbekendtgørelse.</p>\r\n<p class=\"Fodnote\">\r\n   <a class=\"FodnoteNr\" name=\"idf47ab3d1-9d5a-4539-ba5b-03f501c1c62f\" href=\"#Henvisning_idf47ab3d1-9d5a-4539-ba5b-03f501c1c62f\">2)</a> Ved kongelig resolution af 28. juni 2015 blev Miljøministeriet og Ministeriet for Fødevarer, Landbrug og Fiskeri sammenlagt til et Miljø- og Fødevareministerium, jf. bekendtgørelse nr. 1229 af 3. november 2015 om ændring i forretningernes fordeling mellem ministrene.</p>\r\n<p class=\"Fodnote\">\r\n   <a class=\"FodnoteNr\" name=\"idf0bf2b7b-1eae-44b2-8a91-46c6fc80e5f0\" href=\"#Henvisning_idf0bf2b7b-1eae-44b2-8a91-46c6fc80e5f0\">3)</a> Lovændringen vedrører § 4 a.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Miljøministeriet",
    "popularTitle": "Sprøjtejournalloven",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/01/2017"
        },
        {
            "displayName": "Accession",
            "displayValue": "A20170010029"
        },
        {
            "displayName": "Entydig dokumentidentifikation",
            "displayValue": "CK001141"
        },
        {
            "displayName": "Dato for førstegangsindlæggelse",
            "displayValue": "31/01/2017"
        },
        {
            "displayName": "Dato for indlæggelse",
            "displayValue": "31/01/2017"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "100"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "26/01/2017"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Miljøstyrelsen"
        },
        {
            "displayName": "Ressortministeriets journalnummer",
            "displayValue": "Miljø- og Fødevaremin.,<br />Miljøstyrelsen, j.nr. MST-679-00381"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}