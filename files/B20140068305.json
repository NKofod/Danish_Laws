{
    "id": 163772,
    "title": "Bekendtgørelse om tilskud til grønne ildsjæle",
    "documentTypeId": "60",
    "isSagsforlobPeriodValid": true,
    "shortName": "BEK nr 683 af 20/06/2014",
    "documentHtml": "<div class=\"bjelke\">Oversigt (indholdsfortegnelse)</div><div class=\"toc\">\r\n   <table class=\"Indholdsfortegnelse\">\r\n      <tr>\r\n         <td class=\"IndholdsfortegnelseId\">\r\n            <a href=\"#Kap1\">Kapitel 1</a>\r\n         </td>\r\n         <td class=\"IndholdsfortegnelseTekst\">Formål og område</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#Kap2\">Kapitel 2</a>\r\n         </td>\r\n         <td class=\"IndholdsfortegnelseTekst\">Administration af ordningen</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#Kap3\">Kapitel 3</a>\r\n         </td>\r\n         <td class=\"IndholdsfortegnelseTekst\">Ikrafttræden</td>\r\n      </tr>\r\n   </table>\r\n</div><div class=\"bjelke\">Den fulde tekst</div><p class=\"Titel2\">Bekendtgørelse om tilskud til grønne ildsjæle</p>\r\n<p class=\"Indledning2\">I medfør af tekstanmærkning nr. 106 til § 23 på finansloven for 2014 fastsættes efter bemyndigelse:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Formål og område</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1\">§ 1.</span> Tilskud til fremme af grønne ildsjæle har til formål at bidrage til fremme af en grøn omstilling og beskæftigelse ved blandt andet at støtte lokal gennemførelse af projekter, der støtter oplysning om og udførelsen af projekter inden for grøn omstilling. Projekterne kan være lokalt forankrede samarbejdsprojekter og konkrete formidlings- og debataktiviteter, der øger kendskabet til bæredygtig produktion og forbrug samt bidrager til lavere miljøbelastning og ressourceforbrug samt forebyggelse af affald m.v.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2\">§ 2.</span> Der kan bl.a. gives tilskud til projekter, der</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> indebærer en ændring af forbrugsmønsteret i retning af et mere bæredygtigt forbrug,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> fremmer oplysning, uddannelse og erfaringsudveksling eller iværksætter konkrete handlinger, der tilskynder borgerne til at træffe oplyste valg med mindre miljøbelastning til følge,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num3\">3)</span> vedrører bæredygtig mobilitet, eller</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num4\">4)</span> vedrører bæredygtige byer.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3\">§ 3.</span> Tilskud kan gives til private personer, selskaber, foreninger, selvejende institutioner, organisationer samt i begrænset omfang til offentlige virksomheder, offentlige-private partnerskaber, kommuner og andre offentlige institutioner og myndigheder.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Der kan som udgangspunkt ikke gives tilskud til erhvervsvirksomheders miljømæssige eller erhvervsmæssige initiativer, eller initiativer der minimerer miljøbelastning fra disses drift eller virksomhedsdrift iøvrigt.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4\">§ 4.</span> Der kan gives tilskud til følgende udgifter til projekter nævnt i § 2:</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num1\">1)</span> Udgifter til personale der er beskæftiget med projektet samt udgifter til sekretariatsbistand til projektstyring og regnskabsaflæggelse.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num2\">2)</span> Udgifter til instrumenter og udstyr i det tidsrum og i det omfang det anvendes til projektet. Såfremt instrumenter og udstyr mest økonomisk fordelagtigt kan lejes, vil Miljøstyrelsen lægge vægt på dette.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num3\">3)</span> Udgifter til leje af lokaler.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num4\">4)</span> Udgifter til konsulentbistand og tilsvarende tjenester i begrænset omfang til brug for projektets aktiviteter eller formidling af projektets resultater.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num5\">5)</span> Udgifter afledt direkte af projektet, herunder udgifter til revision af projektomkostninger, nødvendige udgifter til afholdelse af møder og nødvendige rejseudgifter i direkte tilknytning til projektet.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num6\">6)</span> Andre udgifter, herunder udgifter til materialer, forsyninger og diverse produkter i direkte tilknytning til projektet samt transport af sådanne.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num7\">7)</span> Udgifter til rapportering om og publicering af projektets resultater.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Miljøstyrelsen kan yde tilskud fra kr. 40.000 til og med kr. 500.000. Miljøstyrelsen kan i særlige tilfælde yde tilskud på under 40.000 kr.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Miljøstyrelsen giver som udgangspunkt ikke tilskud til bl.a. forskningsaktiviteter, erhvervelse af inventar, udgifter til varige bygningsmæssige foranstaltninger, udgifter til køb af grunde og lignende større udgifter i forbindelse med anlæg af f.eks. naturlegepladser, etablering af tekniske anlæg og lign., almindelige projektforløb inden for miljøområdet på skoler og andre undervisningssteder, almindelig medievirksomhed på aviser, lokalradioer og lokale tv-stationer, med mindre denne har en klart nyskabende karakter. Der gives heller ikke tilskud til tilbagevendende arrangementer som dyreskuer, festivaller og lign., enkeltpersoners udenlandsrejser, deltagelse i konferencer og andre indsatser, der især retter sig mod aktiviteter i andre lande.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5\">§ 5.</span> Der kan gives tilskud til dækning af maksimalt 100 % af de tilskudsberettigede udgifter til projekter, hvis resultat kommer en bredere kreds af borgere, virksomheder, den offentlige sektor eller samfundet i øvrigt til gode.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6\">§ 6.</span> Tilskud kan sammenlægges med støtte ydet fra andre lokale, regionale, nationale eller EU-ordninger til dækning af op til 100 % af de tilskudsberettigede udgifter i det omfang, dette er foreneligt med de pågældende støtteordninger.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Administration af ordningen</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7\">§ 7.</span> Miljøstyrelsen prioriterer anvendelsen af midlerne inden for finanslovens rammer for grønne ildsjæle.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8\">§ 8.</span> Miljøstyrelsen træffer afgørelse efter denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Miljøstyrelsens afgørelser efter denne bekendtgørelse kan påklages til Miljøministeriets departement inden for 4 uger fra datoen for Miljøstyrelsens skriftlige afgørelse.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9\">§ 9.</span> Offentlige institutioner og organisationer, der ved siden af deres primære ikke-økonomiske aktiviteter også udøver økonomiske aktiviteter, skal adskille de to former for aktiviteter samt deres udgifter og finansiering således, at krydssubsidiering undgås.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10\">§ 10.</span> Ansøgning skal sendes til Miljøstyrelsen, og der skal anvendes et ansøgningsskema, som findes på Miljøstyrelsens hjemmeside.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11\">§ 11.</span> Ansøgningen skal underskrives af projektlederen, og den der juridisk tegner ansøgeren. Ansøgningen skal indeholde følgende oplysninger:</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num1\">1)</span> Ansøgers navn, adresse, telefonnummer, e-mailadresse, bank- eller girooplysninger og kontaktperson.</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num2\">2)</span> I projekter med flere deltagere skal ansøgeren angive én deltager, som er ansvarlig overfor Miljøstyrelsen for alle dele af projektet.</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num3\">3)</span> Beskrivelse af projektets formål, målgruppe, aktiviteter og forventede resultater.</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num4\">4)</span> Beskrivelse af projektets miljømæssige og beskæftigelsesmæssige perspektiver.</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num5\">5)</span> Budget og tidsplan for projektet. Budgettet skal opstilles således, at de enkelte udgiftsarter fremgår, herunder oplysninger om timesatser. Desuden skal fordelingen mellem projektets parter, projektets egenfinansiering, og det ansøgte tilskudsbeløb fremgå af budgettet.</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num6\">6)</span> En beskrivelse af hvorfor Miljøstyrelsens tilskud er afgørende for, at de ansøgte aktiviteter sættes i gang eller af, hvordan omfanget af aktiviteterne øges eller udføres hurtigere, hvis Miljøstyrelsen giver et tilskud.</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num7\">7)</span> Oplysninger om hvorvidt der til det pågældende projekt søges, og evt. er truffet afgørelse om tilskud efter anden lovgivning eller er modtaget andre tilskud.</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num8\">8)</span> Beskrivelse af hvordan tilskudsmodtager vil gennemføre formidling af de opnåede resultater til relevante målgrupper.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Miljøstyrelsen kan forlange yderligere oplysninger.</p>\r\n<p class=\"Stk2\">\r\n   <span class=\"StkNr\" id=\"Par11_Stk3\">Stk. 3.</span> Miljøstyrelsen fastsætter en ansøgningsfrist, der offentliggøres på Miljøstyrelsens hjemmeside.</p>\r\n<p class=\"Stk2\">\r\n   <span class=\"StkNr\" id=\"Par11_Stk4\">Stk. 4.</span> Miljøstyrelsen afviser ansøgninger, som modtages senere end den i stk. 3 nævnte frist. Miljøstyrelsen kan afvise ansøgninger, der ikke indeholder de i stk. 1 omhandlende oplysninger eller dokumentation, eller hvor Miljøstyrelsens anmodning om yderligere oplysninger i stk. 2 ikke efterkommes.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12\">§ 12.</span> Miljøstyrelsen kan indhente oplysninger fra og høre relevante myndigheder, fonde og foreninger m.v., før Miljøstyrelsen træffer afgørelser om tilskud til projekter.</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13\">§ 13.</span> Ved Miljøstyrelsens afgørelse af om tilskud bør gives, skal Miljøstyrelsen lægge vægt på, om projektet:</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk1_Num1\">1)</span> Bidrager til en grøn omstilling og et bedre miljø.</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk1_Num2\">2)</span> Skaber lokalt engagement gerne på tværs af flere miljøinitiativer og temaer.</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk1_Num3\">3)</span> Fremmer oplysning, uddannelse og erfaringsudveksling, der tilskynder til adfærdsændringer og konkrete handlinger, der indebærer en ændring af forbrugsmønstre.</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk1_Num4\">4)</span> Fremmer nyskabelse og bredden i den folkelige udbredelse af den grønne omstilling.</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk1_Num5\">5)</span> Inddrager relevante parter og netværk.</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk1_Num6\">6)</span> Indeholder initiativer der når udover de i forvejen meget miljøbevidste borgere, foreninger, m.m.</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk1_Num7\">7)</span> Selv bidrager med finansiering.</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk1_Num8\">8)</span> Har opnået tilskud eller støtte fra anden side.</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk1_Num9\">9)</span> Tidsmæssigt er planlagt hensigtsmæssigt.</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk1_Num10\">10)</span> Har et realistisk budget og tidsplan.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> Miljøstyrelsen kan desuden lægge vægt på, i hvilket omfang aktiviteterne øges eller udføres hurtigere, hvis Miljøstyrelsen giver et tilskud.</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14\">§ 14.</span> Ved afgørelse af om tilskud bør gives, kan Miljøstyrelsen også lægge vægt på:</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk1_Num1\">1)</span> Projektets nyhedsværdi og folkelige bredde.</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk1_Num2\">2)</span> Hvordan projektresultaterne forventes formidlet.</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk1_Num3\">3)</span> Om projektet har andre tekniske, økonomiske, arbejdsmiljømæssige eller miljømæssige konsekvenser udover hovedformålet.</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15\">§ 15.</span> Der kan ikke ydes tilskud til aktiviteter eller dele deraf, der er påbegyndt før tilsagn er meddelt.</p>\r\n<p class=\"Stk2\">\r\n   <span class=\"StkNr\" id=\"Par15_Stk2\">Stk. 2.</span> Ansøgere, der har fået tilsagn om tilskud, skal inden en af Miljøstyrelsen fastsat frist meddele, om tilsagnet vil blive udnyttet. Såfremt Miljøstyrelsen ikke inden for den fastsatte frist modtager meddelelse om, at tilsagnet vil blive udnyttet, bortfalder tilsagnet.</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16\">§ 16.</span> Miljøstyrelsen kan fastsætte vilkår for tilsagn om tilskud, herunder om reduktion i tilskuddet, såfremt tilskud fra anden side eller indtægter i forbindelse med projektet efterfølgende viser sig at overstige det forudsatte ved tildelingen af tilskud efter denne bekendtgørelse.</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17\">§ 17.</span> Efter projektets afslutning skal tilskudsmodtageren i overensstemmelse med Miljøstyrelsens anvisninger give oplysninger om projektets resultater, effekten af projektet samt oplysninger, der giver grundlag for en vurdering af, om forudsætningerne for modtagelsen af tilskuddet er opfyldt.</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18\">§ 18.</span> Tilskudsmodtageren skal underrette Miljøstyrelsen om ethvert forhold, der har betydning for meddelelse af tilsagn og udbetaling af tilskud, og for Miljøstyrelsens kontrol med, at de fastsatte vilkår overholdes, herunder underrette Miljøstyrelsen om tilskud modtaget efter anden lovgivning og give Miljøstyrelsen adgang til kontrol af projektet. Miljøstyrelsen kan indhente oplysninger til kontrol af projektet.</p>\r\n<p class=\"Paragraf\" id=\"P19\">\r\n   <span class=\"ParagrafNr\" id=\"Par19\">§ 19.</span> Tilskudsmodtageren skal medvirke ved en eventuel ekstern evaluering og ved information om projektet.</p>\r\n<p class=\"Stk2\">\r\n   <span class=\"StkNr\" id=\"Par19_Stk2\">Stk. 2.</span> Miljøstyrelsen kan stille krav om rettigheder til projektets resultater og til afrapportering af projekter.</p>\r\n<p class=\"Paragraf\" id=\"P20\">\r\n   <span class=\"ParagrafNr\" id=\"Par20\">§ 20.</span> Tilskuddet kan først udbetales, når tilskudsmodtageren efter Miljøstyrelsens anvisninger dokumenterer, at projektet er gennemført i overensstemmelse med tilsagnet, og alle udgifter er afholdt.</p>\r\n<p class=\"Stk2\">\r\n   <span class=\"StkNr\" id=\"Par20_Stk2\">Stk. 2.</span> Miljøstyrelsen kan bestemme, at tilskud udbetales i rater, der modsvarer de faktisk afholdte udgifter.</p>\r\n<p class=\"Stk2\">\r\n   <span class=\"StkNr\" id=\"Par20_Stk3\">Stk. 3.</span> Miljøstyrelsen kan bestemme, at tilskuddet forudbetales i rater.</p>\r\n<p class=\"Stk2\">\r\n   <span class=\"StkNr\" id=\"Par20_Stk4\">Stk. 4.</span> Dokumentationen skal angive samtlige udgifter og indtægter ved projektet i form af en specificeret regnskabsoversigt, der som minimum er i overensstemmelse med budgettets specifikationer efter Miljøstyrelsens nærmere anvisninger. Samtlige regnskabsbilag kan kræves indsendt til gennemsyn.</p>\r\n<p class=\"Stk2\">\r\n   <span class=\"StkNr\" id=\"Par20_Stk5\">Stk. 5.</span> Regnskabet for et projekt skal attesteres af projektlederen.</p>\r\n<p class=\"Stk2\">\r\n   <span class=\"StkNr\" id=\"Par20_Stk6\">Stk. 6.</span> Regnskabet for et projekt, hvor tilskuddet udgør beløb som fastsat i Miljøstyrelsens standardvilkår for modtagelse af tilskud fra ordningen for grønne ildsjæle, skal endvidere revideres i overensstemmelse med disse standardvilkår.</p>\r\n<p class=\"Stk2\">\r\n   <span class=\"StkNr\" id=\"Par20_Stk7\">Stk. 7.</span> For statsinstitutioner skal regnskabet, uanset tilskudsbeløb, attesteres af projektlederen og af den ansvarlige ledelse.</p>\r\n<p class=\"Paragraf\" id=\"P21\">\r\n   <span class=\"ParagrafNr\" id=\"Par21\">§ 21.</span> Miljøstyrelsen kan træffe afgørelse om, at tilsagn om tilskud helt eller delvist bortfalder, hvis</p>\r\n<p class=\"Liste1\">\r\n   <span class=\"Liste1Nr\" id=\"Par21_Stk1_Num1\">1)</span> ansøger ikke overholder sin medvirken- og oplysningspligt efter §§ 17-20,</p>\r\n<p class=\"Liste1\">\r\n   <span class=\"Liste1Nr\" id=\"Par21_Stk1_Num2\">2)</span> ansøgeren har afgivet urigtige eller vildledende oplysninger eller fortiet oplysninger af betydning for afgørelsen, eller</p>\r\n<p class=\"Liste1\">\r\n   <span class=\"Liste1Nr\" id=\"Par21_Stk1_Num3\">3)</span> betingelserne for at yde tilsagn ikke længere er til stede.</p>\r\n<p class=\"Stk2\">\r\n   <span class=\"StkNr\" id=\"Par21_Stk2\">Stk. 2.</span> Hvis tilskuddet er udbetalt, kan tilskuddet eller dele heraf kræves tilbagebetalt.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Ikrafttræden</p>\r\n<p class=\"Paragraf\" id=\"P22\">\r\n   <span class=\"ParagrafNr\" id=\"Par22\">§ 22.</span> Bekendtgørelsen træder i kraft den 26. juni 2014.</p><div class=\"Givet\" id=\"Givet\"><p class=\"Givet\" align=\"center\">Miljøministeriet, den 20. juni 2014</p><p class=\"Sign1\" align=\"center\">Kirsten Brosbøl</p><p class=\"Sign2\" align=\"right\">/ Michel Schilling</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/06/2014"
        },
        {
            "displayName": "Accession",
            "displayValue": "B20140068305"
        },
        {
            "displayName": "Entydig dokumentidentifikation",
            "displayValue": "AL002999"
        },
        {
            "displayName": "Dato for førstegangsindlæggelse",
            "displayValue": "25/06/2014"
        },
        {
            "displayName": "Dato for indlæggelse",
            "displayValue": "05/10/2021"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "683"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "20/06/2014"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Miljøstyrelsen"
        },
        {
            "displayName": "Ressortministeriets journalnummer",
            "displayValue": "Miljømin.,<br />Miljøstyrelsen, j.nr. MST-151-00287"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}