{
    "id": 128296,
    "title": "Påbud om at der ikke må ryges indendørs – værtshus over 40 m",
    "documentTypeId": "240",
    "isSagsforlobPeriodValid": true,
    "shortName": "KEN nr 9886 af 29/05/2009",
    "documentHtml": "<div class=\"bjelke\">Den fulde tekst</div><p class=\"Titel2\">Påbud om at der ikke må ryges indendørs – værtshus over 40 m<span class=\"Superscript\">2</span> – område omkring billardbord og dansegulv skal medregnes til serveringsarealet</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Arbejdstilsynet besøgte den 20. november 2008 Café YY.</div>\r\n        </p>\r\n        <p class=\"Tekst2\">\r\n          <div>Arbejdstilsynet konstaterede, at der blev røget indendørs. Der blev røget ved bardisk og ved borde på serveringsstedet.</div>\r\n        </p>\r\n        <p class=\"Tekst2\">\r\n          <div>Arbejdstilsynet vurderede, at serveringsstedet var over 40 m<span class=\"Superscript\">2</span> og afgav et strakspåbud til YY om at der ikke måtte ryges indendørs.</div>\r\n        </p>\r\n        <p class=\"Tekst2\">\r\n          <div>YY fandt ikke at området omkring billardbordet og dansegulvet skulle medregnes til serveringsarealet.</div>\r\n        </p>\r\n        <p class=\"Tekst2\">\r\n          <div>Arbejdsmiljøklagenævnet tiltrådte Arbejdstilsynets afgørelse.</div>\r\n        </p>\r\n        <p class=\"Tekst2\">\r\n          <div>Nævnet fandt, at der måtte lægges vægt på, at Arbejdstilsynet under tilsynsbesøget konstaterede, at der blev røget indendørs, og at der var tale om et værtshus med et samlet serveringsareal på over 40 m<span class=\"Superscript\">2</span>, idet området omkring billardbordet/dansegulvet måtte anses for en del af serveringsarealet.</div>\r\n        </p>\r\n        <p class=\"Tekst2\">\r\n          <div>Nævnet fandt, at der måtte lægges vægt på, at området omkring billardbordet/dansegulvet var et område, hvor gæsterne opholdt sig med deres drikkevarer og derfor måtte betragtes som en del af serveringsarealet.</div>\r\n        </p>\r\n      </div>\r\n      <p class=\"TekstV\">Arbejdsmiljøklagenævnet har på møde den 26. maj 2009 behandlet XX´s klage over Arbejdstilsynets afgørelse af 21. november 2008 over påbud om at YY straks skal sikre at der ikke ryges indendørs.</p>\r\n      <p class=\"TekstV\">Nævnet traf følgende</p>\r\n      <p class=\"TekstV\" style=\"text-align: Center;\"><span class=\"Bold\">A F G Ø R E L S E</span></p>\r\n      <p class=\"TekstV\">Arbejdsmiljøklagenævnet er enig med Arbejdstilsynet i, at YY straks skal sikre at der ikke ryges indendørs.</p>\r\n      <p class=\"TekstV\">Arbejdsmiljøklagenævnet fastholder således Arbejdstilsynets afgørelse af 21. november 2008.</p>\r\n      <p class=\"TekstV\" style=\"text-align: Center;\"><span class=\"Italic\">B E G R U N D E L S E</span></p>\r\n      <p class=\"TekstV\">Arbejdsmiljøklagenævnet har ved afgørelsen lagt til grund, at Arbejdstilsynet ved et tilsynsbesøg 20. november 2008 på YY konstaterede, at der blev røget indendørs. Der blev røget ved bardisk og ved borde på serveringsstedet. Under besøget blev der talt telefonisk med ejeren, ….., der oplyste at virksomheden havde udarbejdet en arealoversigt over serveringsstedet, hvor det fremgik at selve serveringsarealet ikke oversteg 40 m<span class=\"Superscript\">2</span>, jfr. rygelovens bestemmelser. Arealoversigten blev udleveret til Arbejdstilsynet.</p>\r\n      <p class=\"TekstV\">Arbejdsmiljøklagenævnet har videre lagt til grund, at der på sagen forefindes to arealoversigter over cafeen. I følge den ene oversigt har virksomheden fraregnet dansegulvet, således at serveringsarealet alene angives til at være på 39,38 m<span class=\"Superscript\">2</span>. På den anden oversigt har virksomheden ved beregningen fraregnet området omkring billardbordet, således at serveringsarealet bliver på 38,40 m<span class=\"Superscript\">2</span>. Både billardbordet og dansegulvet er i det lokale hvor baren er placeret.</p>\r\n      <p class=\"TekstV\">Hovedreglen efter loven er, at det ikke er tilladt at ryge indendørs i lokaliteter m.v., der er omfattet af loven. Det følger af lovens § 4.</p>\r\n      <p class=\"TekstV\">Loven omfatter bl.a. arbejdspladser og serveringssteder, jf. lovens § 2, stk. 1, nr. 1 og nr. 6.</p>\r\n      <p class=\"TekstV\">Til hovedreglen findes undtagelser både i § 6, stk. 2 og stk. 3 samt 21, stk. 3 og § 22, stk. 1.</p>\r\n      <p class=\"TekstV\">Ifølge lovens § 21, stk. 1 er det ikke tilladt at ryge indendørs på serveringssteder, jf. § 4.</p>\r\n      <p class=\"TekstV\">Ifølge lovens § 22, stk. 1 kan det besluttes, at rygning er tilladt indendørs på små værtshuse og udskænkningssteder, 1) der har alkoholbevilling, 2) hvor der ikke serveres egentlig mad, 3) hvor serveringsarealet er under 40 m<span class=\"Superscript\">2</span>, og 4) hvor der er borde og stole på serveringsarealet.</p>\r\n      <p class=\"TekstV\">Arbejdsmiljøklagenævnet finder, at der må lægges vægt på, at Arbejdstilsynet under tilsynsbesøget konstaterede, at der blev røget indendørs, og at der er tale om et værtshus med et samlet serveringsareal på over 40 m<span class=\"Superscript\">2</span>, idet området omkring billardbordet/dansegulvet må anses for en del af serveringsarealet.</p>\r\n      <p class=\"TekstV\">Nævnet finder, at der må lægges vægt på, at området omkring billardbordet/dansegulvet er et område, hvor gæsterne opholder sig med deres drikkevarer og derfor må betragtes som en del af serveringsarealet.</p>\r\n      <p class=\"TekstV\">XX har i klagen henvist til, at Arbejdstilsynet allerede den 28. april 2008 havde aflagt besøg på virksomheden og at tilsynet ved den lejlighed ikke havde konstateret forhold, der gav anledning til at foretage sig yderligere. XX finder ikke, at der er grundlag for at afgive strakspåbuddet efter det nye besøg den 20. november 2008, allerede fordi virksomheden drives på nøjagtigt samme grundlag og i samme form i dag som ved besøget i april, hvor driftsformen blev godkendt. XXfinder derfor, at besøgsrapporten fra april 2008 er udtryk for en begunstigende forvaltningsakt, som Arbejdstilsynet ikke kan tilbagekalde.</p>\r\n      <p class=\"TekstV\">Klagenævnet skal hertil bemærke, at det forhold, at Arbejdstilsynet på besøgsrapporten af 28. april 2008 har afkrydset, at Arbejdstilsynet ikke har konstateret forhold, der giver anledning til at foretage sig yderligere, ikke betyder at Arbejdstilsynet har godkendt at der må ryges i cafeen.</p>\r\n      <p class=\"TekstV\">Klagenævnet har herved lagt vægt på, at besøgsrapporten ikke konkret indeholder oplysning om, at Arbejdstilsynet ved dette besøg havde konstateret, at der blev røget i cafeen.</p>\r\n      <p class=\"TekstV\">Klagenævnet har videre lagt vægt på, at Arbejdstilsynet har oplyst, at formålet med besøget den 28. april 2008 primært var opfølgning på reaktioner fra et tidligere besøg, hvor besøget havde et andet sigte.</p>\r\n      <p class=\"TekstV\" style=\"text-align: Center;\">R E G L E R</p>\r\n      <p class=\"TekstV\">Arbejdsmiljøklagenævnet henviser til:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 2, stk. 1, nr. 6, § 4, § 6, § 21, stk. 1 og § 22, stk. 1 i lov nr. 512 af 6. juni 2007 om røgfri miljøer, og</p>\r\n        <p class=\"Liste1\"><span class=\"Liste1Nr\" id=\"\">–</span> § 79 a, stk. 1 i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 512 af 6. juni 2007 om røgfri miljøer.</p>\r\n      </p>\r\n      <p class=\"TekstV\" style=\"text-align: Center;\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som klagenævnet har modtaget fra Arbejdstilsynet.</p>\r\n      <p class=\"TekstV\" style=\"text-align: Center;\">På klagenævnets vegne</p>\r\n      <p class=\"TekstV\" style=\"text-align: Center;\">………………………</p>\r\n      <p class=\"TekstV\">Kopi til</p>\r\n      <p class=\"TekstV\">……..</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\"><span class=\"Bold\">Regler</span></p>\r\n      <p class=\"TekstV\"><span class=\"Bold\">Lov nr. 512 af 6. juni 2007 om røgfri miljøer</span></p>\r\n      <p class=\"TekstV\" style=\"text-align: Center;\"><span class=\"Bold\">Kapitel 1</span></p>\r\n      <p class=\"TekstV\" style=\"text-align: Center;\"><span class=\"Bold\">Lovens formål, anvendelsesområde m.v.</span></p>\r\n      <p class=\"TekstV\"><span class=\"Bold\">§ 2.</span> <span class=\"Bold\">Loven finder anvendelse på</span></p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> arbejdspladser, herunder offshoreanlæg,</p>\r\n        <p class=\"Liste1\"><span class=\"Liste1Nr\" id=\"\">2)</span> …</p>\r\n        <p class=\"Liste1\"><span class=\"Liste1Nr\" id=\"\">3)</span> …</p>\r\n        <p class=\"Liste1\"><span class=\"Liste1Nr\" id=\"\">4)</span> …</p>\r\n        <p class=\"Liste1\"><span class=\"Liste1Nr\" id=\"\">5)</span> …</p>\r\n        <p class=\"Liste1\"><span class=\"Liste1Nr\" id=\"\">6)</span> serveringssteder.</p>\r\n      </p>\r\n      <p class=\"TekstV\"><span class=\"Italic\">Stk. 2</span>. …</p>\r\n      <p class=\"TekstV\" style=\"text-align: Center;\"><span class=\"Bold\">Kapitel 2</span></p>\r\n      <p class=\"TekstV\" style=\"text-align: Center;\"><span class=\"Bold\">Generelle bestemmelser</span></p>\r\n      <p class=\"TekstV\"><span class=\"Bold\">§ 4.</span> I lokaliteter m.v., der er omfattet af loven, er det ikke tilladt at ryge indendørs, medmindre andet fremgår af lovens øvrige bestemmelser.</p>\r\n      <p class=\"TekstV\">…</p>\r\n      <p class=\"TekstV\" style=\"text-align: Center;\"><span class=\"Bold\">Kapitel 3</span></p>\r\n      <p class=\"TekstV\" style=\"text-align: Center;\"><span class=\"Bold\">Arbejdspladser, institutioner, skoler m.v.</span></p>\r\n      <p class=\"TekstV\" style=\"text-align: Center;\"><span class=\"Bold\">Indendørs arbejdspladser</span></p>\r\n      <p class=\"TekstV\"><span class=\"Bold\">§ 6.</span> Det er ikke tilladt at ryge indendørs på arbejdspladser, jf. § 4.</p>\r\n      <p class=\"TekstV\"><span class=\"Italic\">Stk. 2</span>. Det kan besluttes, at det er tilladt at ryge i arbejdslokaliteter, der alene tjener som arbejdsplads for én person ad gangen.</p>\r\n      <p class=\"TekstV\"><span class=\"Italic\">Stk. 3</span>. Det kan besluttes at indrette rygerum og rygekabiner, hvor rygning kan finde sted.</p>\r\n      <p class=\"TekstV\">…</p>\r\n      <p class=\"TekstV\" style=\"text-align: Center;\"><span class=\"Bold\">Kapitel 5</span></p>\r\n      <p class=\"TekstV\" style=\"text-align: Center;\"><span class=\"Bold\">Serveringssteder</span></p>\r\n      <p class=\"TekstV\"><span class=\"Bold\">§ 21.</span> Det er ikke tilladt at ryge indendørs på serveringssteder, jf. § 4.</p>\r\n      <p class=\"TekstV\"><span class=\"Italic\">Stk. 2</span>. Ved et serveringssted forstås en lokalitet med servering af mad eller drikkevarer til indtagelse på eller ved salgsstedet.</p>\r\n      <p class=\"TekstV\"><span class=\"Italic\">Stk. 3</span>. Det kan besluttes at indrette rygerum og rygekabiner, hvor rygning kan finde sted.</p>\r\n      <p class=\"TekstV\"><span class=\"Italic\">Stk. 4</span>. Der må ikke serveres eller medbringes mad eller drikkevarer i rygerum eller rygekabiner på serveringssteder. Det enkelte serveringssted kan dog tillade, at gæsterne selv medbringer drikkevarer i rygerum og rygekabiner.</p>\r\n      <p class=\"TekstV\"><span class=\"Bold\">§ 22.</span> Det kan besluttes, at rygning er tilladt indendørs på små værtshuse og udskænkningssteder,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> der har alkoholbevilling,</p>\r\n        <p class=\"Liste1\"><span class=\"Liste1Nr\" id=\"\">2)</span> hvor der ikke serveres egentlig mad,</p>\r\n        <p class=\"Liste1\"><span class=\"Liste1Nr\" id=\"\">3)</span> hvor serveringsarealet er under 40 m<span class=\"Superscript\">2</span>, og</p>\r\n        <p class=\"Liste1\"><span class=\"Liste1Nr\" id=\"\">4)</span> hvor der er borde og stole på serveringsarealet.</p>\r\n      </p>\r\n      <p class=\"TekstV\"><span class=\"Italic\">Stk. 2</span>. Små værtshuse og udskænkningssteder, der befinder sig under samme tag som et andet serveringssted, er omfattet af stk. 1, hvis der er selvstændig indgang til værtshuset fra gaden, og hvis det for publikum fremstår som et selvstændigt værtshus.</p>\r\n      <p class=\"TekstV\">…</p>\r\n      <p class=\"TekstV\" style=\"text-align: Center;\"><span class=\"Bold\">Kapitel 6</span></p>\r\n      <p class=\"TekstV\" style=\"text-align: Center;\"><span class=\"Bold\">Tilsynsbestemmelser</span></p>\r\n      <p class=\"TekstV\"><span class=\"Bold\">§ 23.</span> Arbejdsgiveren, indehaveren, restauratøren, bestyreren og forpagteren skal sørge for, at rygning kun sker i overensstemmelse med reglerne i denne lov.</p>\r\n      <p class=\"TekstV\"><span class=\"Bold\">§ 24.</span> Tilsynet med overholdelsen af denne lov og de regler, der udstedes i medfør af denne lov, varetages af Arbejdstilsynet, jf. § 79 a i lov om arbejdsmiljø, Søfartsstyrelsen, jf. § 20 a i lov om sikkerhed til søs, og transport- og energiministeren, jf. § 150 f i lov om luftfart og § 66 a i offshoresikkerhedsloven.</p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 512 af 6. juni 2007 om røgfri miljøer</span></p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 79 a.</span> Arbejdstilsynet fører som led i tilsynsvirksomheden efter denne lov tilsyn med overholdelsen af lovgivningen om røgfri miljøer. Arbejdstilsynet kan, eventuelt på nærmere angivne vilkår, påbyde, at forhold, der strider mod lovgivningen om røgfri miljøer, bringes i orden straks eller inden en nærmere angivet frist.</p>\r\n      <p class=\"TekstV\"><span class=\"Italic\">Stk. 2</span>. § 76 og de regler, der er udstedt i medfør heraf, finder tilsvarende anvendelse.</p>\r\n      <p class=\"TekstV\"><span class=\"Italic\">Stk. 3</span>. Beskæftigelsesministeren kan efter forhandling med indenrigs- og sundhedsministeren fastsætte nærmere regler om udøvelsen af tilsynet.</p>\r\n      <p class=\"TekstV\"><span class=\"Italic\">Stk. 4</span>. Klage over afgørelser, der træffes af Arbejdstilsynet efter stk. 1, kan indbringes for Arbejdsmiljøklagenævnet. § 81, stk. 1-5, finder tilsvarende anvendelse.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/11/2009"
        },
        {
            "displayName": "Accession",
            "displayValue": "W20090988625"
        },
        {
            "displayName": "Entydig dokumentidentifikation",
            "displayValue": "BE003792"
        },
        {
            "displayName": "Dato for indlæggelse",
            "displayValue": "12/11/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9886"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "29/05/2009"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j.nr. 5900044-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}