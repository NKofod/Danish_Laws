{
    "id": 202737,
    "title": "Rigsadvokatmeddelelsen, afsnittet: Færdsel – forsøgsordning med kørekort til 17-årige",
    "documentTypeId": "140",
    "isSagsforlobPeriodValid": true,
    "shortName": "CIR1H nr 10591 af 01/01/2017",
    "documentHtml": "<div class=\"bjelke\">Den fulde tekst</div><p class=\"Titel2\">Rigsadvokatmeddelelsen, afsnittet: Færdsel – forsøgsordning med kørekort til 17-årige</p>\r\n<p>\r\n   <span class=\"Bold\">1. januar 2017</span>\r\n</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">1.</span> <span class=\"Bold\">Overblik og tjekliste</span></p>\r\n<p class=\"Liste1\">\r\n   <span class=\"Liste1Nr\">•</span> Fra den 1. januar 2017 er det som led i en forsøgsordning muligt for 17-årige at erhverve kørekort til kategori B (almindelig bil). Efter ordningen må den 17-årige – indtil vedkommende fylder 18 år – kun køre bil under ledsagelse af en erfaren bilist (ledsageren).</p>\r\n<p class=\"Liste1\">\r\n   <span class=\"Liste1Nr\">•</span> Efter forsøgsordningen stilles en række krav til både den 17-årige fører og til ledsageren. Kravene er beskrevet nærmere nedenfor i <span class=\"Underline\">pkt. 4.3.</span> og <span class=\"Underline\">pkt. 4.4.</span></p>\r\n<p class=\"Liste1\">\r\n   <span class=\"Liste1Nr\">•</span> Hvis den 17-årige eller ledsageren overtræder betingelserne for forsøgsordningen, straffes overtrædelsen med bøde. Der er ikke knyttet gentagelsesvirkning eller anden retsvirkning, herunder f.eks. frakendelse af førerretten, til en sådan overtrædelse, jf. nærmere <span class=\"Underline\">pkt. 5.2.</span> og <span class=\"Underline\">pkt. 5.3.</span></p>\r\n<p class=\"Liste1\">\r\n   <span class=\"Liste1Nr\">•</span> Det er den 17-årige fører, der har ansvaret for kørslen. Se nærmere under <span class=\"Underline\">pkt. 5.1.</span></p>\r\n<p class=\"Liste1\">\r\n   <span class=\"Liste1Nr\">•</span> Færdselslovens almindelige sanktionsbestemmelser for førere af motorkøretøjer finder i øvrigt på helt sædvanlig vis anvendelse for 17-årige, der har erhvervet kørekort efter forsøgsordningen.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">2.</span> <span class=\"Bold\">Politiets efterforskning og sagsbehandling</span></p>\r\n<p>Politiet kan standse et køretøj og undersøge det for fejl og mangler samt kontrollere, at føreren opfylder betingelserne for lovligt at kunne føre køretøjet, jf. færdselslovens § 77, stk. 1, 1. pkt.</p>\r\n<p>\r\n</p>\r\n<p>Forsøgsordningen med kørekort til 17-årige indebærer, at en 17-årig skal ledsages af en person, som opfylder en række betingelser, jf. nærmere nedenfor i <span class=\"Underline\">pkt. 4.4.</span> Politiet vil kunne standse køretøjet med henblik på at kontrollere, at ledsageren opfylder betingelserne for ledsagelse, jf. § 12 i bekendtgørelse om forsøgsordning med udstedelse af kørekort til 17-årige.</p>\r\n<p>\r\n</p>\r\n<p>Ledsageren skal på alle tidspunkter være i stand til at føre køretøjet i overensstemmelse med færdselslovens almindelige regler, herunder §§ 53 og 54. Bestemmelserne i færdselslovens § 55, stk. 1 og 2, og bestemmelser fastsat i medfør af § 55, stk. 4, 1. pkt., om udåndings-, spyt- og blodprøve mv. finder på den baggrund tilsvarende anvendelse for ledsageren, jf. bekendtgørelse om forsøgsordning med udstedelse af kørekort til 17-årige § 11, stk. 1.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">3.</span> <span class=\"Bold\">Forberedelse</span></p>\r\n<p>Anklagemyndigheden skal i forbindelse med tiltalerejsning være opmærksom på, at det ved kørsel omfattet af forsøgsordningen er den 17-årige, der har ansvaret for kørslen (lov nr. 659 af 8. juni 2016 om ændring af færdselsloven (Forsøgsordning med kørekort til 17-årige betinget af ledsaget kørsel frem til det 18. år m.v.) – <span class=\"Underline\">L 161 af 30. marts 2016).</span></p>\r\n<p>\r\n</p>\r\n<p>Ledsageren har ikke ansvaret for den 17-åriges kørsel, og forsøgsordningen med kørekort til 17-årige medfører ikke ændringer i, hvornår ledsageren – på samme måde som andre passagerer – kan anses for at blive selvstændig fører af køretøjet som følge af sin direkte indgriben i kørslen.</p>\r\n<p>\r\n</p>\r\n<p>Forsøgsordningen indebærer heller ikke ændring i forhold til betingelserne for eventuelt at pålægge ledsageren et medvirkensansvar efter straffelovens § 23 for den 17-åriges færdselsforseelser i øvrigt.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">4.</span> <span class=\"Bold\">Jura</span></p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">4.1.</span> <span class=\"Bold Italic\">Indførelse af forsøgsordning med kørekort til 17-årige</span></p>\r\n<p>Med lov nr. 659 af 8. juni 2016 om ændring af færdselsloven (Forsøgsordning med kørekort til 17-årige betinget af ledsaget kørsel frem til det 18. år m.v.) er der i færdselsloven indsat en bemyndigelsesbestemmelse, som giver transport- og bygningsministeren hjemmel til at etablere en forsøgsordning, hvorefter 17-årige får mulighed for at erhverve kørekort i kategori B (almindelig bil), forudsat at den 17-årige indtil det 18. år kun kører bil under ledsagelse af en erfaren bilist (lov nr. 659 af 8. juni 2016 om ændring af færdselsloven (Forsøgsordning med kørekort til 17-årige betinget af ledsaget kørsel frem til det 18. år m.v.) – <span class=\"Underline\">L 161 af 30. marts 2016).</span></p>\r\n<p>\r\n</p>\r\n<p>Den 17-årige erhverver kørekortet på sædvanlig vis, og køreuddannelsen adskiller sig ikke fra den uddannelse, der gennemføres, når der – uden for forsøgsordningen – erhverves kørekort som 18-årig eller senere.</p>\r\n<p>\r\n</p>\r\n<p>Forsøgsordningen indebærer, at tilsidesættelse af de betingelser, der gælder for ordningen, straffes med bøde, uanset om det er den 17-årige fører og/eller ledsageren, der er ansvarlig for tilsidesættelsen. Bøden har ikke gentagelsesvirkning og udløser heller ikke andre retsvirkninger, herunder frakendelse af førerretten eller konfiskation.</p>\r\n<p>\r\n</p>\r\n<p>Hvis den 17-årige fører eller ledsageren i øvrigt begår færdselsforseelser under eller i forbindelse med kørslen, bedømmes disse efter færdselslovens almindelige regler, herunder i relation til gentagelsesvirkning, frakendelse mv.</p>\r\n<p>\r\n</p>\r\n<p>Indholdet af forsøgsordningen er nærmere udmøntet i bekendtgørelse nr. 1594 af 15. december 2016 om forsøgsordning med udstedelse af kørekort til 17-årige.</p>\r\n<p>\r\n</p>\r\n<p>Forsøgsordningen træder i kraft den 1. januar 2017 og gælder indtil videre i 3 år.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">4.2.</span> <span class=\"Bold Italic\">Kørekortet</span></p>\r\n<p>Den 17-åriges erhvervelse af kørekort sker efter de samme regler i færdselsloven og kørekortbekendtgørelsen, som gælder for personer, der er fyldt 18 år, jf. bekendtgørelse om forsøgsordning med udstedelse af kørekort til 17-årige § 4.</p>\r\n<p>\r\n</p>\r\n<p>Førerret erhvervet under forsøgsordningen er begrænset til Danmark, jf. bekendtgørelsens § 1, stk. 2.</p>\r\n<p>\r\n</p>\r\n<p class=\"BilagtekstListe\">Kørekort omfattet af forsøgsordningen giver den 17-årige ret til – under nærmere angivne betingelser – at føre:</p>\r\n<p class=\"Liste1\">\r\n   <span class=\"Liste1Nr\">•</span> lille knallert</p>\r\n<p class=\"Liste1\">\r\n   <span class=\"Liste1Nr\">•</span> almindelig bil</p>\r\n<p class=\"Liste1\">\r\n   <span class=\"Liste1Nr\">•</span> personbil indrettet til befordring af højst otte personer foruden føreren og en tilladt totalvægt på ikke over 3.500 kg</p>\r\n<p class=\"Liste1\">\r\n   <span class=\"Liste1Nr\">•</span> varebil med en tilladt totalvægt på ikke over 3.500 kg</p>\r\n<p class=\"Liste1\">\r\n   <span class=\"Liste1Nr\">•</span> vogntog bestående af person- eller varebil og et påhængskøretøj med en tilladt totalvægt på ikke over 750 kg</p>\r\n<p class=\"Liste1\">\r\n   <span class=\"Liste1Nr\">•</span> vogntog bestående af en person- eller varebil og et påhængskøretøj med en tilladt totalvægt på over 750 kg</p>\r\n<p class=\"Liste1\">\r\n   <span class=\"Liste1Nr\">•</span> traktor/motorredskab</p>\r\n<p>\r\n</p>\r\n<p>Kørsel på lille knallert og kørsel med traktor/motorredskab må som de eneste kørsler foregå uden ledsager, jf. bekendtgørelsens § 6, stk. 2.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">4.3.</span> <span class=\"Bold Italic\">Krav til den 17-årige fører efter forsøgsordningen</span></p>\r\n<p>En 17-årig, der har erhvervet kørekort efter forsøgsordningen, må kun køre bil med en ledsager, der opfylder betingelserne til ledsagere. Den 17-årige fører har pligt til – inden kørslen påbegyndes – at oplyse ledsageren om, at vedkommende fungerer som ledsager. Den 17-årige har endvidere pligt til at oplyse ledsageren om de betingelser, der stilles til ledsagere, jf. bekendtgørelse om forsøgsordning med udstedelse af kørekort til 17-årige § 7.</p>\r\n<p>\r\n</p>\r\n<p>Hvis den 17-årige fører overtræder disse forpligtelser, straffes vedkommende med bøde, jf. § 14, stk. 1, i bekendtgørelse om forsøgsordning med udstedelse af kørekort til 17-årige.</p>\r\n<p>\r\n</p>\r\n<p>Den 17-årige fører straffes også med bøde, hvis vedkommende har kendskab til, at ledsageren ikke opfylder betingelserne for ledsagelse, jf. § 14, stk. 2, i bekendtgørelsen. Den 17-årige førers strafansvar i disse situationer kræver dermed direkte forsæt.</p>\r\n<p>\r\n</p>\r\n<p>Se nedenfor under <span class=\"Underline\">pkt. 5.1.</span> om bødepåstande for den 17-årige førers overtrædelse af bekendtgørelsen.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">4.4.</span> <span class=\"Bold Italic\">Krav til ledsageren efter forsøgsordningen</span></p>\r\n<p>Efter forsøgsordningen kan alle, der lever op til en række minimumskrav, ledsage den 17-årige under dennes kørsel. Ledsageren skal ikke godkendes eller registreres som ledsager, og politiet skal i forbindelse med kontrol blot kunne fastslå, om ledsageren lever op til de fastsatte krav.</p>\r\n<p>\r\n</p>\r\n<p class=\"BilagtekstListe\">Minimumskravene, der fremgår af §§ 8-11 i bekendtgørelse om forsøgsordning med udstedelse af kørekort til 17-årige er følgende:</p>\r\n<p class=\"Liste1\">\r\n   <span class=\"Liste1Nr\">•</span> ledsageren skal mindst være 30 år, jf. § 8, stk. 1, nr. 1,</p>\r\n<p class=\"Liste1\">\r\n   <span class=\"Liste1Nr\">•</span> ledsageren skal have haft førerret (til almindelig bil) de seneste 10 år på baggrund af kørekort udstedt i Danmark, jf. § 8, stk. 1, nr. 2,</p>\r\n<p class=\"Liste1\">\r\n   <span class=\"Liste1Nr\">•</span> ledsageren skal være i besiddelse af gyldigt kørekort til almindelig bil, der er udstedt i Danmark, jf.  8, stk. 1, nr. 3,</p>\r\n<p class=\"Liste1\">\r\n   <span class=\"Liste1Nr\">•</span> ledsageren må ikke have været frakendt førerretten betinget eller ubetinget i de seneste 10 år, regnet fra udløbet af frakendelsen ved ubetinget frakendelse af førerretten og fra endelige dom eller vedtagelse ved betinget frakendelse af førerretten, jf. § 8, stk. 1, nr. 4 og stk. 2,</p>\r\n<p class=\"Liste1\">\r\n   <span class=\"Liste1Nr\">•</span> ledsageren skal sidde på forreste passagersæde under kørslen, jf. § 9, stk. 1,</p>\r\n<p class=\"Liste1\">\r\n   <span class=\"Liste1Nr\">•</span> ledsageren skal under kørslen have sit kørekort hos sig og skal på forlangende vise det til politiet, jf. § 9, stk. 2,</p>\r\n<p class=\"Liste1\">\r\n   <span class=\"Liste1Nr\">•</span> ledsageren skal på alle tidspunkter under den 17-årige førers kørsel være opmærksom på omkringværende trafikale forhold og bistå den 17-årige fører med råd og vejledning, jf. § 10, og</p>\r\n<p class=\"Liste1\">\r\n   <span class=\"Liste1Nr\">•</span> ledsageren skal på alle tidspunkter være i stand til at føre køretøjet i overensstemmelse med færdselslovens almindelige regler, herunder færdselslovens §§ 53 og 54, jf. bekendtgørelsens § 11, stk. 1.</p>\r\n<p>\r\n</p>\r\n<p>Det følger af bekendtgørelsens § 14, stk. 1, at ledsagerens overtrædelse af §§ 8-9 og § 11 straffes med bøde.</p>\r\n<p>\r\n</p>\r\n<p>Se nedenfor under <span class=\"Underline\">pkt. 5.2.</span> om bødepåstande ved ledsagerens overtrædelse af bekendtgørelsen.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">5.</span> <span class=\"Bold\">Straf og andre retsfølger</span></p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">5.1.</span> <span class=\"Bold Italic\">Sanktionspåstande ved en 17-årig førers overtrædelse af reglerne for forsøgsordningen</span></p>\r\n<p class=\"BilagtekstListe\">Den 17-årige fører straffes med bøde, hvis vedkommende:</p>\r\n<p class=\"Liste1\">\r\n   <span class=\"Liste1Nr\">•</span> kører uden ledsager, eller</p>\r\n<p class=\"Liste1\">\r\n   <span class=\"Liste1Nr\">•</span> undlader at orientere ledsageren om, at vedkommende fungerer som ledsager, herunder hvilke betingelser der gælder for ledsagelse.</p>\r\n<p>\r\n</p>\r\n<p>Det er forudsat i forarbejderne til forsøgsordningen (lov nr. 659 af 8. juni 2016 om ændring af færdselsloven (Forsøgsordning med kørekort til 17-årige betinget af ledsaget kørsel frem til det 18. år m.v.) <span class=\"Underline\">– L 161 af 30. marts 2016)</span> at en 17-årig, som kører uden ledsager, skal idømmes en bøde udmålt efter samme principper som ved udmåling af bøder til 17-årige, der kører uden at have erhvervet kørekort. Det er også forudsat, at bøden ikke bør nedsættes yderligere.</p>\r\n<p>\r\n</p>\r\n<p>Anklagemyndigheden skal derfor som udgangspunkt i sager, hvor en 17-årig, som har erhvervet kørekort efter forsøgsordningen, kører uden ledsager, nedlægge påstand om en bøde på 3.000 kr., svarende til den bøde, der udmåles til en 17-årig, der ikke er omfattet af forsøgsordningen, men som har gennemført et ikke uvæsentligt antal køretimer. Der henvises i den forbindelse til Rigsadvokatmeddelelsen afsnittet om <span class=\"Underline\">Færdsel - Kørsel uden kørekort (fl § 56)</span>.</p>\r\n<p>\r\n</p>\r\n<p>Det er Rigsadvokatens opfattelse, at anklagemyndigheden tilsvarende skal nedlægge påstand om en bøde på 3.000 kr., hvis den 17-årige fører ikke orienterer ledsageren om, at vedkommende fungerer som ledsager, og hvilke betingelser der gælder for ledsagelse.</p>\r\n<p>\r\n</p>\r\n<p>Hvis ledsageren overtræder §§ 8-9 eller § 11 om betingelserne for ledsagelse, jf. ovenfor under <span class=\"Underline\">pkt. 4.4.</span>, straffes den 17-årige også herfor, hvis der kan føres bevis for, at den 17-årige har kendskab til de forhold, der begrunder overtrædelsen, dvs. hvis der foreligger direkte forsæt hos den 17-årige, jf. bekendtgørelsens § 14, stk. 2.</p>\r\n<p>\r\n</p>\r\n<p>I tilfælde, hvor der er grundlag for at pålægge den 17-årige et sådant strafansvar, forudsættes det i forarbejderne, at bøden til den 17-årige udmåles efter et gradueret bødesystem under hensyn til karakteren af den betingelse, som ledsageren har tilsidesat.</p>\r\n<p>\r\n</p>\r\n<p>Hvis ledsageren ikke opfylder en <span class=\"Italic\">formel betingelse</span> for ordningen, f.eks. hvis ledsageren har undladt at medbringe et gyldigt kørekort under kørslen, straffes den 17-årige som udgangspunkt med en bøde på 1.000 kr. svarende til bødetaksten for en tilsvarende formel overtrædelse begået af en fører over 18 år. Det forudsættes i forarbejderne, at anklagemyndigheden i forbindelse med en straffesag for denne type overtrædelse søger bøden nedsat til det halve beløb i overensstemmelse med de almindelige retningslinjer om sanktionspåstande i færdselssager vedrørende personer mellem 15 og 18 år. I disse situationer skal anklagemyndigheden derfor som udgangspunkt nedlægge påstand om en bøde på 500 kr.</p>\r\n<p>\r\n</p>\r\n<p>Opfylder ledsageren ikke de <span class=\"Italic\">materielle betingelser</span> for ordningen – f.eks. hvis ledsageren er spirituspåvirket i et omfang, der overskrider grænsen for lovlig kørsel i medfør af færdselslovens § 53<span class=\"Underline\"> – </span>forudsættes det i forarbejderne til forsøgsordningen, at den 17-årige straffes med en bøde på 3.000 kr. svarende til bøden til en 17-årig, som kører uden ledsager. Det forudsættes også, at der ikke skal ske yderligere nedsættelse af bøden.</p>\r\n<p>\r\n</p>\r\n<p>Bortset fra ovennævnte eksempler omtaler forarbejderne til forsøgsordningen ikke, hvilke betingelser for ledsagelse der skal betragtes som henholdsvis formelle og materielle betingelser. Henset til indholdet af betingelserne er det imidlertid Rigsadvokatens opfattelse, at alle øvrige strafbelagte betingelser for ledsagelse må betragtes som materielle betingelser. Anklagemyndigheden skal derfor også ved overtrædelse af disse øvrige betingelser for ledsagelse som udgangspunkt nedlægge påstand om en bøde på 3.000 kr. til den 17-årige fører.</p>\r\n<p>\r\n</p>\r\n<p>For alle overtrædelser af bekendtgørelsen om forsøgsordning med kørekort til 17-årige gælder, at bøden ikke tillægges gentagelsesvirkning og heller ikke udløser andre retsvirkninger, herunder frakendelse af førerretten eller konfiskation.</p>\r\n<p>\r\n</p>\r\n<p>Ved flere overtrædelser af bekendtgørelsen til samtidig pådømmelse vil færdselslovens § 118 a, stk. 2 og 4, om absolut kumulation finde anvendelse, jf. bekendtgørelsens § 3.</p>\r\n<p>\r\n</p>\r\n<p>Hvis den 17-årige under eller i forbindelse med kørslen begår færdselsforseelser, som ikke vedrører betingelserne for forsøgsordningen om kørekort til 17-årige, bedømmes disse efter færdselslovens almindelige regler, herunder i relation til gentagelsesvirkning, frakendelse mv.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">5.2.</span> <span class=\"Bold Italic\">Sanktionspåstande ved ledsagerens overtrædelse af betingelser efter forsøgsordningen</span></p>\r\n<p>Ledsagerens ansvar efter forsøgsordningen indebærer, at ledsageren ifalder selvstændigt ansvar, hvis vedkommende ikke opfylder kravene i bekendtgørelsens §§ 8-9 og § 11, jf. ovenfor under <span class=\"Underline\">pkt. 4.4.</span></p>\r\n<p>\r\n</p>\r\n<p>Det følger af forarbejderne til forsøgsordningen, at et strafansvar for ledsageren forudsætter, at vedkommende er vidende om – og har indvilliget i – at være ledsager. Det påhviler den 17-årige fører at sikre dette (lov nr. 659 af 8. juni 2016 om ændring af færdselsloven (Forsøgsordning med kørekort til 17-årige betinget af ledsaget kørsel frem til det 18. år m.v.) – <span class=\"Underline\">L 161 af 30. marts 2016</span>).</p>\r\n<p>\r\n</p>\r\n<p>Ledsagerens tilsidesættelse af betingelserne for at være ledsager i forsøgsordningens forstand straffes med bøde.</p>\r\n<p>\r\n</p>\r\n<p>Det er forudsat i bemærkningerne til lovforslaget om forsøgsordningen, at ledsagerens overtrædelse af en <span class=\"Italic\">formel betingelse</span> for ordningen – f.eks. ved ikke at medbringe sit kørekort under kørslen – straffes med en bøde på 1.000 kr. Anklagemyndigheden skal derfor nedlægge påstand om en bøde på 1.000 kr. til ledsageren, hvis denne overtræder betingelsen i bekendtgørelsens § 8, stk. 1, nr. 3.</p>\r\n<p>\r\n</p>\r\n<p>Hvis ledsageren ikke opfylder en <span class=\"Italic\">materiel betingelse</span> for ordningen – f.eks. ved at være spirituspåvirket i et omfang, der overskrider grænsen for lovlig kørsel i medfør af færdselslovens § 53 – er det i forarbejderne forudsat, at bødepåstanden er 3.500 kr. (lov nr. 659 af 8. juni 2016 om ændring af færdselsloven (Forsøgsordning med kørekort til 17-årige betinget af ledsaget kørsel frem til det 18. år m.v.) – <span class=\"Underline\">L 161 af 30. marts 2016</span>).</p>\r\n<p>\r\n</p>\r\n<p>Bortset fra ovennævnte eksempler omtaler forarbejderne til forsøgsordningen ikke, hvilke betingelser for ledsagelse der skal betragtes som henholdsvis formelle og materielle betingelser. Henset til indholdet af betingelserne er det imidlertid Rigsadvokatens opfattelse, at alle øvrige strafbelagte betingelser for ledsagelse må betragtes som materielle betingelser. Anklagemyndigheden skal derfor også ved overtrædelse af disse øvrige betingelser for ledsagelse som udgangspunkt nedlægge påstand om en bøde på 3.500 kr. til ledsageren.</p>\r\n<p>\r\n</p>\r\n<p>Der er ikke knyttet gentagelsesvirkning til en ledsagers overtrædelse af betingelserne for ledsagelse, og overtrædelsen udløser heller ikke andre retsvirkninger, herunder frakendelse af førerretten eller konfiskation.</p>\r\n<p>\r\n</p>\r\n<p>Ved flere overtrædelser af bekendtgørelsen til samtidig pådømmelse vil færdselslovens § 118 a, stk. 2 og 4, om absolut kumulation finde anvendelse, jf. bekendtgørelsens § 3.</p>\r\n<p>\r\n</p>\r\n<p>Hvis ledsageren under eller i forbindelse med kørslen begår færdselsforseelser, som ikke vedrører betingelserne for forsøgsordningen om kørekort til 17-årige, bedømmes disse efter færdselslovens almindelige regler, herunder i relation til gentagelsesvirkning, frakendelse mv.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">5.3.</span> <span class=\"Bold Italic\">Beregning af frakendelsestid</span></p>\r\n<p>Som nævnt ovenfor under <span class=\"Underline\">pkt. 5.1.</span> og <span class=\"Underline\">pkt. 5.2.</span>, skal der ved overtrædelse af bekendtgørelsen om forsøgsordning med kørekort til 17-årige fastsættes en bødestraf uden gentagelsesvirkning og uden udløsning af andre retsvirkninger, herunder frakendelse af førerretten.</p>\r\n<p>\r\n</p>\r\n<p>Hvis en 17-årig fører eller en ledsager tilsidesætter betingelserne i bekendtgørelsen, har det dermed ingen frakendelsesmæssige konsekvenser.</p>\r\n<p>\r\n</p>\r\n<p>Hvis en 17-årig fører i øvrigt overtræder færdselsloven, bedømmes disse overtrædelser efter de almindelige bestemmelser i færdselsloven. Dette gælder også for så vidt angår frakendelse af førerretten, jf. bekendtgørelsens § 15, stk. 1, som angiver, at færdselslovens almindelige bestemmelser om frakendelse af førerretten som udgangspunkt finder anvendelse for 17-årige, der har erhvervet kørekort til almindelig bil efter reglerne i forsøgsordningen om kørekort til 17-årige.</p>\r\n<p>\r\n</p>\r\n<p>Med bekendtgørelsens § 15, stk. 2 og 3, gøres imidlertid en undtagelse til færdselslovens almindelige bestemmelser i § 128, stk. 4, om beregning af frakendelsestiden for unge under 18 år.</p>\r\n<p>\r\n</p>\r\n<p>Hvis en fører er under 18 år på det tidspunkt, hvor vedkommende vedtager eller idømmes en ubetinget frakendelse af førerretten, regnes frakendelsestiden således fra afgørelsestidspunktet – uanset om pågældende har erhvervet kørekort efter forsøgsordningen, jf. bekendtgørelsens § 15, stk. 3. Er personen under 17 år, regnes frakendelsestiden dog fra den dag, hvor personen fylder 17 år.</p>\r\n<p>\r\n</p>\r\n<p>Frakendelsestiden for en 17-årig fører, der har erhvervet kørekort efter forsøgsordningen, regnes fra afgørelsestidspunktet, medmindre førerretten forud herfor har været inddraget af politiet. I så fald regnes frakendelsestiden fra inddragelsen af førerretten, jf. bekendtgørelsens § 15, stk. 2.</p>\r\n<p>\r\n</p>\r\n<p>Hvis en person, der er fyldt 17 år og ikke har erhvervet førerret efter bekendtgørelsen, ved dom bliver ubetinget frakendt retten til at erhverve førerret, har anke ikke opsættende virkning for dommens bestemmelse om frakendelse, medmindre byretten ved kendelse bestemmer andet, jf. bekendtgørelsens § 15, stk. 5.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">5.4.</span> <span class=\"Bold Italic\">Frakendelse af førerretten efter forsøgsordningen og udskydelse af retten til at erhverve førerret efter forsøgsordningen som følge af ubetinget frakendelse af retten til at føre lille knallert</span></p>\r\n<p>Hvis en person ubetinget frakendes retten til at føre lille knallert, kan det have betydning for erhvervelse af førerret efter bekendtgørelsen om forsøgsordning med kørekort til 17-årige og for frakendelse af en eventuel allerede erhvervet førerret efter forsøgsordningen.</p>\r\n<p>\r\n</p>\r\n<p>Hvis en knallertfører, der ubetinget frakendes retten til at føre lille knallert efter færdselslovens § 129, stk. 3, er under 17 år på gerningstidspunktet, udskydes det tidspunkt, hvor den pågældende kan erhverve førerret til almindelig bil efter forsøgsordningen, i 6 måneder, jf. bekendtgørelsens § 15, stk. 4, 1. pkt.</p>\r\n<p>\r\n</p>\r\n<p>I de tilfælde, hvor føreren af en lille knallert er under 17 år på gerningstidspunktet, men hvor sagen først afgøres efter, at føreren er fyldt 17 år og allerede har erhvervet førerret i medfør af forsøgsordningen, skal der ske ubetinget frakendelse af førerretten til almindelig bil i 6 måneder regnet fra den endelige afgørelse om ubetinget frakendelse af retten til at føre lille knallert, jf. bekendtgørelsens § 15, stk. 4, 2. pkt. Under særlige omstændigheder kan frakendelse af førerretten i disse tilfælde dog undlades.</p>\r\n<p>\r\n</p>\r\n<p>\r\n   <span class=\"Bold\">5.5.</span> <span class=\"Bold\">Kørselsforbud, frakendelsestider, gentagelsesvirkning og konfiskation efter færdselslovens § 133 a</span></p>\r\n<p>Færdselslovens almindelige regler finder anvendelse for 17-årige førere, medmindre andet er angivet i bekendtgørelsen, jf. bekendtgørelsens § 3, og færdselslovens almindelige sanktionsbestemmelser finder som udgangspunkt anvendelse for 17-årige, der har erhvervet kørekort til almindelig bil efter reglerne i forsøgsordningen, jf. bekendtgørelsens § 15, stk. 1.</p>\r\n<p>\r\n</p>\r\n<p>Færdselslovens regler om kørselsforbud i § 127, frakendelsestiderne i færdselslovens §§ 128-129, reglerne om gentagelsesvirkning og reglerne om konfiskation finder dermed anvendelse ved bedømmelsen af den 17-årige førers færdselsforseelser, medmindre andet er angivet i bekendtgørelsen og beskrevet ovenfor.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">6.</span> <span class=\"Bold\">Efter dom</span></p>\r\n<p class=\"Overskriftstekst2\">\r\n</p>\r\n<p class=\"Overskriftstekst2\">\r\n   <span class=\"Bold Italic\">6.1.</span> <span class=\"Bold Italic\">Domme til Vidensbasen</span></p>\r\n<p>Det skal overvejes, om dommen er egnet til at indgå i anklagemyndighedens Vidensbase.</p>\r\n<p>\r\n</p>\r\n<p>En dom kan være egnet til Vidensbasen, hvis den belyser standard strafniveauet eller praksis for rettighedsfrakendelse mv. inden for et sagsområde, eller hvis dommen belyser problemstillinger af generel/principiel betydning for retstilstanden. Samtidig kan en dom være egnet, hvis den vedrører et område, som ikke allerede er dækket på Vidensbasen.</p>\r\n<p>\r\n</p>\r\n<p>Kun endelige domme må indsendes til Vidensbasen.</p>\r\n<p>\r\n</p>\r\n<p>Skemaer til indsendelse af domme til Vidensbasen findes under Viden på AnklagerNet.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">7.</span> <span class=\"Bold\">Love og forarbejder</span></p>\r\n<p class=\"Liste1\">\r\n   <span class=\"Liste1Nr\">•</span> Forarbejderne til lov nr. 659 af 8. juni 2016 om ændring af færdselsloven (Forsøgsordning med kørekort til 17-årige betinget af ledsaget kørsel frem til det 18. år m.v.) (<span class=\"Underline\">L 161 af 30. marts 2016</span>)</p>\r\n<p class=\"Liste1\">\r\n   <span class=\"Liste1Nr\">•</span> Bekendtgørelsen nr. 1594 af 15. december 2016 om forsøgsordning med udstedelse af kørekort til 17-årige</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Rigsadvokaturen, den 1. januar 2017</p><p class=\"Sign1\" align=\"center\">Rigsadvokaten</p><p class=\"Sign2\" align=\"right\">/ Rigsadvokaten</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/08/2018"
        },
        {
            "displayName": "Accession",
            "displayValue": "C20171059109"
        },
        {
            "displayName": "Entydig dokumentidentifikation",
            "displayValue": "AA010960"
        },
        {
            "displayName": "Dato for førstegangsindlæggelse",
            "displayValue": "15/08/2018"
        },
        {
            "displayName": "Dato for indlæggelse",
            "displayValue": "15/08/2018"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10591"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "01/01/2017"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Rigsadvokaten"
        },
        {
            "displayName": "Ressortministeriets journalnummer",
            "displayValue": "CMS VB 6461"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}