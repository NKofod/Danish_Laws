{
    "id": 62865,
    "title": "Datasammenskrivning af lov om afgift af stenkul, brunkul og koks m.v. ",
    "documentTypeId": "40",
    "isSagsforlobPeriodValid": false,
    "shortName": "DSK nr 18661 af 06/12/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Datasammenskrivning af lov om afgift af stenkul,  \r\n\r\n brunkul og koks m.v. </H1>  \r\n\r\n<P></P>  \r\n\r\n<P CLASS=SUB-TITLE>Denne datasammenskrivning omfatter lov om afgift af  \r\n\r\n stenkul, brunkul og koks m.v., jf. lovbekendtgørelse nr. 613 af 14. oktober  \r\n\r\n 1988, med de ændringer, der følger af § 25 i lov nr. 700 af 22. november  \r\n\r\n 1988. </P>  \r\n\r\n<BR>  \r\n\r\n<P>Afgiftspligtigt vareområde og afgiftens størrelse </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Af følgende varer svares der afgift til  \r\n\r\n statskassen således: (* 1) </P>  \r\n\r\n<UL CLASS=PLAIN-LIST>  \r\n\r\n<LI>1) stenkul (incl. stenkulsbriketter), koks, cinders og koksgrus: 675 kr.  \r\n\r\n pr. ton og </LI>  \r\n\r\n<LI>2) brunkulsbriketter og brunkul: 485 kr. pr. ton. </LI>  \r\n\r\n</UL>  \r\n\r\n<P>Registrerede virksomheder </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Virksomheder, der udvinder eller fremstiller  \r\n\r\n afgiftspligtige varer, skal registreres hos toldvæsenet. </P>  \r\n\r\n<P CLASS=STK> <I>Stk. 2. </I> Andre virksomheder, der afsætter, oplagrer  \r\n\r\n eller forbruger afgiftspligtige varer, kan registreres hos toldvæsenet, når  \r\n\r\n virksomheden til opbevaring af afgiftspligtige varer råder over  \r\n\r\n lagerkapacitet på mindst 1.000 tons. </P>  \r\n\r\n<P CLASS=STK> <I>Stk. 3. </I> Til de registrerede virksomheder udstedes et  \r\n\r\n bevis for registreringen. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Registrerede virksomheder er berettiget til,  \r\n\r\n uden at afgiften er berigtiget, fra udlandet at indføre og fra andre  \r\n\r\n registrerede virksomheder at få tilført afgiftspligtige varer. </P>  \r\n\r\n<P>Afgiftsperiode og opgørelse af den afgiftspligtige mængde </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Afgiftsperioden er måneden. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Registrerede virksomheder skal opgøre den  \r\n\r\n afgiftspligtige mængde varer for en afgiftsperiode som den mængde  \r\n\r\n afgiftspligtige varer, der er udleveret fra virksomheden, jf. dog stk. 2. I  \r\n\r\n opgørelsen skal endvidere medtages virksomhedens eget forbrug af  \r\n\r\n afgiftspligtige varer i det omfang, det ikke opfylder betingelserne for  \r\n\r\n tilbagebetaling efter § 8. </P>  \r\n\r\n<P CLASS=STK> <I>Stk. 2. </I> Registrerede virksomheder, som ikke eller kun i  \r\n\r\n uvæsentligt omfang afsætter afgiftspligtige varer, skal opgøre den  \r\n\r\n afgiftspligtige mængde som den mængde, der i perioden er forbrugt i  \r\n\r\n virksomheden eller fraført denne. </P>  \r\n\r\n<P CLASS=STK> <I>Stk. 3. </I> Opgørelsen specificeres efter regler, som  \r\n\r\n fastsættes af toldvæsenet. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> I den afgiftspligtige mængde, opgjort efter § 5,  \r\n\r\n fradrages afgiftspligtige varer, der </P>  \r\n\r\n<UL CLASS=PLAIN-LIST>  \r\n\r\n<LI>1) tilføres en anden registreret virksomhed efter § 3, </LI>  \r\n\r\n<LI>2) udføres til udlandet, og </LI>  \r\n\r\n<LI>3) fritages for afgift efter § 7. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Registrerede virksomheder, som opgør den  \r\n\r\n afgiftspligtige mængde efter § 5, stk. 2, kan yderligere fradrage den mængde  \r\n\r\n afgiftspligtige varer, for hvilken der kan ske tilbagebetaling efter § 8.  \r\n\r\n</P>  \r\n\r\n<P>Afgiftsfritagelse og afgiftsgodtgørelse </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Fritaget for afgift er afgiftspligtige varer,  \r\n\r\n der anvendes til fremstilling af gas i gasværker samt til fremstilling af  \r\n\r\n elektricitet i kraftværker og kraftvarmeværker, der afsætter elektricitet.  \r\n\r\n Kraftvarmeværker er fritaget for afgift af den del af det samlede forbrug af  \r\n\r\n afgiftspligtige varer, der medgår til fremstilling af elektricitet, og som  \r\n\r\n indregnes i elektricitetsprisen. </P>  \r\n\r\n<P CLASS=STK> <I>Stk. 2. </I> Virksomheder, der ikke er registreret efter §  \r\n\r\n 2, kan af toldvæsenet meddeles bevilling til afgiftsgodtgørelse for  \r\n\r\n leverancer af afgiftspligtige varer i samme omfang som nævnt i § 6, stk. 1,  \r\n\r\n nr. 1-3. </P>  \r\n\r\n<P CLASS=STK> <I>Stk. 3. </I> Skatteministeren kan fastsætte regnskabs- og  \r\n\r\n kontrolforskrifter for afgiftsgodtgørelse eller afgiftsfritagelse efter stk.  \r\n\r\n 1, 1. pkt., og stk. 2 og de nærmere regler for opgørelse og afregning af  \r\n\r\n afgiften efter stk. 1, 2. pkt. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Virksomheder, der er registreret efter  \r\n\r\n merværdiafgiftsloven, kan få tilbagebetalt afgiften efter nærværende lov </P>  \r\n\r\n<UL CLASS=PLAIN-LIST>  \r\n\r\n<LI>1) af den af virksomheden forbrugte mængde afgiftspligtige varer og </LI>  \r\n\r\n<LI>2) af den mængde afgiftspligtige varer, der er medgået til fremstilling  \r\n\r\n af varme, der er forbrugt i virksomheden, og som er leveret fra en  \r\n\r\n virksomhed, der er registreret efter merværdiafgiftsloven for levering af  \r\n\r\n varme. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Afgiften efter stk. 1 tilbagebetales i samme  \r\n\r\n omfang, som virksomheden har fradragsret for indgående merværdiafgift for  \r\n\r\n afgiftspligtige varer og varme. Til dokumentation af tilbagebetalingsbeløbet  \r\n\r\n skal virksomheden kunne fremlægge fakturaer eller særskilte opgørelser, der  \r\n\r\n kan danne grundlag for opgørelsen af tilbagebetalingsbeløbet, jf. § 9, stk.  \r\n\r\n 4, og § 11, stk. 2 og 3. </P>  \r\n\r\n<P CLASS=STK> <I>Stk. 3. </I> Ved opgørelsen af forbruget efter stk. 1  \r\n\r\n medregnes ikke afgiftspligtige varer, der anvendes til fremstilling af varme,  \r\n\r\n der leveres fra virksomheden. </P>  \r\n\r\n<P CLASS=STK> <I>Stk. 4. </I> Skatteministeren kan dog efter forhandling med  \r\n\r\n energiministeren gøre undtagelse fra bestemmelsen i stk. 3, når  \r\n\r\n energipolitiske hensyn taler derfor. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Tilbagebetalingsbeløbet efter § 8 opgøres for  \r\n\r\n den periode, som virksomheden anvender ved angivelsen af afgiftstilsvaret  \r\n\r\n efter merværdiafgiftsloven. Tilbagebetalingsbeløbet for en periode omfatter  \r\n\r\n afgiften efter nærværende lov af de af virksomheden i perioden modtagne  \r\n\r\n leverancer af afgiftspligtige varer og varme. Tilbagebetaling af  \r\n\r\n afgiftsbeløbet kan dog omfatte flere perioder under eet. </P>  \r\n\r\n<P CLASS=STK> <I>Stk. 2. </I> Tilbagebetalingsbeløbet anføres på  \r\n\r\n virksomhedens angivelser efter merværdiafgiftsloven. Beløbet angives i hele  \r\n\r\n kroner, idet der bortses fra ørebeløb. </P>  \r\n\r\n<P CLASS=STK> <I>Stk. 3. </I> Tilbagebetalingen sker ved, at virksomheden  \r\n\r\n foretager modregning i sit afgiftstilsvar efter merværdiafgiftsloven. I det  \r\n\r\n omfang tilbagebetalingen ikke kan ske ved modregning, udbetales beløbet til  \r\n\r\n virksomheden efter de i merværdiafgiftslovens § 23 anførte regler. </P>  \r\n\r\n<P CLASS=STK> <I>Stk. 4. </I> Virksomheder, der leverer varme, skal mindst  \r\n\r\n een gang årligt afgive de oplysninger, der er nødvendige ved opgørelsen af  \r\n\r\n afgiften efter § 8, stk. 2. Skatteministeren kan fastsætte de nærmere regler  \r\n\r\n herom. </P>  \r\n\r\n<P>Afgift af varer, der indføres fra udlandet </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Ved indførsel fra udlandet af afgiftspligtige  \r\n\r\n varer svares afgiften ved indførselen, medmindre varerne indføres efter  \r\n\r\n reglerne i § 3. Afgiften afregnes efter reglerne i toldlovens kapitel 8. </P>  \r\n\r\n<P>Regnskabsbestemmelser </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Registrerede virksomheder skal føre regnskab  \r\n\r\n over tilgang, udlevering og forbrug i virksomheden af afgiftspligtige varer.  \r\n\r\n</P>  \r\n\r\n<P CLASS=STK> <I>Stk. 2. </I> Ved overførsel af uberigtigede varer mellem  \r\n\r\n registrerede virksomheder skal der udstedes en faktura med oplysning om  \r\n\r\n udstedelsesdato, leverandørens navn, udleveringsstedet, varemodtagerens navn,  \r\n\r\n leveringsstedet samt art og mængde af de afgiftspligtige varer. Ved  \r\n\r\n udlevering af afgiftspligtige varer fra registrerede virksomheder skal  \r\n\r\n fakturaen tillige indeholde oplysning om afgiftens størrelse. Kopi af  \r\n\r\n fakturaer skal opbevares i 5 år. </P>  \r\n\r\n<P CLASS=STK> <I>Stk. 3. </I> Ved udlevering fra ikke-registrerede  \r\n\r\n virksomheder skal leverandører på forlangende udstede en faktura med de i  \r\n\r\n stk. 2 angivne oplysninger, såfremt modtageren er en virksomhed, der er  \r\n\r\n registreret efter merværdiafgiftsloven. </P>  \r\n\r\n<P CLASS=STK> <I>Stk. 4. </I> Toldvæsenet fastsætter nærmere regler for de  \r\n\r\n registrerede virksomheders regnskabsførelse. </P>  \r\n\r\n<P>Afregning af afgiften </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Registrerede virksomheder skal efter udløbet af  \r\n\r\n hver afgiftsperiode og senest den 15. i den måned, der følger efter  \r\n\r\n afgiftsperioden, til toldvæsenet angive mængden af de varer, hvoraf  \r\n\r\n virksomheden skal betale afgift, jf. § 5 og § 6. Angivelsen skal være  \r\n\r\n underskrevet af virksomhedens ansvarlige ledelse. </P>  \r\n\r\n<P CLASS=STK> <I>Stk. 2. </I> Afgives angivelsen ikke inden indløbet af den  \r\n\r\n nævnte frist, kan toldvæsenet inddrage registreringen af virksomheden, indtil  \r\n\r\n den manglende angivelse er toldvæsenet i hænde. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Afgiften for en afgiftsperiode skal indbetales  \r\n\r\n til toldvæsenet inden udgangen af den måned, der følger efter  \r\n\r\n afgiftsperioden. </P>  \r\n\r\n<P CLASS=STK> <I>Stk. 2. </I> Betales afgiften ikke rettidigt, skal der  \r\n\r\n betales 1,3 pct. i månedlig rente for hver påbegyndt måned fra sidste  \r\n\r\n rettidige indbetalingsdag, dog mindst 10 kr. </P>  \r\n\r\n<P CLASS=STK> <I>Stk. 3. </I> Skatteministeren fastsætter regler for  \r\n\r\n afgiftens indbetaling. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Toldvæsenet kan pålægge en virksomhed, der ikke  \r\n\r\n betaler afgiften rettidigt, at afgive angivelse for kortere perioder end 1  \r\n\r\n måned. </P>  \r\n\r\n<P CLASS=STK> <I>Stk. 2. </I> Toldvæsenet kan endvidere pålægge en  \r\n\r\n virksomhed, der ikke betaler afgiften rettidigt, en kortere betalingsfrist  \r\n\r\n end den i § 13, stk. 1, nævnte og kræve, at der stilles sikkerhed for  \r\n\r\n afgiftens betaling. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Betales forfalden afgift ikke senest den 14.  \r\n\r\n dag efter betalingsfristens udløb, kan toldvæsenet inddrage registreringen af  \r\n\r\n virksomheden, indtil de forfaldne afgifter er betalt. </P>  \r\n\r\n<P CLASS=STK> <I>Stk. 2. </I> Er der efter § 14 sket forkortelse af  \r\n\r\n afgiftsperioden eller betalingsfristen, kan registreringen inddrages straks  \r\n\r\n efter betalingsfristens udløb. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Såfremt det konstateres, at en virksomhed har  \r\n\r\n afgivet urigtig angivelse til toldvæsenet, således at virksomheden har betalt  \r\n\r\n for lidt i afgift, afkræves virksomheden det skyldige beløb til betaling  \r\n\r\n senest 14 dage efter påkrav. </P>  \r\n\r\n<P CLASS=STK> <I>Stk. 2. </I> Kan størrelsen af det afgiftsbeløb, som  \r\n\r\n påhviler virksomheden, ikke opgøres på grundlag af virksomhedens regnskaber,  \r\n\r\n kan toldvæsenet foretage en skønsmæssig ansættelse af afgiftstilsvaret.  \r\n\r\n Afgørelsen skal indeholde oplysning om den i stk. 3 nævnte klageadgang. </P>  \r\n\r\n<P CLASS=STK> <I>Stk. 3. </I> Afgørelser efter stk. 2 kan af virksomheden  \r\n\r\n indbringes for det i § 22 omhandlede nævn. Begæring om indbringelse for  \r\n\r\n nævnet skal være fremsat over for toldvæsenet senest 4 uger efter, at  \r\n\r\n virksomheden er gjort bekendt med afgørelsen. </P>  \r\n\r\n<P CLASS=STK> <I>Stk. 4. </I> Betales afgiften i de i stk. 1 og 2 nævnte  \r\n\r\n tilfælde ikke rettidigt, skal der betales 1,3 pct. i månedlig rente for hver  \r\n\r\n påbegyndt måned fra den 1. i den måned, i hvilken beløbet skal betales af  \r\n\r\n virksomheden, dog mindst 10 kr. </P>  \r\n\r\n</DIV>  \r\n\r\n<A NAME=\"\"P16A\"\"></A>\r\n\r\n<DIV CLASS=PARAGRAPH ID=\"P16A\">  \r\n\r\n<P CLASS=PARAB> <B>§ 16 a. </B> (* 3) Skatteministeren kan fastsætte  \r\n\r\n bestemmelse om gebyr for erindringsskrivelser vedrørende betaling af afgift  \r\n\r\n m.v. </P>  \r\n\r\n<P>Kontrolbestemmelser </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Toldvæsenet er berettiget til at foretage  \r\n\r\n eftersyn i de virksomheder, der omfattes af loven, og til at efterse  \r\n\r\n virksomhedernes varebeholdninger, forretningsbøger og øvrige  \r\n\r\n regnskabsmateriale samt korrespondance m.v. </P>  \r\n\r\n<P CLASS=STK> <I>Stk. 2. </I> Virksomhedernes indehavere og de i  \r\n\r\n virksomhederne beskæftigede personer skal yde toldvæsenet fornøden vejledning  \r\n\r\n og hjælp ved foretagelsen af de i stk. 1 nævnte eftersyn. </P>  \r\n\r\n<P CLASS=STK> <I>Stk. 3. </I> Det i stk. 1 nævnte materiale skal på  \r\n\r\n toldvæsenets begæring udleveres eller indsendes til toldvæsenet. </P>  \r\n\r\n<P CLASS=STK> <I>Stk. 4. </I> Erhvervsdrivende skal på begæring meddele  \r\n\r\n toldvæsenet oplysninger om deres indkøb af afgiftspligtige varer til  \r\n\r\n virksomheden. </P>  \r\n\r\n<P CLASS=STK> <I>Stk. 5. </I> Toldvæsenet er berettiget til at foretage  \r\n\r\n eftersyn af varebeholdninger og regnskaber m.v. hos de i stk. 4 omhandlede  \r\n\r\n virksomheder. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Offentlige myndigheder skal på begæring meddele  \r\n\r\n toldvæsenet enhver oplysning til brug for registrering af og kontrol med  \r\n\r\n virksomheder, der omfattes af loven. </P>  \r\n\r\n<P CLASS=STK> <I>Stk. 2. </I> Politiet yder toldvæsenet bistand efter regler,  \r\n\r\n der fastsættes efter forhandling mellem skatteministeren og  \r\n\r\n justitsministeren. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Skatteministeren kan fastsætte bestemmelser om  \r\n\r\n kontrolforanstaltninger, der er nødvendige til lovens gennemførelse. </P>  \r\n\r\n<P>Straffebestemmelser </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Med bøde straffes den, der forsætligt eller  \r\n\r\n groft uagtsomt: </P>  \r\n\r\n<UL CLASS=PLAIN-LIST>  \r\n\r\n<LI>1) afgiver urigtige eller vildledende oplysninger eller fortier  \r\n\r\n oplysninger til brug for afgiftskontrollen, </LI>  \r\n\r\n<LI>2) overtræder § 2, stk. 1, § 9, stk. 4, § 11, stk. 1, 2 eller 3, § 12,  \r\n\r\n stk. 1, § 17, stk. 2, 3 eller 4, og § 26, stk. 3, eller stk. 4, 1. pkt.,  \r\n\r\n</LI>  \r\n\r\n<LI>3) undlader at efterkomme et efter § 14, stk. 1, meddelt påbud, </LI>  \r\n\r\n<LI>4) overdrager, erhverver, tilegner sig eller anvender varer, hvoraf der  \r\n\r\n ikke er betalt afgift, som skulle have været betalt efter loven, eller  \r\n\r\n forsøger herpå eller </LI>  \r\n\r\n<LI>5) fortsætter driften af en afgiftspligtig virksomhed, efter at  \r\n\r\n toldvæsenet har inddraget registreringen i medfør af § 12, stk. 2, eller §  \r\n\r\n 15. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> I forskrifter, der udstedes i medfør af loven,  \r\n\r\n kan der fastsættes straf af bøde for den, der forsætligt eller groft uagtsomt  \r\n\r\n overtræder bestemmelser i forskrifterne. </P>  \r\n\r\n<P CLASS=STK> <I>Stk. 3. </I> Den, der begår en af de nævnte overtrædelser  \r\n\r\n med forsæt til at unddrage statskassen afgift, straffes med bøde, hæfte eller  \r\n\r\n fængsel indtil 2 år. </P>  \r\n\r\n<P CLASS=STK> <I>Stk. 4. </I> For overtrædelser, der begås af aktieselskaber,  \r\n\r\n anpartsselskaber, andelsselskaber eller lignende, kan der pålægges selskabet  \r\n\r\n som sådant bødeansvar. </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Skønnes en overtrædelse ikke at ville medføre  \r\n\r\n højere straf end bøde, kan skatteministeren eller den, han bemyndiger dertil,  \r\n\r\n tilkendegive den pågældende, at sagen kan afgøres uden retslig forfølgning,  \r\n\r\n såfremt han erkender sig skyldig i overtrædelsen og erklærer sig rede til  \r\n\r\n inden for en nærmere angivet frist, der efter begæring kan forlænges, at  \r\n\r\n betale en i tilkendegivelsen angivet bøde. </P>  \r\n\r\n<P CLASS=STK> <I>Stk. 2. </I> Med hensyn til den i stk. 1 nævnte  \r\n\r\n tilkendegivelse finder bestemmelsen i retsplejeloven om indhold af  \r\n\r\n anklageskrift i politisager tilsvarende anvendelse. </P>  \r\n\r\n<P CLASS=STK> <I>Stk. 3. </I> Betales bøden i rette tid, eller bliver den  \r\n\r\n efter vedtagelse inddrevet eller afsonet, bortfalder videre forfølgning. </P>  \r\n\r\n<P CLASS=STK> <I>Stk. 4. </I> (* 3) Når sager om de i § 20 nævnte  \r\n\r\n overtrædelser indbringes for domstolene, behandles de som politisager.  \r\n\r\n Retsmidlerne i retsplejelovens, kapitel 73, kan anvendes i samme omfang som i  \r\n\r\n statsadvokatsager. </P>  \r\n\r\n<P>Andre bestemmelser </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Det efter § 37 i merværdiafgiftsloven nedsatte  \r\n\r\n nævn har den endelige administrative afgørelse af: </P>  \r\n\r\n<UL CLASS=PLAIN-LIST>  \r\n\r\n<LI>1) Spørgsmål om varers afgiftspligt efter § 1. </LI>  \r\n\r\n<LI>2) Klager over de af toldvæsenet efter § 16, stk. 2, trufne afgørelser.  \r\n\r\n</LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> For betaling af afgift efter loven hæfter den,  \r\n\r\n der som ejer, forpagter eller lignende driver virksomheden for egen regning.  \r\n\r\n</P>  \r\n\r\n</DIV>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> Såfremt varer, der efter § 7, stk. 1, er  \r\n\r\n fritaget for afgift, anvendes til andet formål end det, hvortil de er  \r\n\r\n bestemt, kan toldvæsenet inddrage vedkommende virksomheds adgang til at  \r\n\r\n indkøbe afgiftsfri varer. Virksomheden afkræves afgiften af de nævnte varer  \r\n\r\n til betaling senest 14 dage efter påkrav. </P>  \r\n\r\n<P CLASS=STK> <I>Stk. 2. </I> Såfremt en virksomhed har fået udbetalt for  \r\n\r\n meget i godtgørelse efter § 7, stk. 2, § 8 og § 9, afkræves den for meget  \r\n\r\n udbetalte godtgørelse til betaling senest 14 dage efter påkrav. </P>  \r\n\r\n<P CLASS=STK> <I>Stk. 3. </I> Betales afgiften efter stk. 1 eller den for  \r\n\r\n meget udbetalte godtgørelse efter stk. 2 ikke rettidigt, skal der betales 1,3  \r\n\r\n pct. i månedlig rente for hver påbegyndt måned fra den 1. i den måned, i  \r\n\r\n hvilken beløbet skal betales af virksomheden, dog mindst 10 kr. </P>  \r\n\r\n<P CLASS=STK> <I>Stk. 4. </I> (* 3) Skatteministeren kan fastsætte  \r\n\r\n bestemmelse om gebyr for erindringsskrivelser vedrørende betaling for afgift  \r\n\r\n m.v. </P>  \r\n\r\n</DIV>  \r\n\r\n<A NAME=\"\"P25\"\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> Med udlandet sidestilles med hensyn til lovens  \r\n\r\n bestemmelser Færøerne og Grønland samt Københavns Frihavn. </P>  \r\n\r\n</DIV>  \r\n\r\n<A NAME=\"\"P25A\"\"></A>\r\n\r\n<DIV CLASS=PARAGRAPH ID=\"P25A\">  \r\n\r\n<P CLASS=PARAB> <B>§ 25 a. </B> Skatteministeren kan fastsætte bestemmelser  \r\n\r\n om adgangen til at klage over afgørelser efter denne lov. </P>  \r\n\r\n<P CLASS=STK> <I>Stk. 2. </I> Ministeren kan bestemme, at afgørelser, der er  \r\n\r\n truffet af Direktoratet for Toldvæsenet, ikke kan indbringes for højere  \r\n\r\n administrativ myndighed, jf. dog § 22. </P>  \r\n\r\n<P CLASS=STK> <I>Stk. 3. </I> Ministeren kan på eget initiativ tage en  \r\n\r\n afgørelse, der er truffet af toldvæsenet, op til nærmere undersøgelse og  \r\n\r\n afgørelse. (* 2) </P>  \r\n\r\n<P>Overgangs- og ikrafttrædelsesbestemmelser </P>  \r\n\r\n</DIV>  \r\n\r\n<A NAME=\"\"P26\"\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB> <B>§ 26. </B> Loven træder i kraft den 1. juli 1982, dog  \r\n\r\n træder stk. 3 i kraft ved bekendtgørelsen i Lovtidende. </P>  \r\n\r\n<P>Stk. 2-5. (Overgangsbestemmelser, udeladt) </P>  \r\n\r\n<P CLASS=STK> <I>Stk. 6. </I> Skatteministeren kan fastsætte de fornødne  \r\n\r\n regler til gennemførelsen af loven. </P>  \r\n\r\n</DIV>  \r\n\r\n<A NAME=\"\"P27\"\"></A>\r\n\r\n<DIV CLASS=PARAGRAPH ID=\"P27\">  \r\n\r\n<P CLASS=PARAB> <B>§ 27. </B> Loven gælder ikke for Færøerne og Grønland.  \r\n\r\n</P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skatteministeriet, den 14. oktober 1988  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Anders Fogh Rasmussen </P>  \r\n\r\n<P CLASS=MINISTER ALIGN=RIGHT>/ Jan Lyager Olsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Lov nr. 696 af 17. oktober 1986 (forhøjelse af afgiftssatserne)  \r\n\r\n trådte i kraft den 19. oktober 1986. </P>  \r\n\r\n<P>(* 2) Lov nr. 925 af 19. december 1986 (indsættelse af § 25 a) trådte i  \r\n\r\n kraft den 1. januar 1987. </P>  \r\n\r\n<P>(* 3) Lov nr. 700 af 22. november 1988 (indsættelse af § 16 a og § 24,  \r\n\r\n stk. 4, samt ændring af henvisning til retsplejeloven i § 21, stk. 4) trådte  \r\n\r\n i kraft den 30. november 1988. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "A19881866114"
        },
        {
            "displayName": "Entydig dokumentidentifikation",
            "displayValue": "CM021883"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Datasammenskrivning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "18661"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "06/12/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Det lokale Toldkammer"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}