{
    "id": 61725,
    "title": "Statsskattedirektoratets cirkulære vedrørende taksation (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 8 af 13/01/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Statsskattedirektoratets cirkulære vedrørende  \r\n\r\n taksation (* 1) </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Såfremt behørig selvangivelse af indkomst og formue  \r\n\r\n ikke foreligger, inden ansættelse foretages, skal ansættelsen foretages  \r\n\r\n skønsmæssigt (takseres) i henhold til skattekontrollovens § 1, stk. 2, § 2,  \r\n\r\n stk. 2, og selskabsskattelovens § 28, stk. 1. </P>  \r\n\r\n<P>Foreligger der ikke behørigt årsregnskab på det tidspunkt, hvor  \r\n\r\n ansættelsen foretages, skal skatteansættelsen ligeledes foretages  \r\n\r\n skønsmæssigt, jfr. skattekontrollovens § 3, stk. 3, sammenholdt med § 2, stk.  \r\n\r\n 2, og selskabsskattelovens § 28, stk. 1. Det berettiger ikke i sig selv til  \r\n\r\n en skønsmæssig ansættelse, at driftsregnskabet tilsidesættes, fordi det ikke  \r\n\r\n opfylder mindstekravsbekendtgørelsen, eller at selvangivelsen er mangelfuldt  \r\n\r\n udfyldt, når den selvangivne indkomst og formue efter ligningsmyndighedens  \r\n\r\n bedømmelse kan godkendes. </P>  \r\n\r\n<P>Taksationen skal altid omfatte almindelig indkomst og for selvstændig  \r\n\r\n skattepligtige personer tillige formuen. Særlig indkomst takseres kun, hvis  \r\n\r\n der foreligger oplysninger, der giver grund til at antage, at særlig indkomst  \r\n\r\n foreligger, jfr. skattedepartementets cirkulære nr. 162 af 19. september 1975  \r\n\r\n om ændring af skattekontrolloven (ændringer vedrørende for sen indgivelse af  \r\n\r\n selvangivelsen). </P>  \r\n\r\n<P CLASS=PUNKT> <B>2.</B> Taksationen foretages efter de samme principper,  \r\n\r\n som gælder for almindelig skønsmæssig ansættelser. Skønnet skal således  \r\n\r\n foretages ud fra en realistisk bedømmelse af, hvad der må antages at svare  \r\n\r\n til skatteyderens virkelige indkomst. </P>  \r\n\r\n<P>Indgivelse af selvangivelsen må ikke søges fremtvunget gennem en  \r\n\r\n urealistisk høj ansættelse, idet selvangivelse alene kan fremtvinges ved  \r\n\r\n hjælp af daglige bøder i henhold til skattekontrollovens § 4, og  \r\n\r\n selskabsskattelovens § 28, stk. 3. </P>  \r\n\r\n<P>Ved taksationen skal der tages hensyn til de i sagen foreliggende  \r\n\r\n oplysninger, herunder foreliggende kontrolmateriale, og til tidligere års  \r\n\r\n ansættelser, selvangivelser og foretaget forskudsregistrering. Endvidere bør  \r\n\r\n der tages hensyn til eventuelle oplysninger fra inkassoafdelingen og  \r\n\r\n socialforvaltningen om den skattepligtiges forhold. </P>  \r\n\r\n<P>Ansættelsen skal sammensættes ved taksation af enkeltkomponenter, hvorved  \r\n\r\n opmærksomheden særligt henledes på følgende poster: </P>  \r\n\r\n<P>2.1. A-indkomst </P>  \r\n\r\n<P>Hvor der foreligger oplysning på kontrolbilaget, R 75, om A-indkomst, kan  \r\n\r\n disse oplysninger i almindelighed uden videre lægges til grund ved  \r\n\r\n taksationen. </P>  \r\n\r\n<P>2.2. B-indkomst </P>  \r\n\r\n<P>I tilfælde hvor eventuelle oplysninger om løn ikke omfatter hele  \r\n\r\n inkomstperioden, kan der være grundlag for ansættelse af B-indkomst. </P>  \r\n\r\n<P> Renteindtægter ifølge kontrolbilaget R 75 </P>  \r\n\r\n<P> Overskud af ejendom </P>  \r\n\r\n<P>2.3. Fradrag </P>  \r\n\r\n<P> Fast lønmodtagerfradrag/fradrag for faktiske udgifter Almindeligvis vil  \r\n\r\n der alene være grundlag for at indrømme det faste lønmodtagerfradrag af de på  \r\n\r\n kontrolbilaget R 75 anførte lønindtægter. </P>  \r\n\r\n<P> Underskud af ejendom </P>  \r\n\r\n<P> Andre fradrag, herunder forsikringsudgifter, bidrag m.v. </P>  \r\n\r\n<P>Normalt vil der ikke være grundlag for at indrømme sådanne fradrag,  \r\n\r\n bortset fra de på kontrolbilaget R 75 anførte bidrag. </P>  \r\n\r\n<P> Renteudgifter </P>  \r\n\r\n<P>Hvor der foreligger oplysninger på kontrolbilaget R 75 om renteudgifter,  \r\n\r\n kan disse oplysninger umiddelbart lægges til grund ved taksationen, medmindre  \r\n\r\n det må antages, at renterne ikke er eller vil blive betalt, således at de  \r\n\r\n ikke er fradragsberettigede, jfr. ligningslovens § 5, stk. 1. </P>  \r\n\r\n<P>Herudover bør i almindelighed kun indrømmes fradrag for stipulerende  \r\n\r\n renteudgifter på lån i fast ejendom, hvor renteudgifterne ikke er omfattet af  \r\n\r\n oplysningspligten, når det må antages, at renterne er eller vil blive betalt.  \r\n\r\n</P>  \r\n\r\n<P> Overskud af selvstændig erhvervsvirksomhed, herunder  selskabsindkomst  \r\n\r\n</P>  \r\n\r\n<P>Taksationen skal ske på grundlag af en samlet bedømmelse af virksomhedens  \r\n\r\n økonomiske situation. Som vejledning for skønnet kan anvendes oplysninger om  \r\n\r\n virksomhedens tidligere årsindtægter, de aktuelle konjukturer inden for  \r\n\r\n branchen m.v. </P>  \r\n\r\n<P> 3. Særlige forhold </P>  \r\n\r\n<P> Børn , der alene skal slutlignes, fordi de modtager bidrag, ansættes til  \r\n\r\n en B-indkomst lig med kontrolbilagets oplysninger om bidrag, subsidiært  \r\n\r\n normalbidraget, og formue 0 kr. </P>  \r\n\r\n<P>Hvis et barns forældre i deres selvangivelser har medregnet et børnebidrag  \r\n\r\n eller andre af barnets indtægter, overføres disse til barnets  \r\n\r\n indkomstansættelse og anses for behørigt selvangivet. </P>  \r\n\r\n<P>4. Partshøring </P>  \r\n\r\n<P>Der gøres opmærksom på, at der i forbindelse med foretagelse af en  \r\n\r\n takseret ansættelse er pligt til partshøring, jfr. forvaltningslovens § 19,  \r\n\r\n stk. 1. Dette indebærer, at hvis der i grundlaget for ansættelsen indgår  \r\n\r\n faktiske oplysninger af væsentlig betydning og til ugunst for skatteyderen,  \r\n\r\n skal der forinden ansættelsen foretages ske partshøring, såfremt det må  \r\n\r\n antages, at skatteyderen ikke er bekendt med, at de pågældende oplysninger er  \r\n\r\n i myndighedens besiddelse. </P>  \r\n\r\n<P>Den sidstnævnte betingelse er ensbetydende med, at partshøring ikke skal  \r\n\r\n foretages, når der f.eks. er tale om indberettede oplysninger, som  \r\n\r\n skatteyderen gennem de indeholdelses- eller oplysningspligtiges  \r\n\r\n underretningspligt må antages at være bekendt med indgår i ligningen.  \r\n\r\n Tilsvarende gælder oplysninger fra en offentlig myndighed om, at skatteyderen  \r\n\r\n har fået udbetalt bestemt beløb fra det offentlige, uanset oplysningen ikke  \r\n\r\n er tilgået skattemyndigheden i henhold til en lovbestemt oplysningspligt.  \r\n\r\n</P>  \r\n\r\n<P> 5. Begrundelse </P>  \r\n\r\n<P>En taksation skal begrundes ved angivelse af de foreliggende oplysninger  \r\n\r\n og hensyn, der er tillagt betydning, jfr. punkt II. Herudover skal  \r\n\r\n begrundelsen indeholde en henvisning til den lovbestemmelse, der hjemler  \r\n\r\n taksation, jfr. skattekontrollovens § 1, stk. 2, § 2, stk. 2 og  \r\n\r\n selskabsskattelovens § 28, stk. 1. </P>  \r\n\r\n<P> 6. Strafansvar </P>  \r\n\r\n<P>I forbindelse med meddelelsen om en takseret ansættelse skal  \r\n\r\n ligningsmyndigheden underrette skatteyderen om eventuelt strafansvar efter  \r\n\r\n skattekontrollovens § 16. </P>  \r\n\r\n<P CLASS=PUNKT> <B>7.</B> Cirkulæret erstatter SD-cirkulære 1980-4- af 21.  \r\n\r\n januar 1980. </P>  \r\n\r\n<P>Hans Westerberg </P>  \r\n\r\n<P>Hjørdis Nordling </P>  \r\n\r\n</DIV>",
    "isHistorical": true,
    "editorialNotes": [
        "(* 1) SD-cir 4-1988"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/02/1988"
        },
        {
            "displayName": "Accession",
            "displayValue": "C19880000809"
        },
        {
            "displayName": "Entydig dokumentidentifikation",
            "displayValue": "CM020704"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "8"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "13/01/1988"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "De kommunale ligningsmyndigheder"
        },
        {
            "displayName": "Ressortministeriets journalnummer",
            "displayValue": "330-514-349 AFDELING: Kontrol KONTOR: 3. kontrolkontor"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}