{
    "id": 109535,
    "title": "1991 BTL 295   BETÆNKNING OVER FORSLAG TIL LOV OM ÆNDRING AF LOV OM PÅLIGNINGEN AF   INDKOMST- OG FORMUESKAT TIL STATEN (LIGNINGSLOVEN) (FRADRAG FOR UDGIFTER TIL   VEDLIGEHOLDELSE OG FORBEDRING AF BOLIGER PÅ BORNHOLM)    NR L 295 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 295",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 295 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om påligningen af  \r\n\r\n indkomst- og formueskat til staten (ligningsloven) (Fradrag for udgifter til  \r\n\r\n vedligeholdelse og forbedring af boliger på Bornholm) <BR>  \r\n\r\n Nr L 295 1991-92, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19920612 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder. </P>  \r\n\r\n<P>Endvidere har udvalget modtaget skriftlige henvendelser fra Bornholms Amt  \r\n\r\n og Dansk Industri. </P>  \r\n\r\n<P>Der er af skatteministeren stillet et ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse</I> med  \r\n\r\n det stillede ændringsforslag. </P>  \r\n\r\n<P>Et mindretal (Fremskridtspartiets medlem af udvalget) finder stadig, at en  \r\n\r\n ordning med fradrag for dokumenterede udgifter til vedligeholdelse er en  \r\n\r\n umulig konstruktion. </P>  \r\n\r\n<P>Før reglerne om standardfradrag blev indført, havde man en ordning som den  \r\n\r\n foreslåede. Det viste sig, at det var umuligt at kontrollere fakturaer, og  \r\n\r\n omgåelser var derfor en dagligdags foreteelse. Herudover vil en ordning som  \r\n\r\n den foreslåede, hvis den bliver gennemført for hele landet, have store  \r\n\r\n provenukonsekvenser. </P>  \r\n\r\n<P>Når Fremskridtspartiet på trods heraf alligevel støtter lovforslaget,  \r\n\r\n skyldes det, at der er tale om et forsøg af kort varighed og for et meget  \r\n\r\n begrænset område. Vi er overbevist om, at erfaringer, der gøres i forbindelse  \r\n\r\n med forsøget, vil medføre, at alle indser, at ordningen ikke kan bruges, og  \r\n\r\n den erfaring er god at have, så slipper vi sikkert for at beskæftige os med  \r\n\r\n lignende lovforslag i fremtiden. </P>  \r\n\r\n<P>Fremskridtspartiet ønsker, at standardfradraget for ejerboliger  \r\n\r\n opreguleres, samt at der indføres et standardfradrag for ejerlejligheder. Det  \r\n\r\n er helt uforståeligt, at ejerboliger, der ligger oven på hinanden, ikke har  \r\n\r\n samme fradrag som ejerboliger, der ligger ved siden af hinanden. </P>  \r\n\r\n<P>Ændringsforslag Af <I>skatteministeren</I> , tiltrådt af <I>udvalget</I> :  \r\n\r\n</P>  \r\n\r\n<P>Til § 1 <B>1)</B> I den foreslåede <I>§ 15 N</I> udgår <I>stk. 2, 2.-5.  \r\n\r\n pkt.</I> , og i stedet indsættes: </P>  \r\n\r\n<P>&#187;Fradraget indrømmes for udgifter til arbejder, der påbegyndes og  \r\n\r\n udføres i perioden 1. juli 1992 til og med 31. december 1993. Fradraget kan  \r\n\r\n for 1992 højst udgør 7.500 kr. pr. bolig og for 1993 højst 15.000 kr. pr.  \r\n\r\n bolig. Bebor den skattepligtige alene boligen i en del af perioden 1. juli  \r\n\r\n 1992 til og med 31. december 1992 henholdsvis 1. januar 1993 til og med 31.  \r\n\r\n december 1993, nedsættes nævnte beløb forholdsmæssigt.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 Efter lovforslaget kan alene personer, der for kalenderåret 1992  \r\n\r\n henholdsvis 1993 svarer kommunal indkomstskat til en kommune i Bornholms  \r\n\r\n Amtskommune efter reglerne i § 2 i lov om kommunal indkomstskat, foretage  \r\n\r\n fradrag for udgifter til vedligeholdelse og forbedring af boliger på  \r\n\r\n Bornholm. Det foreslås at udvide denne kreds, således at det bliver uden  \r\n\r\n betydning, til hvilken kommune den pågældende person svarer kommunal  \r\n\r\n indkomstskat. Ændringsforslaget medfører, at der inddrages flere boliger  \r\n\r\n under fradragsordningen. Det vil først og fremmest gælde fritidsboliger, hvis  \r\n\r\n ejere har bopæl uden for Bornholm, men i et vist omfang også helårsboliger,  \r\n\r\n som beboeren flytter ind i i forsøgsperioden. Det er fortsat en betingelse,  \r\n\r\n at den skattepligtige bebor boligen, herunder for fritidshuses vedkommende,  \r\n\r\n at boligen står til rådighed for ejeren, jf. bemærkningerne til lovforslaget.  \r\n\r\n</P>  \r\n\r\n<P>Ændringsforslagets udvidelse af personkredsen skønnes at medføre et  \r\n\r\n umiddelbart provenutab i forhold til lovforslaget på godt 4 mio. kr. i 1992  \r\n\r\n og ca. 8 mio. kr. i 1993 (indkomstår). Heraf er henholdsvis godt 2 mio. kr. i  \r\n\r\n 1992 og godt 4 mio. kr. i 1993 kommunalt provenutab og vedrører kommuner uden  \r\n\r\n for Bornholm. </P>  \r\n\r\n<P>For finansåret 1992 skønnes provenutabet at udgøre et par mio. kr. og for  \r\n\r\n finansåret 1993 ca. 8 mio. kr., mens det resterende provenutab vedrørende  \r\n\r\n indkomståret 1993 fremkommer i 1994 i forbindelse med årsopgørelsen for 1993.  \r\n\r\n</P>  \r\n\r\n<P>Ændringsforslaget skønnes ikke at medføre nævneværdige administrative  \r\n\r\n konsekvenser for de statslige told- og skattemyndigheder eller for kommunerne  \r\n\r\n på grund af det begrænsede antal skatteydere, der forventes at blive omfattet  \r\n\r\n af ændringsforslaget. </P>  \r\n\r\n<P>Pia Gjellerup (S) fmd. <I>Klaus Hækkerup (S) Anne-Marie Meldgaard (S) Hans  \r\n\r\n Erenbjerg (S) Stavad (S) Ove Fich (S) Jes Lunde (SF) Jens Thoft (SF) Bente  \r\n\r\n Juncker (CD) Aagaard (KF) Pernille Sams (KF) Peter Brixtofte (V)</I> nfmd.  \r\n\r\n<I>Svend Heiselberg (V) Svend Aage Jensby (V) Ole Donner (FP) Elisabeth  \r\n\r\n Arnold (RV) Kofod-Svendsen (KRF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "03/07/1992"
        },
        {
            "displayName": "Accession",
            "displayValue": "199114K00295"
        },
        {
            "displayName": "Entydig dokumentidentifikation",
            "displayValue": "CL002334"
        },
        {
            "displayName": "Dato for førstegangsindlæggelse",
            "displayValue": "03/07/1992"
        },
        {
            "displayName": "Dato for indlæggelse",
            "displayValue": "03/07/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "295"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}