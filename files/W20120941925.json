{
    "id": 142852,
    "title": "Fastholdelse af påbud om at planlægge, tilrettelægge og udføre arbejdet med opmuring med porebetonblokke sikkerheds- og sundhedsmæssigt fuldt forsvarligt, samt påbud om at bruge autoriseret arbejdsmiljørådgiver",
    "documentTypeId": "240",
    "isSagsforlobPeriodValid": true,
    "shortName": "KEN nr 9419 af 29/03/2012",
    "documentHtml": "<div class=\"bjelke\">Den fulde tekst</div><p class=\"Titel2\">Fastholdelse af påbud om at planlægge, tilrettelægge og udføre arbejdet med opmuring med porebetonblokke sikkerheds- og sundhedsmæssigt fuldt forsvarligt, samt påbud om at bruge autoriseret arbejdsmiljørådgiver</p>\r\n<div class=\"Resume\">\r\n   <p class=\"TekstGenerel\">Sagen vedrørte en virksomhed, der på en byggeplads havde fået et påbud af Arbejdstilsynet vedrørende manuel håndtering i forbindelse med opmuring af porebetonblokke, samt et rådgivningspåbud.</p>\r\n   <p class=\"TekstGenerel\">Arbejdstilsynet konstaterede ved tilsynsbesøget, at porebetonblokkene vejede cirka 17 kg og blev håndteret og løftet i underarmsafstand og ¾ arms afstand under tilstedeværelsen af forværrende faktorer, idet der skete håndtering under knæhøjde og over skulderhøjde.</p>\r\n   <p class=\"TekstGenerel\">Et enigt nævn fandt, at de ansatte, der foretog håndteringen, var udsat for en ikke sikkerheds- og sundhedsmæssig påvirkning.</p>\r\n   <p class=\"TekstGenerel\">Nævnet fandt ligeledes, at der var grundlag for påbuddet om at anvende en autoriseret arbejdsmiljørådgiver, da der var tale om et alvorligt og komplekst arbejdsmiljøproblem, da ovennævnte situation var omfattet af kapitel 3 i rådgivningsbekendtgørelsen, nærmere § 9, stk. 1, vedrørende løft af over 7 kg i ¾ arms afstand samtidig med forekomsten af en eller flere forværrende faktorer, der foretoges som led i den sædvanlige arbejdsfunktion.</p>\r\n</div>\r\n<p class=\"TekstV\">[Adressat udeladt]</p>\r\n<p class=\"TekstV\">Arbejdsmiljøklagenævnet har på møde den 27. marts 2012 behandlet klagen over Arbejdstilsynets afgørelse af 22. januar 2010. [Navn udeladt] klager på vegne af [navn udeladt] over, at virksomheden</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> straks skal nedbringe den fysiske belastning ved opmuring med porebetonblokke og</p>\r\n   <p class=\"Liste1\">\r\n      <span class=\"Liste1Nr\">2)</span> skal bruge en autoriseret arbejdsmiljørådgiver til at efterkomme påbuddet.</p>\r\n</p>\r\n<p class=\"TekstV\">Nævnet traf følgende</p>\r\n<p class=\"Kapitelnummer\">A F G Ø R E L S E</p>\r\n<p>Arbejdsmiljøklagenævnet fastholder Arbejdstilsynets påbud om, at [navn udeladt]</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> straks skal planlægge, tilrettelægge og udføre arbejdet med opmuring med porebetonblokke, så det foregår sikkerheds- og sundhedsmæssigt fuldt forsvarligt og</p>\r\n   <p class=\"Liste1\">\r\n      <span class=\"Liste1Nr\">2)</span> skal bruge en autoriseret arbejdsmiljørådgiver til at bistå sig med at efterkomme påbuddet.</p>\r\n</p>\r\n<p class=\"TekstV\">Det betyder, at [navn udeladt] skal efterkomme nævnets afgørelse vedrørende rådgivningspåbuddet senest den 12. juni 2012 og sende en tilbagemelding til Arbejdstilsynet senest den 19. juni 2012.</p>\r\n<p class=\"TekstV\">Arbejdsmiljøklagenævnet har noteret sig, at virksomheden allerede har sendt en tilbagemelding til Arbejdstilsynet vedrørende hvilken autoriseret arbejdsmiljørådgiver, der er indgået aftale med.</p>\r\n<p class=\"Kapitelnummer\">B E G R U N D E L S E</p>\r\n<p class=\"TekstoverskriftVenstreN\">Manuel håndtering</p>\r\n<p class=\"TekstV\">Arbejdsmiljøklagenævnet lægger vægt på, at Arbejdstilsynet ved tilsynsbesøg den 18. januar 2010 på byggepladsen [adresse udeladt] konstaterede, at 2 af virksomhedens ansatte var i færd med opmuring af porebetonblokke, som vejede cirka 17 kg og blev håndteret og løftet i underarms afstand og ¾ arms afstand under tilstedeværelsen af forværrende faktorer.</p>\r\n<p class=\"TekstV\">Arbejdsmiljøklagenævnet har herved lagt vægt på, at håndteringen i forbindelse med opmuringen skete i ¾ arms afstand og over skulderhøjde fra stilladset, og under knæhøjde, når sokkel skulle etableres, og når de nederste sten på pallen skulle hentes.</p>\r\n<p class=\"TekstV\">Arbejdstilsynets konstateringer af forholdene understøttes af det billedmateriale Arbejdstilsynet optog i forbindelse med tilsynsbesøget, og som fremgår af Arbejdstilsynets afgørelse bilag 2.</p>\r\n<p class=\"TekstV\">Efter reglerne i arbejdsmiljøloven skal arbejdet planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"TekstV\">Efter reglerne om manuel håndtering skal arbejde med manuel håndtering planlægges, tilrettelægges og udføres således, at det sikkerheds- og sundhedsmæssigt er fuldt forsvarligt, og manuel håndtering, der kan indebære risiko for sikkerhed eller sundhed, skal undgås ved hensigtsmæssig tilrettelæggelse af arbejdet.</p>\r\n<p class=\"TekstV\">Hvis det ikke er muligt at undgå manuel håndtering, der kan indebære risiko for sikkerhed eller sundhed, skal der træffes effektive foranstaltninger til imødegåelse af risikoen.</p>\r\n<p class=\"TekstV\">Vedrørende [navn udeladt]s bemærkninger om, at der ikke kan gives påbud, når der ikke findes tekniske hjælpemidler, der kan erstatte den manuelle håndtering, skal Arbejdsmiljøklagenævnet bemærke, at påbuddet er givet efter reglerne om arbejdets udførelse og manuel håndtering, som ikke forudsætter, at der findes tekniske hjælpemidler.</p>\r\n<p class=\"TekstV\">Desuden skal nævnet henvise til Arbejdstilsynets oplysning om, at påbuddet for eksempel kan efterkommes ved en ændret planlægning af arbejdet, idet pallen kunne løftes for at undgå løftene under knæhøjde, og stilladset kunne hæves for at undgå løftene over skulderhøjde og i ¾ arms afstand.</p>\r\n<p class=\"TekstoverskriftVenstreN\">Autoriseret arbejdsmiljørådgiver</p>\r\n<p class=\"TekstV\">Efter reglerne skal arbejdsgiveren efterkomme påbud om brug af autoriseret arbejdsmiljørådgiver, når Arbejdstilsynet har truffet afgørelse om en overtrædelse af arbejdsmiljølovgivningen.</p>\r\n<p class=\"TekstV\">Overtrædelsen skal dreje sig om et komplekst og alvorligt arbejdsmiljøproblem, der indebærer risiko for sikkerhed og sundhed. Det vil sige, at arbejdsmiljøproblemet skal være som angivet i kapitel 3 i bekendtgørelsen om brug af autoriseret arbejdsmiljørådgiver.</p>\r\n<p class=\"TekstV\">Overtrædelsen skal være konstateret fx ved et enkeltstående tilsyn med arbejde tilknyttet én produktionsenhed. I dette tilfælde er overtrædelsen konstateret ved tilsynet den 18. januar 2010 med virksomheden på byggepladsen [adresse udeladt]. Virksomheden er en produktionsenhed.</p>\r\n<p class=\"TekstV\">Det er et komplekst og alvorligt arbejdsmiljøproblem, der indebærer risiko for sikkerhed og sundhed, når der løftes byrder på 15 kg eller mere i underarms afstand eller 7 kg eller mere i ¾-arms afstand, og der samtidig er en eller flere forværrende faktorer.</p>\r\n<p class=\"TekstV\">De forværrende faktorer kan for eksempel være i form af asymmetrisk løft, løft under knæhøjde eller løft over skulderhøjde.</p>\r\n<p class=\"TekstV\">Løftene skal udføres som led i den sædvanlige arbejdsfunktion.</p>\r\n<p class=\"TekstV\">[Navn udeladt] har anført, at der ikke er hjemmel til at give et rådgivningspåbud efter § 9, stk. 1, idet der ikke på tidspunktet for tilsynsbesøget og Arbejdstilsynets afgørelse var udviklet en teknisk løsning, der kunne erstatte den manuelle håndtering.</p>\r\n<p class=\"TekstV\">Arbejdsmiljøklagenævnet bemærker hertil, at reglen i § 9, stk. 1, i bekendtgørelsen om brug af autoriserede arbejdsmiljørådgivere efter sin ordlyd ikke forudsætter, at der er udviklet en teknisk løsning.</p>\r\n<p class=\"TekstV\">Arbejdsmiljøklagenævnet skal desuden bemærke, at den fysiske påvirkning fra håndteringen af porebetonelementerne i dette tilfælde efter reglerne kan nedbringes ved andre foranstaltninger end en teknisk løsning.</p>\r\n<p class=\"TekstV\">Arbejdsmiljøklagenævnets afgørelse er truffet af et enigt nævn.</p>\r\n<p class=\"Kapitelnummer\">R E G L E R</p>\r\n<p class=\"TekstV\">Arbejdsmiljøklagenævnet har ved afgørelsen benyttet følgende regler:</p>\r\n<p class=\"TekstV\">Om løft:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 38, stk. 1, § 39, stk. 1, nr. 1, i lov om arbejdsmiljø, jf. lovbekendtgørelse nr. 1072 af 7. september 2010</p>\r\n   <p class=\"Liste1\">\r\n      <span class=\"Liste1Nr\">–</span> § 3, i Arbejdstilsynets bekendtgørelse nr. 1164 af 16. december 1992 om manuel håndtering.</p>\r\n</p>\r\n<p class=\"TekstV\">Om Arbejdstilsynets ret til at give påbud:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 77, stk. 1, i lov om arbejdsmiljø, jf. lovbekendtgørelse nr. 1072 af 7. september 2010.</p>\r\n</p>\r\n<p class=\"TekstV\">Om autoriseret arbejdsmiljørådgiver:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 77 a, i lov om arbejdsmiljø, jf. lovbekendtgørelse nr. 1072 af 7. september 2010</p>\r\n   <p class=\"Liste1\">\r\n      <span class=\"Liste1Nr\">–</span> § 6, § 9, stk. 1 og § 43, stk. 1, i Arbejdstilsynets bekendtgørelse nr. 259 af 20. marts 2007 om brug af autoriserede arbejdsmiljørådgivere.</p>\r\n</p>\r\n<p class=\"TekstV\">Reglerne kan læses på de følgende sider.</p>\r\n<p class=\"Kapitelnummer\">OPLYSNINGERNE I SAGEN</p>\r\n<p>Sagen er afgjort på grundlag af de dokumenter, som klagenævnet har modtaget fra Arbejdstilsynet, samt e-mails af 24. august og 23. september 2011 fra [navn udeladt].</p>\r\n<p class=\"Kapitelnummer\">På klagenævnets vegne</p>\r\n<p class=\"Kapitelnummer\">[navn udeladt]</p>\r\n<p class=\"TekstoverskriftVenstreN\">Kopi til:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> [Navn udeladt]</p>\r\n   <p class=\"Liste1\">\r\n      <span class=\"Liste1Nr\">–</span> Virksomhedens ansatte</p>\r\n   <p class=\"Liste1\">\r\n      <span class=\"Liste1Nr\">–</span> Arbejdstilsynet</p>\r\n</p>\r\n<p class=\"TekstoverskriftVenstreN\">Regler</p>\r\n<p class=\"TekstoverskriftVenstreN\">Lov om arbejdsmiljø, jf. lovbekendtgørelse nr. 1072 af 7. september 2010</p>\r\n<p class=\"Tekst\">…</p>\r\n<p class=\"Kapitelnummer\">Kapitel 5</p>\r\n<p class=\"Kapiteloverskrift\">Arbejdets udførelse</p>\r\n<p class=\"Paragraftekst\">\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"Stk\">\r\n   <span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n<p class=\"Paragraftekst\">\r\n   <span class=\"Bold\">§ 39.</span> Beskæftigelsesministeren kan fastsætte nærmere regler om, hvilke krav der skal være opfyldt, for at arbejdet kan anses for fuldt forsvarligt planlagt, tilrettelagt og udført, herunder om</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> sikkerheds- og sundhedsmæssige foranstaltninger vedrørende arbejder, arbejdsprocesser og -metoder, f.eks. for at undgå sammenstyrtning, nedstyrtning, sammenskridning, rystelser, stråling, støj eller eksplosions-, brand- eller sundhedsfare ved luftarter, dampe, støv og røg, hede, kulde eller lugt, sygdomssmitte eller forkerte arbejdsstillinger, bevægelser eller belastninger,</p>\r\n   <p class=\"Liste1\">\r\n      <span class=\"Liste1Nr\">2)</span> forbud mod særligt farlige arbejder, arbejdsprocesser og -metoder,</p>\r\n   <p class=\"Liste1\">\r\n      <span class=\"Liste1Nr\">3)</span> opslag eller egnet markering.</p>\r\n</p>\r\n<p class=\"Stk\">\r\n   <span class=\"Italic\">Stk. 2.</span> Beskæftigelsesministeren kan endvidere fastsætte regler om særligt arbejdstøj og personlige værnemidler, herunder om hvem der skal afholde udgifterne hertil.</p>\r\n<p class=\"Tekst\">…</p>\r\n<p class=\"Kapitelnummer\">Kapitel 13</p>\r\n<p class=\"Kapiteloverskrift\">Arbejdstilsynet</p>\r\n<p class=\"Tekst\">…</p>\r\n<p class=\"Paragraftekst\">\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p class=\"Stk\">\r\n   <span class=\"Italic\">Stk. 2.</span> …</p>\r\n<p class=\"Paragraftekst\">\r\n   <span class=\"Bold\">§ 77 a.</span> Arbejdstilsynet kan påbyde, at modtageren af påbud eller andre afgørelser om overtrædelse af arbejdsmiljølovgivningen skal indhente bistand fra en autoriseret arbejdsmiljørådgiver, bl.a. med henblik på, at det forebyggende arbejdsmiljøarbejde i virksomheden styrkes.</p>\r\n<p class=\"Stk\">\r\n   <span class=\"Italic\">Stk. 2.</span> Beskæftigelsesministeren fastsætter nærmere regler om rådgivningspåbuddets indhold, omfang og varighed og de nærmere vilkår herfor.</p>\r\n<p class=\"Tekst\">…</p>\r\n<p class=\"TekstoverskriftVenstreN\">Arbejdstilsynets bekendtgørelse nr. 1164 af 16. december 1992 om manuel håndtering</p>\r\n<p class=\"Tekst\">…</p>\r\n<p class=\"Kapitelnummer\">Kapitel 2</p>\r\n<p class=\"Kapiteloverskrift\">Arbejdets udførelse</p>\r\n<p class=\"Paragraftekst\">\r\n   <span class=\"Bold\">§ 3.</span> Arbejde med manuel håndtering skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"Stk\">\r\n   <span class=\"Italic\">Stk. 2.</span> Manuel håndtering, der kan indebære risiko for sikkerhed eller sundhed, skal undgås ved hensigtsmæssig tilrettelæggelse af arbejdet, herunder anvendelse af tekniske hjælpemidler.</p>\r\n<p class=\"Stk\">\r\n   <span class=\"Italic\">Stk. 3.</span> Hvis dette ikke er muligt, skal der træffes effektive foranstaltninger til imødegåelse af risikoen.</p>\r\n<p class=\"Tekst\">…</p>\r\n<p class=\"TekstoverskriftVenstreN\">Arbejdstilsynets bekendtgørelse nr. 259 af 20. marts 2007 om brug af autoriserede arbejdsmiljørådgivere</p>\r\n<p class=\"Tekst\">…</p>\r\n<p class=\"Kapitelnummer\">Kapitel 2</p>\r\n<p class=\"Kapiteloverskrift\">Påbud om brug af autoriserede arbejdsmiljørådgivere</p>\r\n<p class=\"Tekst\">…</p>\r\n<p class=\"Paragraftekst\">\r\n   <span class=\"Bold\">§ 6.</span> Arbejdsgiveren skal efterkomme påbud om brug af autoriseret arbejdsmiljørådgiver, når Arbejdstilsynet afgiver en eller flere afgørelser om overtrædelser af arbejdsmiljølovgivningen om et eller flere komplekse og alvorlige arbejdsmiljøproblemer, der indebærer risiko for sikkerhed og sundhed og som angivet i kapitel 3, når overtrædelserne er</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> konstateret ved et enkeltstående tilsyn eller ved et tilsynsforløb bestående af screening og et deraf efterfølgende tilsyn, og</p>\r\n   <p class=\"Liste1\">\r\n      <span class=\"Liste1Nr\">2)</span> konstateret ved tilsyn med arbejde tilknyttet én produktionsenhed.</p>\r\n</p>\r\n<p class=\"Stk\">\r\n   <span class=\"Italic\">Stk. 2.</span> Der afgives ikke påbud efter stk. 1, hvis arbejdsgiveren inden for det seneste år har løst et identisk arbejdsmiljøproblem på samme arbejdssted, og løsningen umiddelbart kan overføres.</p>\r\n<p class=\"Tekst\">…</p>\r\n<p class=\"Kapitelnummer\">Kapitel 3</p>\r\n<p class=\"Kapiteloverskrift\">Komplekse og alvorlige overtrædelser af arbejdsmiljølovgivningen</p>\r\n<p class=\"Tekstoverskrift\">Det ergonomiske område</p>\r\n<p class=\"Tekst\">…</p>\r\n<p class=\"Paragraftekst\">\r\n   <span class=\"Bold\">§ 9.</span> Løft af byrder, der udføres som led i den sædvanlige arbejdsfunktion,</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> ved vægtgrænser, der overstiger 25 kg tæt ved kroppen, 15 kg i underarms afstand eller 7 kg i 3/4 arms afstand, og</p>\r\n   <p class=\"Liste1\">\r\n      <span class=\"Liste1Nr\">2)</span> der samtidigt forekommer en eller flere forværrende faktorer i form af uhåndterlig eller ustabil byrde, asymmetrisk løft, løft over skulderhøjde eller under knæhøjde, bæring af byrden mere end 2 meter, utilstrækkelig plads og uhensigtsmæssigt underlag.</p>\r\n</p>\r\n<p class=\"Stk\">\r\n   <span class=\"Italic\">Stk. 2.</span> Når der ikke er udviklet egnede tekniske løsninger på løft, der overstiger grænserne i stk. 1, afgives påbud til virksomheden om brug af autoriseret rådgivning ved gennemførelse af midlertidige foranstaltninger med henblik på at nedbringe belastningen.</p>\r\n<p class=\"Tekst\">…</p>\r\n<p class=\"Kapitelnummer\">Kapitel 4</p>\r\n<p class=\"Kapiteloverskrift\">Rådgivningspligt</p>\r\n<p class=\"Tekst\">…</p>\r\n<p class=\"Paragraftekst\">\r\n   <span class=\"Bold\">§ 43.</span> Modtageren af påbud om rådgivning skal give en tilbagemelding til Arbejdstilsynet om indgåelse af en aftale om rådgivning senest 6 uger efter, at påbuddet om rådgivning er modtaget.</p>\r\n<p class=\"Stk\">\r\n   <span class=\"Italic\">Stk. 2.</span> Tilbagemeldingen påtegnes af sikkerhedsorganisationen eller, i virksomheder, der ikke har pligt til at etablere sikkerhedsorganisation, af en repræsentant for de ansatte.</p>\r\n<p class=\"Stk\">\r\n   <span class=\"Italic\">Stk. 3.</span> Modtageren af påbud om rådgivning skal sørge for, at tilbagemeldingen påtegnes af den autoriserede arbejdsmiljørådgiver, som herved bekræfter, at der er indgået en aftale i henhold til § 43.</p>\r\n<p class=\"Stk\">\r\n   <span class=\"Italic\">Stk. 4.</span> Bygherren er undtaget fra pligten i stk. 2.</p>\r\n<p class=\"Tekst\">…</p>\r\n<p class=\"Paragraftekst\">\r\n   <span class=\"Bold\">§ 49.</span> Modtageren af påbud om rådgivning skal give en tilbagemelding til Arbejdstilsynet om, at rådgivningspåbuddet og de dertil knyttede afgørelser er efterkommet.</p>\r\n<p class=\"Stk\">\r\n   <span class=\"Italic\">Stk. 2.</span> Tilbagemeldingen påtegnes af rådgiveren, der herved bekræfter, at rådgivningspåbuddet og forhold, der udløste rådgivningspåbuddet, jf. de pligter, der fremgår af §§ 37-48, er efterkommet.</p>\r\n<p class=\"Stk\">\r\n   <span class=\"Italic\">Stk. 3.</span> …</p>\r\n<p class=\"Stk\">\r\n   <span class=\"Italic\">Stk. 4.</span> Tilbagemeldingen skal være påtegnet af sikkerhedsorganisationen eller, i virksomheder, hvor der ikke skal oprettes sikkerhedsorganisation, af en repræsentant for de ansatte.</p>\r\n<p class=\"Stk\">\r\n   <span class=\"Italic\">Stk. 5.</span> …</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/09/2012"
        },
        {
            "displayName": "Accession",
            "displayValue": "W20120941925"
        },
        {
            "displayName": "Entydig dokumentidentifikation",
            "displayValue": "BE005149"
        },
        {
            "displayName": "Dato for indlæggelse",
            "displayValue": "02/02/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9419"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "29/03/2012"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "7000068-12 og 7000069-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}