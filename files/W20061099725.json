{
    "id": 155617,
    "title": "Ankestyrelsens principafgørelse P-18-06 om samtidig optjening - sociale pensionsrettigheder - pension - genoptagelse",
    "documentTypeId": "240",
    "isSagsforlobPeriodValid": true,
    "shortName": "KEN nr 10997 af 29/09/2006",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-18-06 om samtidig optjening - sociale pensionsrettigheder - pension - genoptagelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">I en sag, hvor der 1. gang blev truffet afgørelse om beregning af dansk folkepension i 1995, skulle der medregnes optjeningstid i udlandet, selv om der samtidig var optjeningstid i Danmark. Ansøger søgte om genoptagelse af sagen den 30. januar 2005.</p>\r\n   <p class=\"TekstGenerel\">Begrundelsen var, at den nugældende lovbestemmelse, om at der ikke ved opgørelsen af bopælstid kunne medregnes den tid, i hvilke der samtidig blev optjent sociale pensionsrettigheder i udlandet, først blev indført i loven med virkning fra den 1. juli 2004.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 759 af 2. august 2005 - § 8, stk. 1, nr. 1, § 8, stk. 1, nr. 2, § 8, stk. 1, nr. 3 og § 8, stk. 1, nr. 4</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøger var tidligere dansk statsborger, men blev engelsk statsborger i 1961. Han blev tilkendt dansk folkepension svarende til 6/40.</p>\r\n<p>Han søgte den 30. januar 2005 om genoptagelse af sin pensionssag for så vidt angik optjeningsår, idet han i perioden nov. 1945 - aug. 1983 og igen fra aug. 1987 - 1990 var ansat i et dansk firmas filial/datterselskab i England, og var blevet bekendt med, at disse år kunne henføres under lovens § 8, stk. 1, nr. 4.</p>\r\n<p>Den Sociale Sikringsstyrelse havde afslået at medregne disse perioder, idet ansøger i perioderne havde optjent engelsk pension ( bortset fra 18. dec. 1946 - 6. apr. 1947). Styrelsen mente at have fulgt gældende praksis på det omhandlede tidspunkt,  og henviste i denne forbindelse til SM-P-24-96, hvori det blev fastslået, at der ikke kunne optjenes ret til pension fra 2 lande samtidig, og at denne praksis først blev ophævet ved SM-P-19-02 (offentliggjort den 3. sep. 2002), idet der ikke var udtrykkelig hjemmel til at foretage fradrag i den danske beregning for perioder, hvor der var samtidig optjening i en anden medlemsstat.</p>\r\n<p>Sagen blev behandlet i principielt møde med henblik på at afklare, hvorvidt der til optjeningsperioder til dansk folkepension kunne medregnes de år i England, hvor ansøger var ansat i et dansk firmas filial/datterselskab, under hensyn til lovændringen pr. 1. juli 2004, hvor optjeningsreglerne blev justeret for at undgå dobbeltoptjening af pension fra flere lande samtidig.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Sagen blev hjemvist til Den Sociale Sikringsstyrelse til ny behandling og afgørelse</p>\r\n<p>Ankestyrelsen  fandt, at der ikke på noget tidspunkt forud for den 1. juli 2004 havde været lovhjemmel til  ikke at medregne den tid, i hvilken der samtidigt blev optjent sociale pensionsrettigheder i udlandet, når der blev opgjort optjeningstid til dansk folkepension.</p>\r\n<p>Ankestyrelsen lagde vægt på, at sagen blev afgjort i 1995, hvorefter ansøger anmodede om genoptagelse i 2005.</p>\r\n<p>Ved opgørelse af bopælstid skulle ophold i udlandet som ansat i et dansk firmas filial eller datterselskab sidestilles.</p>\r\n<p>Den Sociale Sikringsstyrelse skulle dog ved vurderingen af dansk optjeningstid, jf. ovenstående, tage stilling til</p>\r\n<p>1) om ansættelsen i England kunne betragtes som ansættelse ved en filial eller i et datterselskab til et dansk firma, jf. lovens § 8, stk. 1, nr. 4 og</p>\r\n<p>2) betydningen af, at ansøger blev britisk statsborger i 1961 samt</p>\r\n<p>3) forholde sig til, om en del af et krav om omregning af pension med tilbagevirkende kraft var forældet i henhold til 1908-loven (lov nr. 274 af 22. december 1908 om forældelse af visse fordringer).</p>\r\n<p>Lovens nuværende § 8, stk. 2, om at der ikke ved opgørelsen af bopælstid kunne medregnes den tid, i hvilken der samtidig blev optjent sociale pensionsrettigheder i udlandet, blev først indført i loven med virkning fra den 1. juli 2004.</p>\r\n<p>Det fremgår af SM-P-16-03, der blev ophævet i forbindelse med, at § 8, stk. 2, blev indføjet pr. 1. juli 2004, at en omregning af folkepension skulle ske med tilbagevirkende kraft, fordi den 1. beregning af brøkpension ikke includerede årene, hvor der i den omhandlede sag var optjent finsk og engelsk pension. I denne sag havde ansøger modtaget dansk brøk-pension fra 1. sep. 1995, men søgte i efteråret 2002 kommunen om omregning under henvisning til SM-P-19-02. Sagen blev afgjort 25. juni 2003.</p>\r\n<p>Ankestyrelsen lagde i den nu omhandlede sag vægt på, at der første gang blev truffet afgørelse om beregning af dansk folkepension  i 1995, altså før 1. juli 2004. Lovens § 8, stk. 2, kunne således ikke anvendes, da det drejede sig om genoptagelse af en sag, hvori der oprindelig var blevet truffet afgørelse på det dagældende lovgrundlag.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 19. februar 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20061099725"
        },
        {
            "displayName": "Entydig dokumentidentifikation",
            "displayValue": "BS008411"
        },
        {
            "displayName": "Dato for indlæggelse",
            "displayValue": "16/03/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10997"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "29/09/2006"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 6700168-06"
        },
        {
            "displayName": "Stikord",
            "displayValue": "P-18-06"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}