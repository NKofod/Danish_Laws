{
    "id": 54190,
    "title": "Om statsrefusion af sociale udgifter i regnskabsåret 1993. Social- og sundhedsforvaltningen ",
    "documentTypeId": "200",
    "isSagsforlobPeriodValid": false,
    "shortName": "SKR nr 19532 af 30/10/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Om statsrefusion af sociale udgifter i  \r\n\r\n regnskabsåret 1993. Social- og sundhedsforvaltningen </H1>  \r\n\r\n<P></P>  \r\n\r\n<BR>  \r\n\r\n<P>Til brug ved kommunernes anmodning om refusion af udgifter til sociale  \r\n\r\n ydelser i 1993 fremsendes vedlagt 12 skemaer (3 pr. kvartal), udarbejdet  \r\n\r\n efter de nugældende regler. Disse skal anvendes ved anmodningen til  \r\n\r\n Socialministeriet om forskudsrefusion. Egne skemaer udarbejdet på PC o. lign.  \r\n\r\n må ikke anvendes. </P>  \r\n\r\n<P>Udfyldt skema skal indsendes i eet eksemplar pr. kvartal. </P>  \r\n\r\n<P>Skemaer for de kommende kvartaler skal indsendes inden henholdsvis  \r\n\r\n 20.november 1992, 1. marts 1993, 1. juni 1993 og 20. august 1993. I skemaet  \r\n\r\n for januar kvartal 1993 skal kolonnerne B, D og G ikke udfyldes. Alle  \r\n\r\n kolonnerne udfyldes derimod for årets øvrige kvartaler. Beløb, der er  \r\n\r\n konteret på art 4.7 og 4.8, betalinger til kommuner og amtskommuner, samt art  \r\n\r\n 7.7 og 7.8, betalinger fra kommuner og amtskommuner, må ikke medtages. </P>  \r\n\r\n<P>Refusionssystemet forudsætter en nær overensstemmelse mellem de faktiske  \r\n\r\n udgifter og de beløb, kommunerne løbende anmelder til refusion. De løbende  \r\n\r\n anmeldelser skal derfor afpasses efter de faktisk konstaterede udgifter,  \r\n\r\n således at udgifterne ikke gennem hele året refusionsanmeldes alene på  \r\n\r\n grundlag af årsbudgettet. Der skal således tages hensyn til, at udgifterne  \r\n\r\n normalt ikke fordeler sig jævnt over årets 4 kvartaler. </P>  \r\n\r\n<P>Endvidere er det en forudsætning, at skemaet efterregnes omhyggeligt, og  \r\n\r\n at beløbene i kolonne G (anmeldt refusion fra regnskabsårets start indtil  \r\n\r\n kvartalet) stemmer med de beløb, kommunerne har fået udbetalt i de tidligere  \r\n\r\n kvartaler. </P>  \r\n\r\n<P>Ved evt. afrunding af de beregnede refusionsbeløb i kolonne F skal der  \r\n\r\n foretages afrunding således at beløb på 500 kr. eller mere rundes op medens  \r\n\r\n beløb på under 500 kr. rundes ned. Grunden er at ministeriet fortsat arbejder  \r\n\r\n på at indføre et system, hvor ministeriet foretager beregningen af  \r\n\r\n statsrefusionsbeløbene på grundlag af skemaets udgiftstal i kolonne B og C.  \r\n\r\n Afprøvningen af dette system vil ske i 1993 ved sammenligning af resultatet  \r\n\r\n af beregningen med resultatet af kommunernes egne beregninger. Anvendelse af  \r\n\r\n forskellige afrundingsregler vil således bevirke differencer, som vil  \r\n\r\n vanskeliggøre fejlkontrollen af systemet. </P>  \r\n\r\n<P>Såfremt der på en konto, hvor der i refusionsskemaet ikke er medtaget  \r\n\r\n specifikation af indtægtkontoen (grupperingen), forekommer indbetalinger,  \r\n\r\n skal der foretages modregning af indbetalingerne (tilbagebetaling, modregning  \r\n\r\n m.v.) i udgiftstallet. </P>  \r\n\r\n<P>Da det er konstateret, at nogle kommuner ved konteringen ikke sondrer  \r\n\r\n mellem forskudsvis udlagt børnebidrag og ikke forskudsvis børnebidrag når  \r\n\r\n bidragene betales samtidig, skal ministeriet anmode om, at kun  \r\n\r\n udgifter/indtægter vedrørende forskudsvis børnebidrag medtages i  \r\n\r\n forskudsrefusionsskemaet. Der henvises i øvrigt til pkt. 46 i  \r\n\r\n Sikringsstyrelsens vejledning af 18. december 1986 om børnetilskud og  \r\n\r\n forskudsvis udbetaling af børnebidrag. </P>  \r\n\r\n<P>Med hensyn til udgifterne til børnetilskud bemærkes, at udgifterne skal  \r\n\r\n specificeres på de 5 linier i skemaet. Ministeriet skal anvende tallene i  \r\n\r\n denne specificering ved regnskabsaflæggelsen. </P>  \r\n\r\n<P>Der henvises i øvrigt i det hele til reglerne i Socialministeriets  \r\n\r\n bekendtgørelser om regnskabsaflæggelse og refusion m.v. </P>  \r\n\r\n<P>Det bemærkes, at i forhold til skemaet vedrørende 1992, er der sket  \r\n\r\n følgende ændringer: </P>  \r\n\r\n<P>De ændringer der i løbet af 1992 blev nødvendige som følge af nye love om  \r\n\r\n finansieringen af udgifterne vedrørende flygtninge m.v. og indførelsen af  \r\n\r\n udligningsbeløb (konto 5.01.05) er indarbejdet i skemaet for 1993. </P>  \r\n\r\n<P>Herudover er aldersafgrænsningen i skemaet på side 3 til beregning af  \r\n\r\n tilskud tilpasset de nye regler. </P>  \r\n\r\n<P>Endvidere er indholdet i tredie linie på side 1 (konto 5.01.04) ændret som  \r\n\r\n følge af lov nr. 501 af 24. juni 1992 om ændring af foranstaltningerne for  \r\n\r\n børn og unge. Linien må nu udelukkende omfatte udgifterne vedrørende  \r\n\r\n samværsret m.v., medens alle udgifter vedrørende ophold i dagtilbud skal  \r\n\r\n føres på funktion 5.10 og udgifter vedrørende forebyggende foranstaltninger  \r\n\r\n skal føres på funktion 5.21. </P>  \r\n\r\n<P>Om udgifter vedrørende flygtningebørn kan oplyses, at der arbejdes på et  \r\n\r\n lovforslag, der med hensyn til refusion tager hensyn til at de forebyggende  \r\n\r\n foranstaltninger for børn og unge er flyttet til bistandslovens afsnit II.  \r\n\r\n</P>  \r\n\r\n<P>Bestemmelserne om tilskud til kommunerne efter bistandslovens § 136 stk.  \r\n\r\n 1-3 udløber pr. 31. december 1992, der arbejdes på fremsættelse af  \r\n\r\n lovforslag. </P>  \r\n\r\n<P>Der vil senere blive udsendt skema til de relevante amtskommuner og  \r\n\r\n Københavns kommune om § 136 stk. 5 (vedrørende udbetaling af pension til  \r\n\r\n beboere på § 112 institutioner). </P>  \r\n\r\n<P>Med venlig hilsen </P>  \r\n\r\n<P>Grethe Håkansson </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19921953254"
        },
        {
            "displayName": "Entydig dokumentidentifikation",
            "displayValue": "CM013068"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "19532"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "30/10/1992"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Socialministeriets 4.afdeling 2.kt. j.nr 275-22"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}