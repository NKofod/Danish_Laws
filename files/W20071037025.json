{
    "id": 114492,
    "title": "EØS, attest E 301, 8-ugers-fristen for ansøgning om genoptagelse i en dansk a-kasse anses for overholdt, personlig henvendelse i a-kassen sidestilles med skriftlig ansøgning, a-kassens afvisning",
    "documentTypeId": "240",
    "isSagsforlobPeriodValid": true,
    "shortName": "KEN nr 10370 af 25/05/2007",
    "documentHtml": "<div class=\"bjelke\">Den fulde tekst</div><p class=\"Titel2\">EØS, attest E 301, 8-ugers-fristen for ansøgning om genoptagelse i en dansk a-kasse anses for overholdt, personlig henvendelse i a-kassen sidestilles med skriftlig ansøgning, a-kassens afvisning</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet søgte skriftligt om genoptagelse i a-kassen den 13. juni 2006 på baggrund af forsikringsperiode i Norge.</div>\r\n        </p>\r\n        <p class=\"Tekst2\">\r\n          <div>Det fremgik af indhentet attest E 301, at medlemmet havde været forsikret i Norge til og med 7. april 2006.</div>\r\n        </p>\r\n        <p class=\"Tekst2\">\r\n          <div>A-kassen traf afgørelse om, at medlemmet ikke inden for 8-ugers-fristen skriftligt havde søgt om genoptagelse. Direktoratet tiltrådte a-kassens afgørelse.</div>\r\n        </p>\r\n        <p class=\"Tekst2\">\r\n          <div>Efter modtagelsen af sagen i ankenævnet, fremsendte a-kassen yderligere oplysninger. Dels en fornyet attest E 301 af 11. december 2006, som erstattede tidligere udstedt attest E 310, og hvoraf fremgik, at medlemmets forsikringsperiode i Norge var udløbet 14. april 2006, dels en samtalerapport fra lokalkassen, hvoraf fremgik, at medlemmet var mødt op i a-kassen den 9. juni 2006, hvor der var aftalt en tid i a-kassen den 13. juni 2006.</div>\r\n        </p>\r\n        <p class=\"Tekst2\">\r\n          <div>A-kassen bekræftede medlemmets oplysninger om, at han den 9. juni 2006 var blevet bedt om at komme igen, eftersom den medarbejder han skulle tale med, ikke var til stede.</div>\r\n        </p>\r\n        <p class=\"Tekst2\">\r\n          <div>Ankenævnet traf på baggrund af de nye oplysninger afgørelse om, at medlemmet kunne medregne forsikringsperioder i Norge til at opfylde kravet om medlemsperiode. Medlemmets henvendelse i a-kassen den 9. juni 2006 skulle således sidestilles med, at han skriftligt havde søgt om genoptagelse denne dato.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at det beroede på a-kassens afvisning af medlemmet den 9. juni 2006, at han ikke fik underskrevet en ansøgning denne dag.</div>\r\n        </p>\r\n        <p class=\"Tekst2\">\r\n          <div>Ankenævnet lagde herunder vægt på, at det var uomtvistet, at medlemmet ved sin henvendelse i a-kassen den 9. juni 2006 havde ønsket at blive genoptaget i a-kassen, at han var blevet bedt om at komme igen den 13. juni 2006, at han først den 13. juni 2006 havde fået udleveret en ansøgning om genoptagelse, og at han havde kunnet overholde 8-ugers-fristen, hvis han den 9. juni 2006 skriftligt havde søgt om genoptagelse.</div>\r\n        </p>\r\n        <p class=\"Tekst2\">\r\n          <div>Ankenævnet ændrede således direktoratets afgørelse.</div>\r\n        </p>\r\n      </div>\r\n      <p class=\"Tekst\">Arbejdsmarkedets Ankenævn har behandlet Deres klage på møde den 24. maj 2007.</p>\r\n      <p class=\"Tekst\">Ankenævnet traf denne</p>\r\n      <p class=\"Tekstoverskrift\">A F G Ø R E L S E</p>\r\n      <p class=\"Tekst\">De kan medregne Deres forsikringsperiode i Norge til at opfylde kravet om medlemsperiode.</p>\r\n      <p class=\"Tekst\">Ankenævnet ændrer således Arbejdsdirektoratets afgørelse af den 24. oktober 2006.</p>\r\n      <p class=\"Tekstoverskrift\">B E G R U N D E L S E</p>\r\n      <p class=\"Tekst\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\">–</span> De tidligere var medlem af a-kassen i perioden 19. september 2003 til 1. maj 2004,</p>\r\n        <p class=\"Liste1\"><span class=\"Liste1Nr\">–</span> De i forbindelse med udmeldelsenblev vejledt om 8-ugers-fristen,</p>\r\n        <p class=\"Liste1\"><span class=\"Liste1Nr\">–</span> De har haft ophold og bopæl i Danmark fra 9. maj 2006,</p>\r\n        <p class=\"Liste1\"><span class=\"Liste1Nr\">–</span> De den 9. juni 2006 henvendte Dem personligt i a-kassen for at melde Dem ind, men blev bedt om at komme igen den 13. juni 2006, eftersom den medarbejder, De skulle tale med, ikke var til stede. De fik ikke udleveret en ansøgning om optagelse,</p>\r\n        <p class=\"Liste1\"><span class=\"Liste1Nr\">–</span> De den 13. juni 2006 mødte op i a-kassen og skriftligt søgte om optagelse i a-kassen,</p>\r\n        <p class=\"Liste1\"><span class=\"Liste1Nr\">–</span> attest E 301 af 11. december 2006 erstatter attest E 301 af 26. september 2006,</p>\r\n        <p class=\"Liste1\"><span class=\"Liste1Nr\">–</span> De ifølge attest E 301 af 11. december 2006 var arbejdsløshedsforsikret i Norge til og med den 14. april 2006, og</p>\r\n        <p class=\"Liste1\"><span class=\"Liste1Nr\">–</span> 8-ugers-fristen udløb den 9. juni 2006.</p>\r\n      </p>\r\n      <p class=\"Tekst\">Forsikrings- og beskæftigelsesperioder, som en arbejdstager har haft i ét EØS-land (Norge) skal medregnes i et andet EØS-land (Danmark), hvis retten til arbejdsløshedsydelser i dette EØS-land (Danmark) er betinget af, at der er tilbagelagt forsikrings- og beskæftigelsesperioder (sammenlægningsprincippet).</p>\r\n      <p class=\"Tekst\">Retten til dagpenge i Danmark opnås efter 1 års uafbrudt medlemskab af en anerkendt dansk a-kasse. Retten til at opnå danske dagpenge er endvidere betinget af, at et fuldtidsforsikret medlem har haft beskæftigelse som lønmodtager, der sammenlagt svarer til beskæftigelse i mindst 52 uger inden for de sidste 3 år. Kun beskæftigelse i medlemsperioder kan medregnes til dette beskæftigelseskrav.</p>\r\n      <p class=\"Tekst\">En person, der har været medlem af en dansk a-kasse inden for de sidste 5 år, og som herefter har haft lønarbejde og været arbejdsløshedsforsikret i et andet EØS-land (Norge), kan genoptages i en a-kasse og medregne forsikringsperioder fra det andet EØS-land til at opfylde kravet om medlemsperiode. Det er et krav, at personen har bopæl i Danmark og skriftligt søger om optagelse i en a-kasse inden 8 uger, fra personen ophørte med at være forsikret i det andet EØS-land.</p>\r\n      <p class=\"Tekst\">Eftersom De ophørte med at være forsikret i Norge den 14. april 2006, skulle De senest den 9. juni 2006 skriftligt have søgt om optagelse i en dansk a-kasse. Da De reelt først underskrev ansøgningen om genoptagelse den 13. juni 2006, har De som udgangspunkt ikke ret til at medregne Deres forsikringsperiode fra Norge.</p>\r\n      <p class=\"Tekst\">Ankenævnet finder imidlertid, at De skal anses for at have søgt om genoptagelse i a-kassen inden for 8-ugers-fristen, og at det beror på a-kassens afvisning af Dem den 9. juni 2006, at De ikke fik underskrevet en ansøgning denne dag.</p>\r\n      <p class=\"Tekst\">Deres henvendelse i a-kassen den 9. juni 2006 skal således sidestilles med, at De skriftligt søgte om genoptagelse denne dato.</p>\r\n      <p class=\"Tekst\">Ankenævnet har herved lagt vægt på, at det er uomtvistet, at De ved Deres henvendelse i a-kassen den 9. juni 2006 ønskede at blive genoptaget i a-kassen, at den a-kasse-medarbejder De skulle tale med ikke var til stede, hvorfor De blev bedt om at komme igen den 13. juni 2006, at De først den 13. juni 2006 fik udleveret en ansøgning om genoptagelse, og at De ville have kunnet overholde 8-ugers-fristen, hvis De den 9. juni 2006 skriftligt havde søgt om optagelse.</p>\r\n      <p class=\"Tekst\">De kan således medregne Deres forsikringsperiode i Norge til at opfylde kravet om medlemsperiode i Danmark.</p>\r\n      <p class=\"Tekst\">Ankenævnet har ikke taget stilling til Deres opfyldelse af beskæftigelseskravet.</p>\r\n      <p class=\"Tekstoverskrift\">R E G L E R</p>\r\n      <p class=\"Tekst\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> Artikel 67, stk. 1 og 2, i Rådets Forordning (EØF) nr. 1408/71 om anvendelse af de sociale sikringsordninger på arbejdstagere, selvstændige erhvervsdrivende og deres familiemedlemmer, der flytter inden for Fællesskabet,</p>\r\n        <p class=\"Liste1\"><span class=\"Liste1Nr\">–</span> § 41, stk. 1 og 7, § 53, stk. 1, 2, 4 og 8 og § 95 i lov om arbejdsløshedsforsikring mv., jf. lovbekendtgørelse nr. 874 af den 11. september 2005, og</p>\r\n        <p class=\"Liste1\"><span class=\"Liste1Nr\">–</span> § 3, stk. 1, i Arbejdsdirektoratets bekendtgørelse nr. 713 af den 6. august 2001 om arbejdsløshedsforsikring ved arbejde m.v. inden for EØS og i det øvrige udland.</p>\r\n      </p>\r\n      <p class=\"Tekstoverskrift\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som ankenævnet har modtaget fra direktoratet samt a-kassens breve med bilag af 16. og 19. januar 2007.</p>\r\n      <p class=\"Tekstoverskrift\">På ankenævnets vegne</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\">Kopi til:</p>\r\n      <p class=\"Tekst\">Arbejdsdirektoratet</p>\r\n      <p class=\"Tekst\">A-kassen</p>\r\n      <p class=\"Tekst\"><span class=\"Bold\">Regler</span></p>\r\n      <p class=\"Tekst\">Rådets forordning (EØF) nr. 1408/71 af den 14. juni 1971 om anvendelse af de sociale sikringsordninger på arbejdstagere, selvstændige erhvervsdrivende og deres familiemedlemmer, der flytter inden for Fællesskabet:</p>\r\n      <p class=\"Tekstoverskrift\"><span class=\"Bold\">KAPITEL 6</span></p>\r\n      <p class=\"Tekstoverskrift\"><span class=\"Bold\">ARBEJDSLØSHED</span></p>\r\n      <p class=\"Tekstoverskrift\">Afdeling 1</p>\r\n      <p class=\"Tekstoverskrift\">Fælles bestemmelser</p>\r\n      <p class=\"Tekstoverskrift\">Artikel 67</p>\r\n      <p class=\"Tekstoverskrift\">Sammenlægning af forsikrings- eller beskæftigelsesperioder</p>\r\n      <p>\r\n        <p class=\"Liste1\"><span class=\"Liste1Nr\">1)</span> Den kompetente institution i en medlemsstat, efter hvis lovgivning erhvervelse, bevarelse eller generhvervelse af ret til ydelser er betinget af, at der er tilbagelagt forsikringsperioder, skal i fornødent omfang medregne forsikrings- eller beskæftigelsesperioder, der er tilbagelagt som arbejdstager efter enhver anden medlemsstats lovgivning, som om det drejede sig om forsikringsperioder, der var tilbagelagt efter den for denne institution gældende lovgivning, dog forudsat at beskæftigelsesperioderne ville være blevet anset for forsikringsperioder, hvis de havde været tilbagelagt efter denne lovgivning.</p>\r\n        <p class=\"Liste1\"><span class=\"Liste1Nr\">2)</span> Den kompetente institution i en medlemsstat, efter hvis lovgivning erhvervelse, bevarelse eller generhvervelse af ret til ydelser er betinget af, at der er tilbagelagt beskæftigelsesperioder, skal i fornødent omfang medregne forsikrings- eller beskæftigelsesperioder, der er tilbagelagt som arbejdstager efter enhver anden medlemsstats lovgivning, som om det drejede sig om beskæftigelsesperioder, der var tilbagelagt efter den for denne institution gældende lovgivning.</p>\r\n        <p class=\"Liste1\"><span class=\"Liste1Nr\">3)</span> Bortset fra de i artikel 71, stk. 1, litra a), nr. ii), og litra b), nr. ii), omhandlede tilfælde, er anvendelsen af bestemmelserne i stk. 1 og 2 betinget af, at den pågældende senest har tilbagelagt:</p>\r\n        <p class=\"Tekst2\">\r\n          <div>\r\n            <p class=\"Liste2\"><span class=\"Liste2Nr\">–</span> forsikringsperioder, i det i stk. 1 omhandlede tilfælde</p>\r\n            <p class=\"Liste2\"><span class=\"Liste2Nr\">–</span> beskæftigelsesperioder, i det i stk. 2 omhandlede tilfælde efter den lovgivning, i henhold til hvilken ydelserne begæres.</p>\r\n          </div>\r\n        </p>\r\n        <p class=\"Liste1\"><span class=\"Liste1Nr\">4)</span> Når det tidsrum, for hvilket ydelserne tilkendes, er afhængigt af længden af forsikrings- eller beskæftigelsesperioder, finder bestemmelserne i stk. 1 eller stk. 2 anvendelse, alt efter omstændighederne.</p>\r\n      </p>\r\n      <p class=\"Tekst\"><span class=\"Bold\">Lov om arbejdsløshedsforsikring mv., jf. lovbekendtgørelse nr. 874 af den 11. september 2005:</span></p>\r\n      <p class=\"Tekst\"><span class=\"Bold\">§ 41.</span> Ret til optagelse som medlem har personer,</p>\r\n      <p>\r\n        <p class=\"Liste1\"><span class=\"Liste1Nr\">1)</span> som har bopæl og ophold her i riget bortset fra Færøerne og Grønland, jf. dog stk. 7,</p>\r\n        <p class=\"Liste1\"><span class=\"Liste1Nr\">2)</span> som er mellem 18 og 63 år, dog 65 år for personer født før den 1. juli 1939, og</p>\r\n        <p class=\"Liste1\"><span class=\"Liste1Nr\">3)</span> som enten</p>\r\n        <p class=\"Tekst2\">\r\n          <div>\r\n            <p class=\"Liste2\"><span class=\"Liste2Nr\">a)</span> dokumenterer at være beskæftiget som lønmodtager,</p>\r\n            <p class=\"Liste2\"><span class=\"Liste2Nr\">b)</span> har gennemført en erhvervsmæssig uddannelse af mindst 18 måneders varighed eller en erhvervsgrunduddannelse i henhold til lov om erhvervsgrunduddannelse, når kassen modtager skriftlig begæring om optagelse senest 2 uger efter uddannelsens afslutning,</p>\r\n            <p class=\"Liste2\"><span class=\"Liste2Nr\">c)</span> dokumenterer at udøve selvstændig erhvervsvirksomhed,</p>\r\n            <p class=\"Liste2\"><span class=\"Liste2Nr\">d)</span> dokumenterer at deltage i udøvelsen af ægtefællens selvstændige erhvervsvirksomhed,</p>\r\n            <p class=\"Liste2\"><span class=\"Liste2Nr\">e)</span> aftjener værnepligt eller er ansat på værnepligtslignende vilkår eller</p>\r\n            <p class=\"Liste2\"><span class=\"Liste2Nr\">f)</span> dokumenterer at udøve kommunalt hverv som borgmester, rådmand eller udvalgsformand eller at være medlem af Folketinget, regeringen eller Europaparlamentet.</p>\r\n          </div>\r\n        </p>\r\n      </p>\r\n      <p class=\"Tekst\"><span class=\"Italic\">Stk. 2.</span> Personer, der har afsluttet en erhvervsmæssig uddannelse af mindst 18 måneders varighed, har uanset bestemmelsen i stk. 1, nr. 2, ret til optagelse, selv om de ikke er fyldt 18 år.</p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Stk. 4.</span> Optagelse kan ske som fuldtids- eller deltidsforsikret, jf. kapitel 11. En person, der optages i henhold til stk. 1, nr. 3, litra c eller d, kan dog ikke optages som deltidsforsikret.</p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Stk. 7.</span> Direktøren for Arbejdsdirektoratet kan, uanset bestemmelsen i stk. 1, nr. 1, efter forhandling med Beskæftigelsesrådet fastsætte regler om optagelse af personer, der har bopæl i udlandet, herunder på Færøerne og i Grønland.</p>\r\n      <p class=\"Tekst\"><span class=\"Italic\">Stk. 8.</span> Direktøren for Arbejdsdirektoratet kan efter forhandling med Beskæftigelsesrådet fastsætte nærmere regler for anvendelsen af stk. 1, 4 og 5, herunder for afgrænsningen mellem lønarbejde og selvstændig erhvervsudøvelse.</p>\r\n      <p class=\"Tekst\"><span class=\"Bold\">§ 53.</span> Ret til dagpenge opnås efter 1 års medlemskab af en anerkendt arbejdsløshedskasse.</p>\r\n      <p class=\"Tekst\"><span class=\"Italic\">Stk. 2.</span> Retten til at opnå dagpenge i de i § 55, stk. 1 og 3, nævnte perioder er endvidere betinget af,</p>\r\n      <p>\r\n        <p class=\"Liste1\"><span class=\"Liste1Nr\">a)</span> at et fuldtidsforsikret medlem har haft beskæftigelse som lønmodtager i en tid, som sammenlagt svarer til beskæftigelse i fagets fulde sædvanlige arbejdstid i mindst 52 uger inden for de sidste 3 år, eller i en tilsvarende periode har udøvet selvstændig erhvervsvirksomhed i væsentligt omfang,</p>\r\n        <p class=\"Liste1\"><span class=\"Liste1Nr\">b)</span> at et deltidsforsikret medlem, jf. kapitel 11, har haft beskæftigelse som lønmodtager i en tid, som sammenlagt svarer til beskæftigelse i fagets fulde sædvanlige arbejdstid i mindst 34 uger inden for de sidste 3 år.</p>\r\n      </p>\r\n      <p class=\"Tekst\"><span class=\"Italic\">Stk. 3.</span> …</p>\r\n      <p class=\"Tekst\"><span class=\"Italic\">Stk. 4.</span> Kun arbejde m.v., jf. stk. 2 og stk. 3, litra a og c, i medlemsperioder medregnes ved opgørelse af arbejdskravet i stk. 2 og 6. Beskæftigelse, hvortil der ydes offentligt tilskud til lønnen, og beskæftigelse ved selvstændig virksomhed, hvortil der ydes offentligt tilskud til etablering og drift, medregnes ikke.</p>\r\n      <p class=\"Tekst\"><span class=\"Italic\">Stk. 5.</span> …</p>\r\n      <p class=\"Tekst\"><span class=\"Italic\">Stk. 8.</span> Direktøren for Arbejdsdirektoratet kan efter forhandling med Beskæftigelsesrådet fastsætte nærmere regler om anvendelsen af stk. 2-4, 6 og 7, herunder regler om, at timer, for hvilke der er udbetalt løn, kan indgå i beregningen af beskæftigelseskravet.</p>\r\n      <p class=\"Tekst\"><span class=\"Bold\">§ 95.</span> Direktøren for Arbejdsdirektoratet kan efter forhandling med Beskæftigelsesrådet fastsætte regler om ret til medlemskab af en anerkendt arbejdsløshedskasse og om ret til dagpenge, feriedagpenge, ret til overgangsydelse og efterløn for personer, der har haft forsikrings- eller beskæftigelsesperioder i udlandet, på Færøerne eller i Grønland.</p>\r\n      <p class=\"Tekst\"><span class=\"Bold\">Arbejdsdirektoratets bekendtgørelse nr. 713 af 6. august 2001 om arbejdsløshedsforsikring ved arbejde m.v. inden for EØS og i det øvrige udland</span></p>\r\n      <p class=\"Tekst\"><span class=\"Bold\">§ 1.</span> Denne bekendtgørelse finder anvendelse ved arbejde m.v. inden for EØS og i det øvrige udland, dog ikke Færøerne.</p>\r\n      <p class=\"Tekst\"><span class=\"Italic\">Stk. 2.</span> Optagelse i en a-kasse forudsætter, at betingelserne i § 41 i lov om arbejdsløshedsforsikring m.v. er opfyldt, jf. dog §§ 3 og 4. Bopælskravet i § 41, stk. 1, nr. 1, fraviges for personer, der har bopæl i et andet EØS-land.</p>\r\n      <p class=\"Tekst\"><span class=\"Italic\">Ret til at medregne forsikrings- og arbejdsperioder efter arbejde i et andet EØS-land og ret til at blive optaget for personer, der er omfattet af forordning (EØF) nr. 1408/71 eller Nordisk Konvention af 15. juni 1992 om Social Sikring</span></p>\r\n      <p class=\"Tekst\"><span class=\"Bold\">§ 3.</span> En person, som har været medlem af en dansk a-kasse inden for de sidste 5 år, og som herefter har haft lønarbejde og været arbejdsløshedsforsikret i et andet EØS-land, kan genoptages i en a-kasse og medregne forsikringsperioder fra det andet EØS-land til at opfylde kravet om medlemsperiode i § 53, stk. 1, i loven. Det er et krav, at personen</p>\r\n      <p>\r\n        <p class=\"Liste1\"><span class=\"Liste1Nr\">1)</span> har bopæl i Danmark, jf. § 41, stk. 1, nr. 1, i loven, og</p>\r\n        <p class=\"Liste1\"><span class=\"Liste1Nr\">2)</span> skriftligt søger om optagelse i en a-kasse inden 8 uger, fra personen ophørte med at være arbejdsløshedsforsikret i det andet EØS-land.</p>\r\n      </p>\r\n      <p class=\"Tekst\"><span class=\"Italic\">Stk. 2.</span> Lønarbejde i det andet EØS-land kan regnes med til at opfylde kravet om arbejde i § 53 i loven efter reglerne i bekendtgørelse om beskæftigelseskrav, dagpengeperiode og aktivperiode.</p>\r\n      <p class=\"Tekst\"><span class=\"Italic\">Stk. 3.</span> Direktoratet kan i særlige tilfælde forlænge 8-ugers-fristen i stk. 1, nr. 2, med op til 2 år.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/02/2008"
        },
        {
            "displayName": "Accession",
            "displayValue": "W20071037025"
        },
        {
            "displayName": "Entydig dokumentidentifikation",
            "displayValue": "BE002674"
        },
        {
            "displayName": "Dato for indlæggelse",
            "displayValue": "23/02/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10370"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "25/05/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "5100931-06"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}