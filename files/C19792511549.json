{
    "id": 42447,
    "title": "Reglement for mandskabet ved kystredningsstationer ",
    "documentTypeId": "890",
    "isSagsforlobPeriodValid": false,
    "shortName": "RGM nr 25115 af 01/12/1979",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Reglement for mandskabet ved  \r\n\r\n kystredningsstationer </H1>  \r\n\r\n<P></P>  \r\n\r\n<BR>  \r\n\r\n<P>Enhver ansat ved en redningsstation har pligt til at yde hjælp til  \r\n\r\n personer, der er eller må formodes at være i nød på søen, ved de danske  \r\n\r\n kyster. </P>  \r\n\r\n<P>Reglement </P>  \r\n\r\n<P>for </P>  \r\n\r\n<P>mandskabet. </P>  \r\n\r\n<P CLASS=PUNKT> <B>1.</B> </P>  \r\n\r\n<P>Redningsstationens mandskab er pligtig til at efterkomme de ordrer,  \r\n\r\n anvisninger eller påbud, der måtte blive givet af Farvandsdirektoratet  \r\n\r\n og/eller stationslederen i forbindelse med tjenstlige forhold samt arbejder  \r\n\r\n ved redningsstationen. </P>  \r\n\r\n<P CLASS=PUNKT> <B>2.</B> </P>  \r\n\r\n<P>Ved ethvert tilkald til redningsstationen, redningsfartøjet eller på et  \r\n\r\n andet af stationslederen angivet sted har det ved redningsstationen ansatte  \r\n\r\n mandskab pligt til at give møde på hurtigste måde. </P>  \r\n\r\n<P CLASS=PUNKT> <B>3.</B> </P>  \r\n\r\n<P>Såfremt en situation til søs eller ved kysten er af en sådan karakter, at  \r\n\r\n der kan opstå eller er opstået behov for hjælp fra redningsstationens side  \r\n\r\n til personer, som er, eller må formodes at være i nød, har mandskabet pligt  \r\n\r\n til ufortøvet at efterkomme stationslederens ordrer, påbud eller anvisninger  \r\n\r\n til at yde, forsøge at yde eller være klar til at yde den hjælp, som  \r\n\r\n redningsstationen kan assistere med i det foreliggende tilfælde. </P>  \r\n\r\n<P CLASS=PUNKT> <B>4.</B> </P>  \r\n\r\n<P>Når stationslederen tilkalder redningsstationens mandskab for afholdelse  \r\n\r\n af øvelse med redningsmateriellet, prøvesejlads med redningsfartøjet eller  \r\n\r\n prøvekørsel med køretøj for mobilt raketmateriel, skal det tilkaldte mandskab  \r\n\r\n give møde og udføre alt, hvad den pågældende aktivitet kræver. </P>  \r\n\r\n<P>Under øvelser skal mandskabet tilstræbe at opnå den rette færdighed i at  \r\n\r\n betjene alt redningsmateriellet på bedste og hurtigste måde, herunder også  \r\n\r\n førstehjælpsudstyret og i forbindelse hermed brug af midler og metoder til  \r\n\r\n genoplivning. </P>  \r\n\r\n<P>Ved øvelser med redningsfartøj skal motorpasseren gøre det øvrige mandskab  \r\n\r\n bekendt med betjening af motoren. </P>  \r\n\r\n<P>Under enhver form for sejlads med redningsfartøjet skal alle være iført  \r\n\r\n redningsvest. Bådføreren (bådformanden) har pligt til at påse, at dette påbud  \r\n\r\n overholdes. </P>  \r\n\r\n<P CLASS=PUNKT> <B>5.</B> </P>  \r\n\r\n<P>Når redningsmateriellet, herunder også redningsfartøj samt køretøj ved  \r\n\r\n redningsstationer med mobilt raketmateriel, har været i anvendelse, skal  \r\n\r\n materiellet rengøres og klargøres, så det atter er klar til hurtig udrykning.  \r\n\r\n</P>  \r\n\r\n<P CLASS=PUNKT> <B>6.</B> </P>  \r\n\r\n<P>Konstaterer nogen af mandskabet fejl eller mangler ved  \r\n\r\n redningsmateriellet, skal stationslederen underrettes omgående, for at  \r\n\r\n forholdet kan blive afhjulpet snarest. </P>  \r\n\r\n<P CLASS=PUNKT> <B>7.</B> </P>  \r\n\r\n<P>Såfremt en ansat ved redningsstationen på grund af sygdom eller anden  \r\n\r\n årsag ikke er i stand til at varetage sin tjeneste, meddeles dette til  \r\n\r\n stationslederen med angivelse af forventet varighed. </P>  \r\n\r\n<P CLASS=PUNKT> <B>8.</B> </P>  \r\n\r\n<P>Hvis nogen af mandskabet ønsker fravær fra redningsstationen i indtil 3  \r\n\r\n uger, skal anmodning herom fremsættes til stationslederen med anvisning af en  \r\n\r\n af stationslederen godkendt stedfortræder. </P>  \r\n\r\n<P>Ved ønsket fravær i mere end 3 uger skal anmodning herom -ligeledes med  \r\n\r\n anvisning af godkendt stedfortræderindsendes til Farvandsdirektoratet gennem  \r\n\r\n stationslederen og med dennes eventuelle bemærkninger. </P>  \r\n\r\n<P CLASS=PUNKT> <B>9.</B> </P>  \r\n\r\n<P>Der kan i særlige tilfælde, og efter skriftlig anmodning til  \r\n\r\n Farvandsdirektoratet indsendt gennem stationslederen og med dennes eventuelle  \r\n\r\n bemærkninger, gives en ved redningsstationen ansat orlov i indtil 6 måneder.  \r\n\r\n</P>  \r\n\r\n<P>En sådan anmodning kan kun forventes imødekommet, såfremt den pågældende  \r\n\r\n har været fastansat i mindst 1 år og endvidere stiller en af stationslederen  \r\n\r\n godkendt stedfortræder. </P>  \r\n\r\n<P>I orlovsperioden oppebærer den pågældende ikke løn. Denne udbetales til  \r\n\r\n stedfortræderen. </P>  \r\n\r\n<P CLASS=PUNKT> <B>10.</B> </P>  \r\n\r\n<P>Når ansatte blandt mandskabet ønsker at afgå fra Farvandsvæsenets  \r\n\r\n tjeneste, skal stationslederen modtage skriftlig afskedsansøgning fra den  \r\n\r\n pågældende mindst 3 måneder før det ønskede fratrædelsestidspunkt. </P>  \r\n\r\n<P CLASS=PUNKT> <B>11.</B> </P>  \r\n\r\n<P>Afskediges personel ved redningsstationen fra Farvandsvæsenets tjeneste på  \r\n\r\n grund af alder, svagelighed eller anden ham utilregnelig årsag, har  \r\n\r\n vedkommende adgang til at opnå pension (understøttelse) efter de til enhver  \r\n\r\n tid gældende regler, p.t. &#187;Regulativ for beregning m. v. af  \r\n\r\n understøttelse til redningsvæsenets personale og dettes enker&#171; af 1.  \r\n\r\n oktober 1955. </P>  \r\n\r\n<P CLASS=PUNKT> <B>12.</B> </P>  \r\n\r\n<P>Indtræffer der i tjenesten ulykkestilfælde, hvorved ansat personel ved  \r\n\r\n redningsstationen kommer til skade, modtager vedkommende hjælp i form af  \r\n\r\n dagpenge eller invaliditetserstatning i henhold til den til enhver tid  \r\n\r\n gældende lovgivning om arbejdsskadeforsikring. </P>  \r\n\r\n<P>Medfører tilskadekomsten afsked fra Farvandsvæsenets tjeneste uden  \r\n\r\n erstatning for invaliditet, tilkommer der den pågældende pension i henhold  \r\n\r\n til det under pkt. 11 nævnte regulativ. Såfremt den pågældende har indgået  \r\n\r\n ægteskab før tilskadekomsten, tilkommer der den eventuelle enke pension efter  \r\n\r\n samme regulativ. </P>  \r\n\r\n<P CLASS=PUNKT> <B>13.</B> </P>  \r\n\r\n<P>Dersom nogen ved en redningsstation ansat mister livet i Farvandsvæsenets  \r\n\r\n tjeneste, ydes der den eventuelle enke en i overensstemmelse med  \r\n\r\n &#187;Regulativ for beregning m.v. af understøttelse til redningsvæsenets  \r\n\r\n personale og dettes enker&#171; pension. Enken såvel som eventuelle børn  \r\n\r\n under 18 år kan tillige tillægges erstatning i henhold til lovgivning om  \r\n\r\n arbejdsskadeforsikring. </P>  \r\n\r\n<P CLASS=PUNKT> <B>14.</B> </P>  \r\n\r\n<P>Nærværende reglement erstatter &#187;Reglement for det ved  \r\n\r\n redningsstationerne ansatte mandskab&#171; af 1. oktober 1955. </P>  \r\n\r\n<P>Farvandsdirektoratet, 1. december 1979. </P>  \r\n\r\n<P>Otto Gredal </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19792511549"
        },
        {
            "displayName": "Entydig dokumentidentifikation",
            "displayValue": "CM000947"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Reglement"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "25115"
        },
        {
            "displayName": "År for udstedelse",
            "displayValue": "1979"
        },
        {
            "displayName": "Dato for underskrift",
            "displayValue": "01/12/1979"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Farvandsdirektoratet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}