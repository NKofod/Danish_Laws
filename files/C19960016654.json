{
    "id": 83882,
    "title": "Orientering i forbindelse med at amterne har fået mulighed for at etablere plejeboliger efter ældreboliglovgivningen. (Lov om boliger for ældre og personer med handicap). (* 1) ",
    "documentTypeId": "200",
    "isSagsforlobPeriodValid": false,
    "shortName": "SKR nr 166 af 30/10/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Orientering i forbindelse med at amterne har  \r\n\r\n fået mulighed for at etablere plejeboliger efter ældreboliglovgivningen. (Lov  \r\n\r\n om boliger for ældre og personer med handicap). (* 1) </H1>  \r\n\r\n<P></P>  \r\n\r\n<BR>  \r\n\r\n<P>Folketinget vedtog den 14. december 1995 de nye regler om plejeboliger,  \r\n\r\n lov nr 1065 af 20. december 1995. </P>  \r\n\r\n<P>Bygherrekredsen for ældreboliger er blevet udvidet, så amtskommunerne nu  \r\n\r\n har mulighed for at opføre ældreboliger til brug for personer med vidtgående  \r\n\r\n fysiske eller psykiske handicap og ombygge eksisterende institutioner, som er  \r\n\r\n opført efter bistandslovens § 112. Amtskommunerne kan også lade  \r\n\r\n ældreboliglovens øvrige bygherrekreds være bygherrer på boligerne. </P>  \r\n\r\n<P>De økonomiske forpligtelser med hensyn til grundkapital, ydelsesstøtte og  \r\n\r\n garanti påhviler amtskommunen, som også har anvisningsretten til boligerne.  \r\n\r\n Amtskommunen skal endvidere refundere kommunens nettoudgifter til boligstøtte  \r\n\r\n til beboerne i de nye amtskommunale ældreboliger. Det vil sige den del af  \r\n\r\n boligstøtten, som ikke dækkes af statsrefusion. </P>  \r\n\r\n<P>Det er kommunalbestyrelsen i den kommune, hvor boligerne etableres, der  \r\n\r\n meddeler tilsagn til boligerne. Der vil alene kunne meddeles afslag på et  \r\n\r\n amtsråds ønske om at etablere plejeboliger, hvis der er for mange ledige  \r\n\r\n boliger i kommunen, jf. ældreboliglovens § 6, stk. 4. </P>  \r\n\r\n<P>Amtskommunernes mulighed for at bygge plejeboliger blev indført efter  \r\n\r\n ønske fra amterne og handicaporganisationerne og har til formål at skabe  \r\n\r\n mulighed for forbedringer af boligstandarden for de personer, som har ophold  \r\n\r\n i § 112-institutioner. Amterne har ikke tidligere haft adgang til at anvende  \r\n\r\n ældreboliglovgivningen, herunder lovens finansieringsmuligheder med hensyn  \r\n\r\n til ombygning af § 112-institutioner og nybyggeri. </P>  \r\n\r\n<P>Den persongruppe, som de amtslige plejeboliger forudsættes at betjene, er  \r\n\r\n personer, som i dag er omfattet af bistandslovens § 112. Disse personer har  \r\n\r\n ophold i institution på grund af omfattende bistands- og støttebehov, som  \r\n\r\n ikke har kunne imødekommes på anden måde. </P>  \r\n\r\n<P>Ved etablering af amtslige plejeboliger som alternativ til  \r\n\r\n institutionsophold efter § 112 er det en forudsætning, at der (fortsat) ydes  \r\n\r\n de nødvendige - i mange tilfælde omfattende og specialiserende - praktiske  \r\n\r\n og/eller socialpædagogiske tilbud, som i dag ydes af amterne efter § 112.  \r\n\r\n</P>  \r\n\r\n<P>Amtslige plejeboliger i ældreboliglovens forstand er imidlertid  \r\n\r\n almindelige boliger, og praktisk og socialpædagogisk bistand i egen bolig er  \r\n\r\n efter de gældende opgavefordelingsprincipper i bistandslovens en kommunal  \r\n\r\n opgave. </P>  \r\n\r\n<P>Når et amtsråd finder det relevant at etablere plejeboliger, men gerne  \r\n\r\n selv vil stille praktisk og/eller socialpædagogisk bistand m.v. til rådighed  \r\n\r\n i boligerne, vil det derfor være hensigtsmæssigt, at amtet i  \r\n\r\n planlægningsfasen kontakter kommunen med henblik på at få klarlagt, om der  \r\n\r\n kan opnås aftale herom. </P>  \r\n\r\n<P>Bistanden kan f.eks. udgå fra en institution, der ligger i nærheden, og  \r\n\r\n som har den nødvendige erfaring og ekspertise. Der kan være tale om, at amtet  \r\n\r\n stiller hele støttetilbuddet til rådighed, eller at kommune og amt aftaler en  \r\n\r\n opgavefordeling, hvor f.eks. amtet står for den specialiserede indsats. </P>  \r\n\r\n<P>En aftale mellem amtet og opholdskommunen om, at kommunen overlader den  \r\n\r\n praktiske udførelse af opgaverne til amtet, ændrer ikke på udgiftsfordelingen  \r\n\r\n efter bistandslovens § 135, stk. 5. Herefter afholder kommunen og  \r\n\r\n amtskommunen hver 50 pct. af udgifterne for personer under 67 år, medens  \r\n\r\n kommunen endeligt afholder udgifterne for personer over 67 år. Hvis der - med  \r\n\r\n henblik på at sikre egnede tilbud - er behov for at fravige disse principper,  \r\n\r\n kan der søges om tilladelse hertil efter bistandslovens § 138 b. </P>  \r\n\r\n<P>Det vil være hensigtsmæssigt allerede i planlægningsfasen at klarlægge de  \r\n\r\n økonomiske og praktiske konsekvenser for beboerne, ligesom det allerede i dag  \r\n\r\n sker i forbindelse med udflytning til egen bolig, bofællesskab m.v. </P>  \r\n\r\n<P>I den forbindelse gøres opmærksom på, at beboerne ved flytning til en  \r\n\r\n plejebolig betaler husleje efter ældreboliglovens regler (balanceleje) og  \r\n\r\n ikke efter de regler, der er fastsat efter bistandsloven, samt at beboerne  \r\n\r\n normalt vil kunne modtage boligstøtte - kommunens udgift hertil refunderes  \r\n\r\n som nævnt af amtet. </P>  \r\n\r\n<P>Der kan ikke opkræves servicebetaling (jf. bistandslovens § 115a, stk. 2)  \r\n\r\n fra beboere i plejeboliger, da reglen kun gælder for personer med ophold i  \r\n\r\n institution efter bistandslovens § 112. </P>  \r\n\r\n<P>Overvejelser på længere sigt om opgaverne på dette område foregår i  \r\n\r\n forbindelse med arbejdet med at revidere reglerne om bistandslovens  \r\n\r\n serviceydelser. </P>  \r\n\r\n<PRE>  \r\n\r\n Vibeke Køie                     Frode Svendsen  \r\n\r\n Bygge- og Boligstyrelsen        Socialministeriet  \r\n\r\n</PRE>  \r\n\r\n</DIV>",
    "isHistorical": false,
    "editorialNotes": [
        "(* 1) Forskriften er udstedt af Boligministeriet og Socialministeriet i forening"
    ],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/11/1996"
        },
        {
            "displayName": "Accession",
            "displayValue": "C19960016654"
        },
        {
            "displayName": "Entydig dokumentidentifikation",
            "displayValue": "CM043305"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "03/12/2001"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "166"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "30/10/1996"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Bygge- og Boligstyrelsens 2.kt. j.nr. B-5362-8"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}