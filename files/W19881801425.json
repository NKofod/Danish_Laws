{
    "id": 36648,
    "title": "Virksomhedsoverdragelse - værdiansættelse af gældsbrev (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18014 af 07/01/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Det blev godkendt, at der kunne foretages nedskrivning på et  \r\n\r\n gældsbrev, der udgjorde den væsentligste del af betalingen for en  \r\n\r\n guldsmedeforretning, der blev overdraget fra et anpartsselskab til et andet -  \r\n\r\n begge behersket af samme familie - idet det ikke kunne antages, at det  \r\n\r\n sælgende selskab ikke havde modtaget markedsværdien for de overdragne  \r\n\r\n aktiver, hvor varelageret - optaget til kostpris - havde udgjort den  \r\n\r\n væsentligste del. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Virksomhedsoverdragelse - værdiansættelse af  \r\n\r\n gældsbrev (* 1) </H1>  \r\n\r\n<P></P>  \r\n\r\n<P>A ApS i likvidation klagede over, at amtsligningsrådet ved den  \r\n\r\n ekstraordinære ansættelse for perioden fra den 1. maj 1982 til den 15.  \r\n\r\n februar 1984, skatteåret 1983/84, havde anset selskabet for uberettiget til  \r\n\r\n at foretage kursnedskrivning på 50% på gældsbrev på nom. 1.890.000 kr., der  \r\n\r\n var modtaget i forbindelse med selskabets salg af dets virksomhed til et  \r\n\r\n nystiftet selskab, B ApS. Den selvangivne indkomst var derfor forhøjet med  \r\n\r\n 945.000 kr. </P>  \r\n\r\n<P>Det var oplyst, at det klagende selskab, der havde drevet  \r\n\r\n guldsmedeforretning fra dets stiftelse i 1972, pr. 1. december 1982 havde  \r\n\r\n overdraget virksomheden til et nystiftet selskab, B ApS, i henhold til  \r\n\r\n udarbejdet åbningsbalance pr. nævnte dato. I det sælgende selskab besad  \r\n\r\n hovedaktionærens søn 3.000 kr. anparter ud af selskabets samlede  \r\n\r\n anpartskapital på 30.000 kr. I det nystiftede selskab, B ApS, indehavedes  \r\n\r\n hele anpartskapitalen af denne søn. </P>  \r\n\r\n<P>Overdragelsen havde omfattet aktiver for godt 2,6 mio. kr., heraf  \r\n\r\n varelager godt 2 mio. kr. og inventar ca. 350.000 kr. Overdragelsen blev -  \r\n\r\n udover gældsbrevet på 1.890.000 kr. - bl.a. berigtiget ved overtagelse af  \r\n\r\n kreditorer på ca. 420.000 kr. og kontant 232.199 kr. </P>  \r\n\r\n<P>Det udstedte gældsbrev på 1.890.000 kr. skulle ifølge købsaftale forrentes  \r\n\r\n med 10% p.a. og afdrages med 200.000 kr. årligt. </P>  \r\n\r\n<P>Ved opgørelsen af selskabets skattepligtige indkomst for perioden fra den  \r\n\r\n 1. maj 1982 til den 15. februar 1984, svarende til selskabets ekstraordinære  \r\n\r\n skatteansættelse for skatteåret 1983/84, havde det klagende selskab foretaget  \r\n\r\n nedskrivning på det nævnte gældsbrev til kurs 50, svarende til en  \r\n\r\n nedskrivning på 945.000 kr., der som kurstab var fratrukket i selskabets  \r\n\r\n indkomst for den nævnte periode. </P>  \r\n\r\n<P>Amtsligningsrådet havde ikke godkendt denne nedskrivning, idet det var  \r\n\r\n anført, at gældsbrevets pålydende svarede til det overdragne varelagers  \r\n\r\n bogførte værdi, hvorfor det ikke var godkendt, at varelageret blev overdraget  \r\n\r\n med tab, der fremkom ved den stedfundne nedskrivning af det modtagne vederlag  \r\n\r\n herfor. </P>  \r\n\r\n<P>Det var videre amtsligningsrådets opfattelse, at en uafhængig sælger ikke  \r\n\r\n ville lade sig nøje med et gældsbrev på de nævnte vilkår, og det omhandlede  \r\n\r\n tab fandtes derfor at måtte betragtes som maskeret udlodning til det sælgende  \r\n\r\n selskab via hovedaktionærkredsen, der ud fra en gavemiljøbetragtning måtte  \r\n\r\n anses for sammenfaldende i både sælgerselskabet og køberselskabet. </P>  \r\n\r\n<P>Selskabets revisor anførte heroverfor, at aktionærkredsen i det sælgende  \r\n\r\n og købende selskab ikke var sammenfaldende, idet eneanpartshaveren i det  \r\n\r\n købende selskab kun havde besiddet en beskeden anpartsstørrelse i det  \r\n\r\n sælgende selskab. </P>  \r\n\r\n<P>Det anførtes videre, at varelageret, bestående af sølv- og guldvarer, var  \r\n\r\n overdraget til fuld kostpris, og det blev bestridt, at der fandtes noget  \r\n\r\n lovgrundlag for den ved ansættelsen stedfundne beskatning af det klagende  \r\n\r\n selskab ud fra en udlodningsbetragtning. </P>  \r\n\r\n<P>Selskabets revisor anførte endvidere: </P>  \r\n\r\n<P>at det var sædvanligt, at virksomhedsoverdragelse skete helt eller delvis  \r\n\r\n ved udstedelse af gældsbreve, </P>  \r\n\r\n<P>at en sådan gældsbrevsnedskrivning skulle påvirke avanceopgørelsen, </P>  \r\n\r\n<P>at der ikke var lovgivet om opgørelse af salgsvederlag og anskaffelsessum  \r\n\r\n bortset fra området fast ejendom, samt </P>  \r\n\r\n<P>at amtsligningsrådets ansættelse stred mod Højesteretsdom i Jenny  \r\n\r\n Munch-sagen. </P>  \r\n\r\n<P>Endelig bemærkede selskabets revisor, at amtsligningsrådet ikke havde  \r\n\r\n anfægtet de ved overdragelsen aftalte værdier. </P>  \r\n\r\n<P>Statsskattedirektoratet udtalte under sagens behandling bl.a., at der i  \r\n\r\n tilfælde som det foreliggende, hvor der var handlet imellem selskaber, der  \r\n\r\n beherskedes af aktionærer i samme familie, og hvor en væsentlig del af  \r\n\r\n vederlaget for virksomheden blev erlagt med et gældsbrev, ville være grundlag  \r\n\r\n for at nægte kursnedskrivning med indkomstskattemæssig virkning, såfremt  \r\n\r\n kontantværdien af vederlaget med den givne berigtigelse ikke modsvarede  \r\n\r\n kontantværdien af de ved den nævnte virksomhedsudskillelse overdragne  \r\n\r\n aktiver. </P>  \r\n\r\n<P>Landsskatteretten udtalte, at det i et tilfælde som det foreliggende, hvor  \r\n\r\n der havde været tale om transaktioner indgået mellem koncernforbundne  \r\n\r\n selskaber, måtte være afgørende, om der ved transaktionen kunne antages at  \r\n\r\n være sket overdragelse af værdier til en højere værdi end den i form af  \r\n\r\n gældsbrevet modtagne ydelse herfor. </P>  \r\n\r\n<P>Efter de foreliggende oplysninger fandt retten at måtte lægge til grund,  \r\n\r\n at selskabets stedfundne overdragelse af dets virksomhed til det nystiftede  \r\n\r\n selskab måtte anses for at være sket eter sædvanlige forretningsmæssige  \r\n\r\n principper, idet selskabet efter de foreliggende oplysninger ikke ved  \r\n\r\n overdragelsen til et uvildigt selskab kunne have opnået et højere vederlag  \r\n\r\n eller bedre rentevilkår på det som vederlag udstedte gældsbrev. Selskabet  \r\n\r\n måtte således også efter den foretagne nedskrivning af gældsbrevet anses at  \r\n\r\n have modtaget en pris, svarende til markedsværdien for de overdragne aktiver,  \r\n\r\n herunder det nævnte varelager. </P>  \r\n\r\n<P>Idet retten herefter fandt, at kursen på det ved virksomhedsudskillelsen  \r\n\r\n udstedte gældsbrev passende kunne ansættes til 60 ville selskabet således  \r\n\r\n være berettiget til at foretage nedskrivning med 40% af det udstedte  \r\n\r\n gældsbrev. Ansættelsen blev herefter nedsat med 40% af 1.890.000 kr. eller  \r\n\r\n med 756.000 kr. </P>  \r\n\r\n<P>LV 1986, L 6.1.2. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Offentliggjort i Skat 1988, nr. 3, side 144 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19881801425"
        },
        {
            "displayName": "Entydig dokumentidentifikation",
            "displayValue": "CA004583"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18014"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "07/01/1988"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1988-5-8."
        },
        {
            "displayName": "Stikord",
            "displayValue": "GÆLDSBREV, VIRKSOMHEDSOVERDRAGELSE, VÆRDIANSÆTTELSE"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}