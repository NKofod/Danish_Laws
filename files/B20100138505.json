{
    "id": 134786,
    "title": "Bekendtgørelse om ændring af bekendtgørelse om hf-uddannelsen tilrettelagt som enkeltfagsundervisning for voksne (hf-enkeltfagsbekendtgørelsen)\\n(Læreplan i Dansk C)",
    "documentTypeId": "80",
    "isSagsforlobPeriodValid": true,
    "shortName": "BEK nr 1385 af 10/12/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\">\r\n   <a href=\"#B1\">Bilag 1</a>\r\n</p><div class=\"bjelke\">Den fulde tekst</div><p class=\"Titel2\">Bekendtgørelse om ændring af bekendtgørelse om hf-uddannelsen tilrettelagt som enkeltfagsundervisning for voksne (hf-enkeltfagsbekendtgørelsen)</p>\r\n<p class=\"UnderTitel2\">(Læreplan i Dansk C)</p>\r\n<p class=\"CentreretParagraf\">§ 1</p>\r\n<p class=\"Tekst2\">I bekendtgørelse nr. 736 af 22. juni 2010 (hf-enkeltfagsbekendtgørelsen) foretages følgende ændringer:</p>\r\n<p class=\"AendringMedNummer\">\r\n   <span class=\"AendringNr\">1.</span> I <span class=\"Italic\">bilag 4</span> ændres »naturgeografi« til »geografi«. </p>\r\n<p class=\"AendringMedNummer\">\r\n   <span class=\"AendringNr\">2.</span> <span class=\"Italic\">Bilag 8, Dansk C</span> , affattes som bilag 1 i denne bekendtgørelse. </p>\r\n<p class=\"TekstGenerel\">Bilag 8-14 bliver herefter til bilag 9-15.</p>\r\n<p class=\"AendringMedNummer\">\r\n   <span class=\"AendringNr\">3.</span> I <span class=\"Italic\">bilag 10, pkt. 4.2, afsnit b), 7. pkt</span><span class=\"Italic\"> . </span><span class=\"Italic\">,</span> udgår »dagen«. </p>\r\n<p class=\"CentreretParagraf\">§ 2</p>\r\n<p class=\"Tekst2\">Bekendtgørelsen træder i kraft 1. januar 2011.</p><div class=\"Givet\" id=\"Givet\"><p class=\"Givet\" align=\"center\">Undervisningsministeriet, den 10. december 2010</p><p class=\"Sign1\" align=\"center\">Afdelingschef Jarl Damgaard</p><p class=\"Sign2\" align=\"right\">/ Kamilla Liebermann</p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">»Bilag 8</p>\r\n<p class=\"BilagTekst\">Dansk C - hf enkeltfag, december 2010</p>\r\n<p class=\"Bilagstekst\">\r\n   <span class=\"Bold\">1.</span> <span class=\"Bold\">Identitet og formål</span></p>\r\n<p class=\"Bilagstekst\">\r\n   <span class=\"Bold\">1.1.</span> <span class=\"Bold\">Identitet</span></p>\r\n<p class=\"Bilagstekst\">Fagets kerne er dansk sprog. Der fokuseres på, hvordan sproget udfolder sig og anvendes i praktiske kommunikationssituationer. I arbejdet med dansk sprog og dansksprogede tekster i en mangfoldighed af genrer og medier forbindes receptive og produktive elementer i faget.</p>\r\n<p class=\"Bilagstekst\">\r\n   <span class=\"Bold\">1.2.</span> <span class=\"Bold\">Formål</span></p>\r\n<p class=\"Bilagstekst\">Danskfaget bidrager til udviklingen af kursistens formidlingsmæssige kompetencer og kursistens evne til at afdække teksters betydning. Undervisningen har således et praksis- og anvendelsesorienteret fokus, der har til formål at styrke kursistens evne til at håndtere informationer, gå bag om ordene og forstå deres indhold og nuancer. Beherskelsen af et sikkert sprogligt udtryk, mundtligt såvel som skriftligt, fremmer kursistens muligheder for at orientere sig og handle i et moderne, demokratisk, globalt orienteret samfund.</p>\r\n<p class=\"Bilagstekst\">\r\n   <span class=\"Bold\">2.</span> <span class=\"Bold\">Faglige mål og fagligt indhold</span></p>\r\n<p class=\"Bilagstekst\">\r\n   <span class=\"Bold\">2.1.</span> <span class=\"Bold\">Faglige mål</span></p>\r\n<p class=\"Bilagstekst\">Kursisterne skal kunne:</p>\r\n<p class=\"Bilagstekst\">udtrykke sig præcist, nuanceret og formidlingsbevidst såvel mundtligt som skriftligt</p>\r\n<p class=\"Bilagstekst\">beherske skriftsprogets normer for korrekthed med anvendelse af grammatikkens og stilistikkens basale grundbegreber</p>\r\n<p class=\"Bilagstekst\">anvende centrale mundtlige fremstillingsformer (herunder holde oplæg og argumentere for et synspunkt) med formidlingsbevidsthed</p>\r\n<p class=\"Bilagstekst\">anvende centrale skriftlige fremstillingsformer (herunder rapportere, redegøre og diskutere) med formidlingsbevidsthed.</p>\r\n<p class=\"Bilagstekst\">analysere og forholde sig kritisk til trykte og digitale tekster med blik for teksternes kommunikative betydning</p>\r\n<p class=\"Bilagstekst\">analysere og fortolke litterære tekster</p>\r\n<p class=\"Bilagstekst\">\r\n   <span class=\"Bold\">2.2.</span> <span class=\"Bold\">Kernestof</span></p>\r\n<p class=\"Bilagstekst\">Til kernestoffet hører en vifte af dansksprogede tekster. Teksterne udvælges, så der sikres en genremæssig spredning, hvor både litterære og ikke-litterære tekster indgår. Spredningen indbefatter desuden, at både trykte og digitale tekster skal være repræsenteret.</p>\r\n<p class=\"Bilagstekst\">I arbejdet med teksterne integreres receptive og produktive aktiviteter.</p>\r\n<p class=\"Bilagstekst\">Følgende analyseredskaber præsenteres og anvendes i forløbene, jf. pkt. 3:</p>\r\n<p class=\"Bilagstekst\">grammatik og stilistik</p>\r\n<p class=\"Bilagstekst\">argumentationsanalyse</p>\r\n<p class=\"Bilagstekst\">retorisk analyse</p>\r\n<p class=\"Bilagstekst\">kommunikationsanalyse.</p>\r\n<p class=\"Bilagstekst\">\r\n   <span class=\"Bold\">3.</span> <span class=\"Bold\">Tilrettelæggelse</span></p>\r\n<p class=\"Bilagstekst\">Undervisningen tilrettelægges med udgangspunkt i forløb med følgende fokus:</p>\r\n<p class=\"Bilagstekst\">at tale for en forsamling</p>\r\n<p class=\"Bilagstekst\">at argumentere for et synspunkt</p>\r\n<p class=\"Bilagstekst\">at dække en begivenhed</p>\r\n<p class=\"Bilagstekst\">at redegøre for et sagsforløb</p>\r\n<p class=\"Bilagstekst\">\r\n   <span class=\"Bold\">3.1.</span> <span class=\"Bold\">Didaktiske principper</span></p>\r\n<p class=\"Bilagstekst\">Undervisningen integrerer det receptive arbejde med tekster med produktivt arbejde med kursistens egne tekster. Det er centralt, at teksterne udvælges med henblik på at præsentere kursisten for autentiske tekster og autentiske formidlingssituationer.</p>\r\n<p class=\"Bilagstekst\">\r\n   <span class=\"Bold\">3.2.</span> <span class=\"Bold\">Arbejdsformer</span></p>\r\n<p class=\"Bilagstekst\">\r\n   <span class=\"Italic\">Det skriftlige arbejde</span> spænder fra mindre skriveøvelser, som træner delkompetencer og afgrænsede skrivehandlinger, til større opgaver, hvor kursisterne i en sammenhængende og formidlingsbevidst fremstilling forholder sig til en tekst og/eller et emne. Der lægges vægt på faglig vejledning i skrivefasen.</p>\r\n<p class=\"Bilagstekst\">\r\n   <span class=\"Italic\">Det mundtlige arbejde</span> fokuserer på kursistens mundtlige udtryksfærdighed i forskellige autentiske kommunikationssituationer. Kursisterne præsenteres for egnede teknikker og redskaber i forbindelse med forberedelse og afvikling af mundtlige fremstillinger.</p>\r\n<p class=\"Bilagstekst\">\r\n   <span class=\"Bold\">3.3.</span> <span class=\"Bold\">It</span></p>\r\n<p class=\"Bilagstekst\">Der lægges vægt på inddragelse af it i undervisningen i forbindelse med:</p>\r\n<p class=\"Bilagstekst\">skriveundervisningen og arbejdet med præsentationsstøttede mundtlige oplæg</p>\r\n<p class=\"Bilagstekst\">informationssøgning</p>\r\n<p class=\"Bilagstekst\">arbejdet med tekster, som ikke foreligger i trykt form.</p>\r\n<p class=\"Bilagstekst\">\r\n   <span class=\"Bold\">3.4.</span> <span class=\"Bold\">Samspil med andre fag</span></p>\r\n<p class=\"Bilagstekst\">Det faglige samspil med andre fag tilgodeses i det omfang det er muligt.</p>\r\n<p class=\"Bilagstekst\">\r\n   <span class=\"Bold\">4.</span> <span class=\"Bold\">Evaluering</span></p>\r\n<p class=\"Bilagstekst\">\r\n   <span class=\"Bold\">4.1.</span> <span class=\"Bold\">Løbende evaluering</span></p>\r\n<p class=\"Bilagstekst\">De gennemførte forløb evalueres løbende med henblik på at give lærer og kursist viden om det faglige standpunkt og på at fastlægge det efterfølgende arbejde. Der gøres brug af forskellige evalueringsformer, herunder respons på mindre skriveopgaver, skriftlige prøver og mundtlige oplæg.</p>\r\n<p class=\"Bilagstekst\">\r\n   <span class=\"Bold\">4.2.</span> <span class=\"Bold\">Prøveformer</span></p>\r\n<p class=\"Bilagstekst\">Der afholdes en kombineret skriftlig og mundtlig prøve.</p>\r\n<p class=\"Bilagstekst\">\r\n   <span class=\"Italic\">Den skriftlige del af prøven</span>\r\n</p>\r\n<p class=\"Bilagstekst\">Der er tale om en decentral skriftlig prøve, hvor opgaven udformes af kursistens underviser. Opgaven udleveres til eksaminanden senest 2 uger før den mundtlige prøve. Eksaminanden har 24 timer til at udfærdige en skriftlig besvarelse af et omfang svarende til 3-4 normalsider. En normalside består af 1300 bogstaver. Opgaven tager udgangspunkt i et emne eller en problemstilling fra et af de fire obligatoriske forløb og med et anvendelsesorienteret fokus. Til opgaven hører et tekstmateriale på max 8 normalsider eller max 10 minutters afspillet tekst samt instrukser om, hvordan eksaminanden skal arbejde med materialet. Såvel kendte som ukendte tekster kan indgå, men dele af materialet skal være ukendt tekstmateriale, som forventes inddraget med vægt i besvarelsen. Tekster må gerne genbruges på et hold, hvis de tilhørende instrukser ikke er identiske.</p>\r\n<p class=\"Bilagstekst\">Før den mundtlige del af prøven sender institutionen eksaminandens skriftlige besvarelse til censor. Eksaminator og censor drøfter inden den mundtlige del af prøven, på baggrund af oplæg fra eksaminator, hvilke problemstillinger eksaminanden skal uddybe.</p>\r\n<p class=\"Bilagstekst\">\r\n   <span class=\"Italic\">Den mundtlige del af prøven</span>\r\n</p>\r\n<p class=\"Bilagstekst\">Eksaminationstiden er ca. 20 minutter pr. eksaminand. Der er ingen forberedelsestid.</p>\r\n<p class=\"Bilagstekst\">Eksaminanden indleder med et mundtligt oplæg på ca. 10 minutter om produktet ved den skriftlige del af prøven. Eksaminationen former sig videre som en faglig samtale om det skriftlige produkt med anvendelse af kernestoffets analyseredskaber. I samtalen perspektiveres til det læste stof.</p>\r\n<p class=\"Bilagstekst\">\r\n   <span class=\"Bold\">4.3.</span> <span class=\"Bold\">Bedømmelseskriterier</span></p>\r\n<p class=\"Bilagstekst\">Bedømmelsen er en vurdering af, i hvilket omfang eksaminandens præstation lever op til de faglige mål, som er angivet i pkt. 2.1.</p>\r\n<p class=\"Bilagstekst\">Der gives en samlet karakter ud fra en helhedsbedømmelse af henholdsvis den skriftlige og den mundtlige præstation.</p>\r\n<p class=\"Bilagstekst\">Ved bedømmelsen lægges der vægt på eksaminandens færdighed i:</p>\r\n<p class=\"Bilagstekst\">skriftlig og mundtlig fremstilling, herunder formidlingsbevidsthed</p>\r\n<p class=\"Bilagstekst\">at besvare den stillede opgave</p>\r\n<p class=\"Bilagstekst\">relevant anvendelse af danskfaglig viden og metode.«</p>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/12/2010"
        },
        {
            "displayName": "Accession",
            "displayValue": "B20100138505"
        },
        {
            "displayName": "Entydig dokumentidentifikation",
            "displayValue": "AT004409"
        },
        {
            "displayName": "Dato for førstegangsindlæggelse",
            "displayValue": "14/12/2010"
        },
        {
            "displayName": "Dato for indlæggelse",
            "displayValue": "14/12/2010"
        },
        {
            "displayName": "Dokumenttype",
            "displayValue": "Ændringsbekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1385"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "10/12/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Undervisningsministeriet"
        },
        {
            "displayName": "Ressortministeriets journalnummer",
            "displayValue": "Undervisningsmin., j.nr. 170.39H.251"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}