{
    "id": 105872,
    "title": "1987 BSF 64   FORSLAG TIL FOLKETINGSBESLUTNING OM ELEVDEMOKRATI PÅ GYMNASIE- OG   HF-SKOLER ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 64",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 64 </P>  \r\n\r\n<P></P>  \r\n\r\n<P>Forslag til folketingsbeslutning om elevdemokrati på gymnasie- og  \r\n\r\n HF-skoler </P>  \r\n\r\n<P></P>  \r\n\r\n<P>Fremsat af Pernille Forchhammer (S) Jytte Andersen (S) Helle Degn (S)  \r\n\r\n Frank Jensen (S) Korneliusen (S) Hans Strunge (S) Erling Olsen (S) </P>  \r\n\r\n<P></P>  \r\n\r\n<P>den 15. december 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til hurtigst muligt at fremsætte et </P>  \r\n\r\n<P>lovforslag, som sikrer elever ved landets gymnasie- og HF-skoler en </P>  \r\n\r\n<P>reel medindflydelse i den daglige undervisningssituation og i </P>  \r\n\r\n<P>gymnasie- og HF-planlægningen. </P>  \r\n\r\n<P>Lovforslaget skal udarbejdes efter følgende retningslinjer: </P>  \r\n\r\n<P>1. Demokratiet på skolen skal være en del af undervisningen og </P>  \r\n\r\n<P>elevernes hverdag. Hvert semester indledes med en periode, hvor </P>  \r\n\r\n<P>elever og lærere sammen planlægger det kommende </P>  \r\n\r\n<P>undervisningsforløb. Både det specifikke undervisningsemne, </P>  \r\n\r\n<P>undervisningsformen og undervisningsmaterialet skal her afklares. </P>  \r\n\r\n<P>2. Elevrådene skal sikres hørings- og indstillingsret over for </P>  \r\n\r\n<P>fællesudvalget (jf. pkt. 4 og 5) i alle sager med undtagelse af </P>  \r\n\r\n<P>ansættelses- og tjenestemandssager og konkrete elevsager. </P>  \r\n\r\n<P>Endvidere skal elevrådene sikres en egen økonomi og adgang til </P>  \r\n\r\n<P>lokale- og kontorfaciliteter, der muliggør selvstændige </P>  \r\n\r\n<P>aktiviteter. </P>  \r\n\r\n<P>3. Eleverne skal sikres ret til at udøve elevrådsarbejde i </P>  \r\n\r\n<P>skoletiden. </P>  \r\n\r\n<P>4. Fællesudvalget skal være paritetisk sammensat af elever og </P>  \r\n\r\n<P>lærere. Rektor er født medlem af fællesudvalget. </P>  \r\n\r\n<P>5. Fællesudvalget er skolens øverste myndighed. Udvalget har </P>  \r\n\r\n<P>kompetence til udfyldning af skolens økonomiske og pædagogiske </P>  \r\n\r\n<P>rammer og har i forbindelse hermed hørings- og indstillingsret </P>  \r\n\r\n<P>over for amtets undervisnings- og kulturudvalg. </P>  \r\n\r\n<P>6. Skolerådet nedlægges. </P>  \r\n\r\n<P>7. Amtslige fælleselevråd lovfæstes og sikres økonomi og adgang til </P>  \r\n\r\n<P>faciliteter, der muliggør egne aktiviteter. </P>  \r\n\r\n<P>8. Der oprettes amtslige gymnasie- og HF-råd. Rådene sammensættes af </P>  \r\n\r\n<P>elever, lærere, TAP'ere og amtsrådsrepræsentanter, og de tildeles </P>  \r\n\r\n<P>hørings- og indstillingsret i alle sager, der vedrører den </P>  \r\n\r\n<P>overordnede gymnasie- og HF-planlægning i amtet, herunder også </P>  \r\n\r\n<P>kapacitetstilpasninger. Rådene skal desuden koordinere eventuel </P>  \r\n\r\n<P>forsøgs- og kursusvirksomhed ved amtets gymnasie- og HF-skoler. </P>  \r\n\r\n<P>9. Elever skal sikres repræsentation med mindst 2 personer i de </P>  \r\n\r\n<P>udvalg, der nedsættes under Direktoratet for Gymnasieskolerne og </P>  \r\n\r\n<P>HF. </P>  \r\n\r\n<P>Bemærkninger til forslaget </P>  \r\n\r\n<P>Almindelige bemærkninger </P>  \r\n\r\n<P>Et velfungerende og udbygget elevdemokrati er en nødvendig </P>  \r\n\r\n<P>forudsætning for at øge motivationen og undervisningsudbyttet </P>  \r\n\r\n<P>blandt eleverne i gymnasie- og HF-skolerne. Det er derfor </P>  \r\n\r\n<P>vigtigt, at eleverne direkte inddrages i beslutninger, der </P>  \r\n\r\n<P>vedrører deres egen situation på skolen, i amtet og i de af </P>  \r\n\r\n<P>direktoratet nedsatte udvalg. Lige så vigtige er elevernes </P>  \r\n\r\n<P>muligheder for indflydelse på undervisningen i det daglige. </P>  \r\n\r\n<P>En udvidelse af demokratiet i gymnasie- og HF-skolerne vil samtidig </P>  \r\n\r\n<P>lægge grunden for et bedre arbejdsklima på skolerne og give </P>  \r\n\r\n<P>eleverne en indsigt i og mulighed for aktiv medleven i samfundets </P>  \r\n\r\n<P>demokratiske spilleregler. </P>  \r\n\r\n<P>Bemærkninger til de enkelte punkter </P>  \r\n\r\n<P>Ad 1 </P>  \r\n\r\n<P>Elevernes mulighed for indflydelse på undervisningen er et af de </P>  \r\n\r\n<P>vigtigste elementer i et udbygget elevdemokrati. Ved i </P>  \r\n\r\n<P>begyndelsen af hvert semester at stille en periode til rådighed </P>  \r\n\r\n<P>hertil, opnår man at give både elever og lærere en mulighed for </P>  \r\n\r\n<P>at planlægge det kommende undervisningsforløb. Eleverne får en </P>  \r\n\r\n<P>indsigt i det undervisningsstof, de skal arbejde med, og får </P>  \r\n\r\n<P>reelle valgmuligheder med hensyn til undervisningsform og </P>  \r\n\r\n<P>undervisningsmateriale. Der skal her åbnes mulighed for </P>  \r\n\r\n<P>undervisning på tværs af faggrænserne og for projektarbejde af </P>  \r\n\r\n<P>kortere eller længere varighed. </P>  \r\n\r\n<P>Det er vigtigt, at de indgåede aftaler om undervisningen løbende </P>  \r\n\r\n<P>evalueres. </P>  \r\n\r\n<P>En typisk længde på den indledende periode vil være 1 uge. </P>  \r\n\r\n<P>Ad 2 </P>  \r\n\r\n<P>Hørings- og indstillingsretten har i mange år været forbeholdt </P>  \r\n\r\n<P>lærerrådet. Vi mener, at elevrådet også bør omfattes heraf, </P>  \r\n\r\n<P>eftersom beslutningerne er af lige så stor betydning for skolens </P>  \r\n\r\n<P>elever som for skolens lærere, og det vil klart stimulere </P>  \r\n\r\n<P>elevrådets arbejde at blive inddraget i beslutningsprocessen, </P>  \r\n\r\n<P>bl.a. gennem en hørings- og indstillingsret. </P>  \r\n\r\n<P>Elevrådene er elevernes demokratisk valgte organer. De skal derfor </P>  \r\n\r\n<P>også have mulighed for at fungere som sådanne. Det fordrer egen </P>  \r\n\r\n<P>økonomi, lokaleadgang og adgang til kontorfaciliteter (telefon, </P>  \r\n\r\n<P>skrivemaskine, kopimaskine m.m.). Vi anser det som en vigtig del </P>  \r\n\r\n<P>af demokratiet, at eleverne lærer at administrere en økonomi og </P>  \r\n\r\n<P>aflægge regnskab for afholdte udgifter. Som følge heraf overlades </P>  \r\n\r\n<P>elevrådets økonomiske midler til en af elevrådet valgt kasserer. </P>  \r\n\r\n<P>En passende økonomisk ramme vil efter vor overbevisning være </P>  \r\n\r\n<P>minimum 5.000 kr. og et fast kronebeløb pr. elev pr. år. </P>  \r\n\r\n<P>Ad 3 </P>  \r\n\r\n<P>En vigtig forudsætning for et udbytterigt elevrådsarbejde er, at </P>  \r\n\r\n<P>arbejdet i vid udstrækning kan foregå i skoletiden og indgå som </P>  \r\n\r\n<P>en naturlig del af skolens hverdag. </P>  \r\n\r\n<P>Ad 4 </P>  \r\n\r\n<P>Princippet om paritet mellem elever og lærere (rektor inkl.) skal </P>  \r\n\r\n<P>sikre den demokratiske dialog. Fællesudvalgets medlemmer vælges </P>  \r\n\r\n<P>af henholdsvis elevråd og lærerråd. </P>  \r\n\r\n<P>Ad 5 </P>  \r\n\r\n<P>Det er vigtigt, at fællesudvalget har den afgørende indflydelse på </P>  \r\n\r\n<P>skolens virksomhed i dagligdagen både pædagogisk, økonomisk og </P>  \r\n\r\n<P>administrativt. En sådan medindflydelse er med til at sikre et </P>  \r\n\r\n<P>godt arbejdsklima, den bedste udnyttelse af ressourcerne og den </P>  \r\n\r\n<P>mest hensigtsmæssige tilrettelæggelse af undervisningen. </P>  \r\n\r\n<P>Fællesudvalgets kompetence omfatter derfor bl.a. også: </P>  \r\n\r\n<P>- nyanskaffelser </P>  \r\n\r\n<P>- retten til at prioritere mellem de forskellige konti i skolens </P>  \r\n\r\n<P>budget </P>  \r\n\r\n<P>- undervisningsmateriale </P>  \r\n\r\n<P>- planlægning af undervisningen samt </P>  \r\n\r\n<P>- temadage, fællestimer og forsøgsundervisning. </P>  \r\n\r\n<P>Endvidere skal fællesudvalget have hørings- og indstillingsret over </P>  \r\n\r\n<P>for undervisnings- og kulturudvalget i amtet, bl.a. i spørgsmål </P>  \r\n\r\n<P>om gymnasienedlæggelser og budgetlægning. </P>  \r\n\r\n<P>Ad 6 </P>  \r\n\r\n<P>Som konsekvens af at fællesudvalget tildeles den ovennævnte </P>  \r\n\r\n<P>kompetence, foreslår vi, at skolerådene nedlægges. Beslutningerne </P>  \r\n\r\n<P>bør tages blandt brugerne af gymnasiet/HF - nemlig elever og </P>  \r\n\r\n<P>lærere, og det er vigtigt, at beslutningerne bliver gjort til en </P>  \r\n\r\n<P>naturlig del af dagligdagen. </P>  \r\n\r\n<P>Ad 7 </P>  \r\n\r\n<P>Eleverne skal have mulighed for at slutte sig sammen i amtslige </P>  \r\n\r\n<P>fælleselevråd. Fælleselevrådene tjener som elevernes fælles </P>  \r\n\r\n<P>talerør over for undervisnings- og kulturudvalget i amtet og over </P>  \r\n\r\n<P>for det amtslige gymnasie- og HF-råd (herom i næste punkt). </P>  \r\n\r\n<P>Fælleselevrådene giver også eleverne mulighed for at udveksle </P>  \r\n\r\n<P>erfaringer, starte uddannelsespolitiske diskussioner, lave </P>  \r\n\r\n<P>kursusvirksomhed for eleverne m.m. Disse aktiviteter fordrer en </P>  \r\n\r\n<P>egen økonomi og adgang til lokale- og kontorfaciliteter (telefon, </P>  \r\n\r\n<P>skrivemaskine og kopimaskine m.m.). Vi vil foreslå en økonomisk </P>  \r\n\r\n<P>ramme på minimum 15.000 kr. pr. fælleselevråd. </P>  \r\n\r\n<P>Ad 8 </P>  \r\n\r\n<P>Til at koordinere kursusvirksomhed og forsøgsvirksomhed i amtet og </P>  \r\n\r\n<P>til at sikre et fælles amtsligt talerør for amtets lærere og </P>  \r\n\r\n<P>elever foreslås oprettet et amtsligt gymnasie- og HF-råd. Det er </P>  \r\n\r\n<P>vigtigt, at gymnasie- og HF-brugerne får en mulighed for at følge </P>  \r\n\r\n<P>og påvirke den overordnede gymnasie- og HF-planlægning, både hvad </P>  \r\n\r\n<P>angår budgetlægning, kapacitetstilpasninger og forsøgsvirksomhed </P>  \r\n\r\n<P>m.m. </P>  \r\n\r\n<P>Rådene kan desuden igangsætte uddannelsespolitiske diskussioner og </P>  \r\n\r\n<P>være udfarende både i forhold til undervisnings- og </P>  \r\n\r\n<P>kulturudvalget i amtet og i forhold til de enkelte gymnasie- og </P>  \r\n\r\n<P>HF-skoler. </P>  \r\n\r\n<P>Rådet har hørings- og indstillingsret over for undervisnings- og </P>  \r\n\r\n<P>kulturudvalget i amtet i alle sager. </P>  \r\n\r\n<P>Ad 9 </P>  \r\n\r\n<P>For at kunne følge udviklingen på gymnasie- og HF-området er det </P>  \r\n\r\n<P>naturligt, at der sidder 2 elevrepræsentanter i alle de udvalg, </P>  \r\n\r\n<P>der nedsættes under Direktoratet for Gymnasieskolerne og HF. </P>  \r\n\r\n<P>Disse elevrepræsentanter skal have stemmeret. De kan f.eks. </P>  \r\n\r\n<P>udpeges af fælleselevrådene. </P>  \r\n\r\n<P>Skriftlig fremsættelse </P>  \r\n\r\n<P>Pernille Forchhammer (S): </P>  \r\n\r\n<P>Som ordfører for forslagstillerne tillader jeg mig herved at </P>  \r\n\r\n<P>fremsætte: </P>  \r\n\r\n<P>Forslag til folketingsbeslutning om elevdemokrati på gymnasie- og </P>  \r\n\r\n<P>HF-skoler. </P>  \r\n\r\n<P>(Beslutningsforslag nr. B 64). </P>  \r\n\r\n<P>Jeg henviser i øvrigt til de bemærkninger, der ledsager </P>  \r\n\r\n<P>beslutningsforslaget, og anbefaler det til Tingets velvillige </P>  \r\n\r\n<P>behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00064"
        },
        {
            "displayName": "Entydig dokumentidentifikation",
            "displayValue": "CL004439"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "64"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}