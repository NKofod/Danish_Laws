{
    "id": 155328,
    "title": "Ankestyrelsens principafgørelse P-13-86 om pension - dom til anbringelse i hospital for sindslidende - dom til anbringelse i hospital for sindslidende",
    "documentTypeId": "240",
    "isSagsforlobPeriodValid": true,
    "shortName": "KEN nr 9055 af 23/10/1986",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-13-86 om pension - dom til anbringelse i hospital for sindslidende - dom til anbringelse i hospital for sindslidende</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En dom til behandling på hospital for sindslidende kunne ikke sidestilles med strafafsoning eller anden frihedsberøvende foranstaltning.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 612 af 24. juni 1996 - § 46</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En pensionist P blev i 1982 dømt til anbringelse i hospital for sindslidende. I kendelse af 7. maj 1984 ændredes foranstaltningen til psykiatrisk behandling på hospital for sindslidende eller under tilsyn heraf.</p>\r\n<p>I juni 1984 fik P bevilget mellemste invalidepension med virkning fra 1. november 1983. Som følge af at hun havde været indlagt på psykiatrisk hospital siden september 1981, var pensionen ikke blevet udbetalt.</p>\r\n<p>I september 1984 anmodede en socialrådgiver ved det psykiatriske hospital socialforvaltningen om at træffe afgørelse om, hvorvidt der fra 1. oktober 1984, hvor lov om social pension trådte i kraft, var grundlag for fortsat at inddrage P's pension efter lovens § 46, stk. 2, jf. Socialministeriets bekendtgørelse af 5. september 1984 om social pension § 32. Socialrådgiveren oplyste samtidig, at P siden august 1984 havde haft ophold på en afdeling for genoptræning med henblik på udskrivning, og at hun jævnligt var på weekendophold i egen bolig. Behandlingen i afdelingen måtte påregnes at skulle vare i ca. 1 år, før der kunne tages stilling til udskrivning.</p>\r\n<p>Socialforvaltningen fandt, at den idømte foranstaltning var en frihedsberøvende foranstaltning i henhold til en dom, hvorfor sagen efter forvaltningens opfattelse skulle bedømmes efter lov om social pension § 46, stk. 5. Dette indebar, at pensionen fortsat skulle være inddraget, jf. Socialministeriets bekendtgørelse af 5. september 1984 om social pension, § 32.</p>\r\n<p>Socialrådgiveren ved det psykiatriske hospital anførte, at en dom til behandling ikke kunne sidestilles med en frihedsberøvende foranstaltning. Sagen burde derfor afgøres efter § 46, stk. 2, i lov om social pension og ikke henføres under lovens § 46, stk. 5. Lovgrundlag: Lov om social pension. Socialministeriets bekendtgørelse nr. 455 af 5. september 1984 om social pension, § 32. Rigsadvokatens cirkulære nr. 234 af 10. december 1976 om foranstaltninger over for visse psykisk afvigende kriminelle, pkt. B.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen finder, at en dom til behandling på hospital for sindslidende ikke kan sidestilles med strafafsoning eller andre frihedsberøvende foranstaltninger.</p>\r\n<p>Ankestyrelsen finder herefter, at der skal træffes afgørelse om, hvorvidt betingelserne efter bestemmelsen i § 46, stk. 2, i lov om social pension for fortsat inddragelse af pensionen er opfyldt, jf. Socialministeriets ovennævnte bekendtgørelse, § 32, stk. 2.</p>\r\n<p>Ankestyrelsen ændrer således socialforvaltningens afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19860905525"
        },
        {
            "displayName": "Entydig dokumentidentifikation",
            "displayValue": "BS008123"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9055"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "23/10/1986"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 11388-85"
        },
        {
            "displayName": "Stikord",
            "displayValue": "P-13-86"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}