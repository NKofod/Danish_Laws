{
    "id": 129192,
    "title": "Bekendtgørelse om teknisk forskrift om udførelse af visse opgaver i henhold til lov om sikkerhed til søs på vegne af Søfartsstyrelsen m.v.",
    "documentTypeId": "60",
    "isSagsforlobPeriodValid": true,
    "shortName": "BEK nr 1359 af 15/12/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om teknisk forskrift om udførelse af visse opgaver i henhold til lov om sikkerhed til søs på vegne af Søfartsstyrelsen m.v.<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n      <p class=\"Indledning2\">I medfør af § 22, stk. 1 og 2, og § 32, stk. 8, i lov om sikkerhed til søs, jf. lovbekendtgørelse nr. 903 af 12. juli 2007, og efter bemyndigelse fastsættes:</p>\r\n      <p class=\"ParagrafGruppeOverskrift\"><span id=\"Kap0_X1\">Formål</span></p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Nærværende bekendtgørelse fastlægger ansøgnings- og godkendelsesprocedurer for virksomheder eller enkeltpersoner, der ønsker godkendelse til at udføre visse opgaver på vegne af Søfartsstyrelsen.</p>\r\n      <p class=\"ParagrafGruppeOverskrift\"><span id=\"Kap0_X2\">Anvendelsesområde</span></p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Nærværende bekendtgørelse omfatter følgende opgaver, som virksomheder eller enkeltpersoner kan udføre på vegne af Søfartsstyrelsen i henhold til loven eller forskrifter udstedt i medfør af loven:</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num1\">1)</span> Årlig kontrol af brandslukningsanlæg med blandede atmosfæriske luftarter i motorrum i skibe.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num2\">2)</span> Kontrol af CO2-mængden i højtryks CO2-anlæg på skibe og eftersyn af disse anlæg.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num3\">3)</span> Krængningsprøver og letvægtsopgørelser på nybyggede passagerskibe, nybyggede lastskibe med en bruttotonnage under 500, nybyggede fiskeskibe, nybyggede erhvervsfartøjer under 15 m i længde samt ved periodisk stabilitetskontrol på passagerskibe hvert 5. år, periodisk stabilitetskontrol på fiskeskibe hvert 10. år, periodisk stabilitetskontrol på erhvervsfartøjer under 15 m bygget år 2001 eller senere hvert 10. år, periodisk stabilitetskontrol på S- og V-skibe med passagertilladelse hvert 5. år samt ved ombygning af førnævnte skibe.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num4\">4)</span> Støjmålinger på skibe.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num5\">5)</span> Tykkelsesmålinger med ultralyd af uklassede skibe.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num6\">6)</span> Udstedelse af erklæringer om kontrol af beregninger af lækstabilitet for skibe.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num7\">7)</span> Årlige eftersyn af fastinstallerede brandslukningsanlæg med aerosoler som slukningsmiddel.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num8\">8)</span> Syn af den udvendige bund på oplagte fiskeskibe.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num9\">9)</span> Elektronisk afprøvning af LRIT-udstyr.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num10\">10)</span> Bekræftelse af, at servicestationens indretning og arbejdsprocedure er i overensstemmelse med IMO-Resolution A.693(17).</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num11\">11)</span> Udførelse af besigtigelse og godkendelse af flydende boligers konstruktion.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num12\">12)</span> Konstruktion, beregning, afprøvning og certificering af hejsemidler og lossegrej eller en begrænset del heraf.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num13\">13)</span> Syn i tilknytning til idriftsættelse og udstedelse af godkendelsesattest til personførende elevatorer i skibe.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num14\">14)</span> Radiosyn på fiskeskibe samt på lastskibe under 300 tons i Danmark og Grønland.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num15\">15)</span> Kontrolforanstaltninger i henhold til MARPOL, Annex II.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num16\">16)</span> Trykprøvning af tanke på uklassede skibe.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num17\">17)</span> Trykprøvning af trykbeholdere på uklassede skibe.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num18\">18)</span> Certificering af lastrumstegninger eller -beskrivelser og dokument med angivelse af kalibrering af tanke for fiskefartøjer over 17 m.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num19\">19)</span> Isolationsmålinger af elektriske anlæg på uklassede skibe.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num20\">20)</span> Periodisk inspektion af offshorecontainere og løftesæt.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num21\">21)</span> Måling af skibe.</p>\r\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Søfartsstyrelsen fastsætter de nærmere kvalifikationsbetingelser, som skal være opfyldt for at søge om tilladelse til at udføre opgaver som anført i stk. 1 på Søfartsstyrelsens vegne, herunder eventuelt krav til kvalitetsstyring.</p>\r\n      <p class=\"ParagrafGruppeOverskrift\"><span id=\"Kap0_X3\">Ansøgning og sagsbehandling</span></p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Ansøgning om tilladelse til at udføre opgaver, som anført i § 2, kan sendes til Søfartsstyrelsen.</p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Søfartsstyrelsen træffer afgørelse om godkendelse af ovennævnte virksomheder eller enkeltpersoner senest 4 uger efter modtagelsen af ansøgningen og alle nødvendige dokumenter, jf. dog stk. 2.</p>\r\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Fristen i stk. 1 kan forlænges én gang, hvis sagens kompleksitet berettiger det. Søfartsstyrelsen begrunder forlængelsen og varigheden af forlængelsen og meddeler dette til ansøgeren inden udløbet af fristen i stk. 1.</p>\r\n      <p class=\"Stk2\"><span class=\"StkNr\" id=\"Par4_Stk3\">Stk. 3.</span> Hvis Søfartsstyrelsen ikke svarer ansøgeren inden fristerne i stk. 1 eller 2, kan ansøgeren betragte godkendelsen som foretaget.</p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Når Søfartsstyrelsen modtager en ansøgning om godkendelse, sender Søfartsstyrelsen en kvittering til ansøgeren med oplysninger om:</p>\r\n      <p class=\"Liste1\"><span class=\"Liste1Nr\" id=\"Par5_Stk1_Num1\">1)</span> sagsbehandlingsfristen,</p>\r\n      <p class=\"Liste1\"><span class=\"Liste1Nr\" id=\"Par5_Stk1_Num2\">2)</span> at ansøgeren kan betragte godkendelsen som foretaget, hvis ikke Søfartsstyrelsen svarer inden sagsbehandlingsfristens udløb og</p>\r\n      <p class=\"Liste1\"><span class=\"Liste1Nr\" id=\"Par5_Stk1_Num3\">3)</span> klagemuligheder.</p>\r\n      <p class=\"ParagrafGruppeOverskrift\"><span id=\"Kap0_X4\">Oplysningspligt</span></p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Den godkendte virksomhed eller enkeltperson skal oplyse tjenestemodtageren om kontaktoplysninger på Søfartsstyrelsen.</p>\r\n      <p class=\"ParagrafGruppeOverskrift\"><span id=\"Kap0_X5\">Tilsyn</span></p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Søfartsstyrelsen fører tilsyn med de godkendte virksomheder eller enkeltpersoner for så vidt angår opretholdelse af godkendelsen.</p>\r\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Søfartsstyrelsen kan tilbagekalde en godkendelse, hvis betingelserne eller andre vilkår for godkendelsen ikke længere er opfyldt.</p>\r\n      <p class=\"ParagrafGruppeOverskrift\"><span id=\"Kap0_X6\">Straf og ikrafttræden</span></p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Overtrædelse af § 6 straffes med bøde, medmindre strengere straf er forskyldt efter anden lovgivning.</p>\r\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Bekendtgørelsen træder i kraft den 28. december 2009.</p>\r\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Bekendtgørelsen gælder ikke på Grønland.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Søfartsstyrelsen, den 15. december 2009</P><P CLASS=SIGN1 ALIGN=\"CENTER\">Per Sønderstrup</P><P CLASS=SIGN2 ALIGN=\"RIGHT\">/ Mikkel Kay Petersen</P></FONT></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2006/123/EF af 12. december 2006 om tjenesteydelser i det indre marked.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/12/2009"
        },
        {
            "displayName": "Accession",
            "displayValue": "B20090135905"
        },
        {
            "displayName": "Entydig dokumentidentifikation",
            "displayValue": "AU003830"
        },
        {
            "displayName": "Dato for førstegangsindlæggelse",
            "displayValue": "19/12/2009"
        },
        {
            "displayName": "Dato for indlæggelse",
            "displayValue": "19/12/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1359"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "15/12/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Søfartsstyrelsen, j.nr. 200915496"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}