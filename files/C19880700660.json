{
    "id": 76745,
    "title": "Vejledning til ansøgning om støtte til ophør med deltagelse i dansk erhvervsfiskeri ",
    "documentTypeId": "180",
    "isSagsforlobPeriodValid": false,
    "shortName": "VEJ nr 7006 af 02/08/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til ansøgning om støtte til ophør med  \r\n\r\n deltagelse i dansk erhvervsfiskeri </H1>  \r\n\r\n<P></P>  \r\n\r\n<BR>  \r\n\r\n<P>Støtteordningens lovgrundlag er §§ 2 og 3 i lov nr. 222 af 22. april 1987  \r\n\r\n om støtte til visse strukturforanstaltninger inden for fiskeriet m.v.  \r\n\r\n Ordningen giver mulighed for ydelse af tilskud til ejere af danske  \r\n\r\n fiskefartøjer, som lader deres fartøj udgå af dansk erhvervsfiskeri.  \r\n\r\n Bevillingsrammen er på i alt 296 mill. kr. </P>  \r\n\r\n<P>For at være støtteberettiget skal fartøjet være mindst <B>5 BRT/GT</B> ,  \r\n\r\n og skal i året forud for ansøgningsåret (bevillingsåret) have haft mindst  \r\n\r\n<B>100 fiskedage</B> . </P>  \r\n\r\n<P>For fartøjer med en længde overalt på over 12 m, skal de i henhold til  \r\n\r\n lovgivningen indsendte logbogs- og/eller landingsindberetninger udvise de  \r\n\r\n fornødne fiskedage. Samtidig skal fartøjets indtjening det pågældende år  \r\n\r\n godtgøre fiskeriaktiviteten. </P>  \r\n\r\n<P>For fartøjer med en længde overalt på 12 m og derunder, skal antallet af  \r\n\r\n fiskedage dokumenteres ved fremvisning af afregninger til den stedlige  \r\n\r\n fiskerikontrol, som på grundlag af disse samt øvrigt kendskab til fartøjets  \r\n\r\n fiskeriaktivitet, efterfølgende skriftligt overfor Fiskeriministeriet  \r\n\r\n tilkendegiver det antal dage, som fartøjet formodes af have drevet fiskeri.  \r\n\r\n Derudover skal fartøjets indtjening det pågældende år godtgøre det angivne  \r\n\r\n antal fiskedage. </P>  \r\n\r\n<P>Det er en forudsætning for tildeling af støtte, at fartøjet er optaget og  \r\n\r\n<B>registreret som fiskefartøj i Skibsregistret</B> , at fartøjets  \r\n\r\n ejerforhold opfylder saltvandsfiskerilovens betingelser for ret til  \r\n\r\n deltagelse i dansk erhvervsfiskeri, og at ansøgeren i mindst <B>2 år</B> fra  \r\n\r\n ansøgningsdatoen <B>har ejet fartøjet</B> . Et ejerskift regnes for den dato,  \r\n\r\n Skibsregistret har registreret det nuværende ejerforhold. </P>  \r\n\r\n<P>Såfremt et fartøj er erhvervet på tvangsauktion kan reglen om, at  \r\n\r\n ansøgeren i mindst 2 år skal have ejet fartøjet, fraviges. En betingelse  \r\n\r\n herfor er, at Fiskeriministeriet senest 14 dage efter tvangsauktionsdatoen  \r\n\r\n har modtaget ansøgning om ophørsstøtte. Ansøgningen vil herefter blive  \r\n\r\n behandlet efter de almindelige regler forsåvidt angår prioritering og  \r\n\r\n tilskudsbeløb. Dog vil tilskudsbeløbet blive <B>reduceret med 15%</B>  </P>  \r\n\r\n<P>Udbetaling af ophørstilskud kan i forbindelse med tvangsauktioner kun  \r\n\r\n finde sted, hvis fartøjet enten afhændes til anden anvendelse end fiskeri,  \r\n\r\n ophugges eller sælges til fiskeri uden for EF-landenes fiskeriområder.  \r\n\r\n Fartøjet må således <B>ikke forblive i ansøgerens eje.</B>  </P>  \r\n\r\n<P>Såfremt ansøgeren ved tvangsauktionen havde pant i fartøjet, kan provenu  \r\n\r\n ved salg af fartøjet og/eller dele heraf plus tilskudsbeløbet højst udgøre  \r\n\r\n det tinglyste tilgodehavende. </P>  \r\n\r\n<P>Hvis ansøgeren ved tvangsauktionen ikke havde pant i fartøjet, kan provenu  \r\n\r\n ved salg af fartøjet og/eller dele heraf plus tilskudsbeløbet højst udgøre et  \r\n\r\n beløb svarende til erhvervelsessummen plus omkostninger i forbindelse med  \r\n\r\n tvangsauktionen. </P>  \r\n\r\n<P>Tilsvarende vil en ansøger, som <B>har</B> modtaget tilsagn om  \r\n\r\n ophørsstøtte <B>før</B> begæring om tvangsauktion har fundet sted, opretholde  \r\n\r\n sit tilsagn efter begæring om tvangsauktion. <B>Det vil dog være en  \r\n\r\n betingelse for opretholdelse af tilsagnet, at fiskeriministeriet inden  \r\n\r\n tvangsauktionsdatoen har modtaget meddelelse om begæringen.</B> Det i  \r\n\r\n tilsagnsskrivelsen nævnte tilskudsbeløb vil ligeledes her blive reduceret med  \r\n\r\n 15%. </P>  \r\n\r\n<P>Såfremt fartøjet på ansøgningstidspunktet er i en sådan stand, at det i  \r\n\r\n henhold til lov om skibes sikkerhed m.v. er forment adgang til sejlads eller  \r\n\r\n i øvrigt ikke er i sødygtig stand, vil der kunne ydes støtte efter gældende  \r\n\r\n regler med fradrag af et beløb, som det skønnes at ville koste at sætte  \r\n\r\n fartøjet i sødygtig stand. Fradraget kan f.eks. udgøre det beløb, der i  \r\n\r\n forbindelse med en forsikringsbegivenhed udbetales i erstatning. </P>  \r\n\r\n<P>Fartøjet skal for at kunne modtage støtte enten </P>  \r\n\r\n<P>- ophugges eller </P>  \r\n\r\n<P>- overgå til anden anvendelse end fiskeri eller </P>  \r\n\r\n<P>- sælges til fiskeri uden for EF-havet. Dette indebærer, at salg til  \r\n\r\n følgende områder til fortsat fiskeri <B>ikke</B> udløser ret til støtte:  \r\n\r\n Belgien, Danmark og Færøerne, Frankrig, Grækenland, Holland, Irland, Italien,  \r\n\r\n Jugoslavien, Luxembourg, Norge, Portugal, Spanien, Storbritannien, Sverige og  \r\n\r\n Forbundsrepublikken Tyskland. </P>  \r\n\r\n<P>Fartøjer, der har modtaget strukturtilskud, herunder EF-tilskud, inden for  \r\n\r\n de sidste 5 år, vil mod tilbagebetaling af tilskuddet kunne få del i  \r\n\r\n midlerne. </P>  \r\n\r\n<P>Tildeling af ophørsstøtte vil medføre, at ansøgeren i en periode af 5 år  \r\n\r\n efter fartøjets sletning i Skibsregistret ikke kan opnå tilladelse til at  \r\n\r\n anvende et fartøj til erhvervsmæssigt fiskeri, som ikke er registreret her i  \r\n\r\n landet som fiskefartøj. </P>  \r\n\r\n<P>Fiskeriministeriet vil foretage en prioritering af de indkomne  \r\n\r\n ansøgninger. Der vil her blive lagt vægt på, 1) fartøjets alder, idet ældre  \r\n\r\n fartøjer vil opnå højst prioritet, 2) fiskeri efter belastede arter, 3)  \r\n\r\n fiskeriaktivitet, idet fartøjer med mange fiskedage prioriteres højst samt 4)  \r\n\r\n ansøgers alder, idet ældre fiskere, som ønsker at trække sig helt ud af  \r\n\r\n fiskerierhvervet vil blive foretrukket. </P>  \r\n\r\n<P>Hvis ansøgningen prioriteres til støtte, vil ansøgeren modtage et tilsagn  \r\n\r\n fra Fiskeriministeriet. Af tilsagnet fremgår støttebeløbet og den  \r\n\r\n fremgangsmåde, der skal følges for at få støtten udbetalt: </P>  \r\n\r\n<P>En <B>deklaration</B> med sålydende ordlyd vil være vedlagt tilsagnet:  \r\n\r\n</P>  \r\n\r\n<P>&#187;Undertegnede ejer(e) af fartøjet erklærer, at dette i  \r\n\r\n overensstemmelse med de for tilskud til ophør med erhvervsfiskeri anførte  \r\n\r\n vilkår, ikke må anvendes til erhvervsfiskeri i lande med adgang til fiskeri i  \r\n\r\n EF-landenes fiskerizoner. Fiskeriministeriet er påtaleberettiget i henhold  \r\n\r\n til denne deklaration&#171;. </P>  \r\n\r\n<P>Denne deklaration skal registreres i Skibsregistret <B>forud for alle  \r\n\r\n andre registrerede hæftelser og byrder.</B>  </P>  \r\n\r\n<P>Samtidig vil der med tilsagnet være vedlagt en <B>ansvarserklæring</B> ,  \r\n\r\n som ansøgeren skal underskrive. Denne ansvarserklæring dels pålægger  \r\n\r\n ansøgeren at henvise til den nævnte deklaration om rådighedsindskrænkning ved  \r\n\r\n salg til indenlandsk køber, foranledige særskilt deklaration indført i skødet  \r\n\r\n ved salg til udenlandsk køber og dels forpligter ansøgeren til at  \r\n\r\n tilbagebetale tilskuddet, dersom fartøjet igen registreres som fiskefartøj  \r\n\r\n eller anvendes til fiskeri i lande med adgang til fiskeri i EF-landenes  \r\n\r\n fiskerizoner. </P>  \r\n\r\n<P>Når Fiskeriministeriet har modtaget den registrerede deklaration samt den  \r\n\r\n underskrevne ansvarserklæring, kan tilskudsbeløbet udbetales. </P>  \r\n\r\n<P>Bemærk venligst, at fartøjer, som kun er optaget i Særregistret for  \r\n\r\n fiskefartøjer, skal optages i Skibsregistret, således at deklarationen kan  \r\n\r\n registreres. Fiskeriministeriet kan dog i tilfælde, hvor fartøjet  \r\n\r\n<B>ophugges</B> , se bort fra kravet om denne registrering. </P>  \r\n\r\n<P>Følgende støttesatser for fartøjer vil være gældende: </P>  \r\n\r\n<PRE>  \r\n\r\n BRT         under 100    100-399       400-3.499     over 3.499 BRT  \r\n\r\n grundbeløb  200.000      1.120.000     2.528.000     272.000  \r\n\r\n + pr. BRT    16.000          6.800         3.280       4.800  \r\n\r\n</PRE>  \r\n\r\n<P>Støtten kan dog <B>maksimalt</B> udgøre <B>80% af fartøjets  \r\n\r\n forsikringsværdi </B>  pr. 1. januar 2 år før ansøgningsåret  \r\n\r\n (bevillingsåret). </P>  \r\n\r\n<P>I tilfælde hvor fartøjets nuværende værdi formodes at være lavere end  \r\n\r\n ovenstående forsikringsværdi eller hvis fartøjet ikke er forsikret, kan  \r\n\r\n Fiskeriministeriet foretage en konkret vurdering af fartøjet. Støttebeløbet  \r\n\r\n kan da maksimalt udgøre 80% af denne vurdering. </P>  \r\n\r\n<P>Det bedes bemærket, at tilskud til ophør med fiskeri betragtes som  \r\n\r\n<B>skattepligtig indkomst</B> . Hvorvidt støtten skal medregnes som  \r\n\r\n almindelig skattepligtig indkomst eller som særlig indkomst, beror delvis på  \r\n\r\n de lokale skattemyndigheders bedømmelse. Som hovedregel kan dog oplyses, at  \r\n\r\n såfremt støttemodtageren er aktiv fisker og ophører med at drive fiskeri med  \r\n\r\n sit eneste fartøj, medregnes støtten som særlig indkomst. Hvis der derimod er  \r\n\r\n tale om ophør med et fartøj, hvorpå støttemodtageren ikke selv er aktiv som  \r\n\r\n fisker eller om ophør med et af flere af støttemodtagerens fartøjer,  \r\n\r\n medregnes støtten som almindelig indkomst. </P>  \r\n\r\n<P>Yderligere oplysninger om støtteordningen og skemaets udfyldelse kan fås  \r\n\r\n ved henvendelse på telefonnr.: (01) 92 65 69. </P>  \r\n\r\n<P>BILAG </P>  \r\n\r\n<P>Ansøgningsskema </P>  \r\n\r\n<PRE>  \r\n\r\n Indsendes til: FISKERIMINISTERIET     ANSØGNING OM STØTTE TIL  \r\n\r\n                 Stormgade 2            OPHØR MED DELTAGELSE I  \r\n\r\n                 1470 København K       DANSK ERHVERVSFISKERI  \r\n\r\n -------------------------------------------------------------------  \r\n\r\n  ANSØGER(E)  \r\n\r\n Navn:...........................  CPR-nr.:....................  \r\n\r\n Adresse:......................................................  \r\n\r\n ejer.../100 af fartøjet.  (Med)ejer af andet fartøj ? ja/nej:.....  \r\n\r\n Navn:...........................  CPR-nr.:....................  \r\n\r\n Adresse.......................................................  \r\n\r\n ejer.../100 af fartøjet.   (Med)ejer af andet fartøj ? ja/nej:....  \r\n\r\n Navn:...........................  CPR-nr.:....................  \r\n\r\n Adresse:......................................................  \r\n\r\n ejer.../100 af fartøjet.   (Med)ejer af andet fartøj ? ja/nej:....  \r\n\r\n ------------------------------------------------------------------  \r\n\r\n  FARTØJ  \r\n\r\n Navn: .......................  Radiokaldesignal: ..................  \r\n\r\n Hjemsted: ...................  Reg.bogstav og nr.: ................  \r\n\r\n Byggeår: 19.....               Byggeværft: ........................  \r\n\r\n P.P. længde ................m  Hvis denne ikke dokumenteres, vil p.p.  \r\n\r\n                                længden blive udregnet som kendings-  \r\n\r\n                                længde - 5%.  \r\n\r\n Tonnage: ..............BRT/GT  Motorydelse: .....................HK  \r\n\r\n Vigtigste fiskearter i 1987: ......................................  \r\n\r\n Antal fiskedage i 1987: .....  Fangstværdi i 1987: .............kr.  \r\n\r\n Forsikringsværdi pr. 1. januar 1986: ...........................kr.  \r\n\r\n Er der sket haveri eller andet, som har forringet fartøjets værdi i  \r\n\r\n forhold til den angivne forsikringsværdi?  \r\n\r\n ja/nej: .......  Hvis ja, beskriv hændelsesforløb:  \r\n\r\n ...................................................................  \r\n\r\n -------------------------------------------------------------------  \r\n\r\n Fartøjets videre anvendelse:  \r\n\r\n -------------------------------------------------------------------  \r\n\r\n Undertegnede ansøger herved om statstilskud til ovennævnte  \r\n\r\n fiskerfartøjs ophør med deltagelse i dansk erhvervsfiskeri.  \r\n\r\n ..........   .............   .............   .............  \r\n\r\n (dato)       (underskrift)    (underskrift)  (underskrift)  \r\n\r\n -------------------------------------------------------------------  \r\n\r\n URIGTIGE ELLER VILDLEDENDE OPLYSNINGER STRAFFES EFTER LOVEN  \r\n\r\n -------------------------------------------------------------------  \r\n\r\n</PRE>  \r\n\r\n<P>Der vedlægges: </P>  \r\n\r\n<P CLASS=PUNKT> <B>1.</B> Kopi af fartøjets regnskab for 1987 </P>  \r\n\r\n<P CLASS=PUNKT> <B>2.</B> Kopi af fartøjets forsikringspolice, som viser  \r\n\r\n forsikringsværdien </P>  \r\n\r\n<P>pr. 1. januar 1986 eller skriftlig dokumentation fra </P>  \r\n\r\n<P>forsikringsselskab om forsikringsværdien pr. 1. januar 1986. </P>  \r\n\r\n<P CLASS=PUNKT> <B>3.</B> Kopi af fartøjets nationalitetsbevis og evt.  \r\n\r\n målebrev </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Vejledningen er bortfaldet, idet lov nr. 222 af 22. april 1987 er ophævet."
    ],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19880700660"
        },
        {
            "displayName": "Entydig dokumentidentifikation",
            "displayValue": "CM035953"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "20/02/2018"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "7006"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "02/08/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "FM III j.nr. 88-511-10"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}