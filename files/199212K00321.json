{
    "id": 111538,
    "title": "1992 LSF 321   FORSLAG TIL LOV OM ÆNDRING AF LOV OM BOLIGSPAREKONTRAKTER OG FORSKELLIGE   SKATTE- OG AFGIFTSLOVE (AFSKAFFELSE AF FREMTIDIG PRÆMIERING OG ÆNDRING AF   VISSE SKATTE- OG AFGIFTSBESTEMMELSER) ",
    "documentTypeId": "400",
    "isSagsforlobPeriodValid": false,
    "shortName": "1992/1 LSF 321",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 321 </P>  \r\n\r\n<P></P>  \r\n\r\n<P>Forslag til Lov om ændring af lov om boligsparekontrakter og forskellige  \r\n\r\n skatte- og afgiftslove (Afskaffelse af fremtidig præmiering og ændring af  \r\n\r\n visse skatte- og afgiftsbestemmelser) </P>  \r\n\r\n<P></P>  \r\n\r\n<P>Fremsat af boligministeren (Kofod-Svendsen) </P>  \r\n\r\n<P></P>  \r\n\r\n<P>den 19. maj 1993 </P>  \r\n\r\n<P></P>  \r\n\r\n<P>Vedtaget ved tredjebehandling den 22. juni 1993 </P>  \r\n\r\n<P></P>  \r\n\r\n<P><a href=\"document.aspx?accn=A19930044230\"> Lov nr. 442 af 30/06/1993</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om boligsparekontrakter, jf. lovbekendtgørelse nr. 145 af 20. marts  \r\n\r\n 1987, foretages følgende ændringer: </P>  \r\n\r\n<P> <B>1.</B> I <I>§ 1</I> indsættes som <I>stk. 4: </I></P>  \r\n\r\n<P>&#187;Stk. 4. Efter 31. december 1993 kan der ikke indgås nye kontrakter  \r\n\r\n efter denne lov.&#171; </P>  \r\n\r\n<P> <B>2.</B>  <I>§ 3</I> ophæves. </P>  \r\n\r\n<P> <B>3.</B>  <I>§ 5</I> affattes således: </P>  \r\n\r\n<P>&#187; <B>§ 5.</B> Når opsparingen udbetales til anvendelse til et af de i  \r\n\r\n § 1 nævnte formål, tilskrives der en præmie, der beregnes som 4 pct. p.a. af  \r\n\r\n den til enhver tid foretagne opsparing inkl. tilskrevne renter, jf. dog stk.  \r\n\r\n 3. </P>  \r\n\r\n<P> <I>Stk. 2.</I> Præmieberegningen ophører senest 10 år efter første  \r\n\r\n indbetaling, jf. dog stk. 3. </P>  \r\n\r\n<P> <I>Stk. 3.</I> Af de beløb, der er opsparet på boligsparekontrakten den  \r\n\r\n 31. december 1993 inkl. tilskrevne renter, beregnes en præmie på 4 pct. p.a.  \r\n\r\n Herefter beregnes ikke præmie. Præmien udbetales, når opsparingen udbetales  \r\n\r\n til et af de i § 1 nævnte formål. Ved delvis udbetaling af opsparingen  \r\n\r\n udbetales en forholdsmæssig andel af præmien. Forholdet mellem denne andel og  \r\n\r\n det samlede præmieberettigede beløb skal svare til forholdet mellem det til  \r\n\r\n præmieberettigede formål udbetalte beløb og saldoen på kontoen den 31.  \r\n\r\n december 1993. </P>  \r\n\r\n<P> <I>Stk. 4.</I> Præmiebeløbet afholdes af statskassen.&#171; </P>  \r\n\r\n<P> <B>4.</B>  <I>§ 6</I> ophæves. </P>  \r\n\r\n<P> <B>5.</B>  <I>§ 7</I> ophæves. </P>  \r\n\r\n<P> <B>§ 2</B>  </P>  \r\n\r\n<P>I lov om opkrævning af indkomst- og formueskat for personer m.v.  \r\n\r\n (kildeskat), jf. lovbekendtgørelse nr. 778 af 17. september 1992, som senest  \r\n\r\n ændret ved lov nr. 1073 af 23. december 1992, foretages følgende ændringer:  \r\n\r\n</P>  \r\n\r\n<P> <B>1.</B> I <I>§ 5, stk. 5, 1. pkt.,</I> indsættes efter &#187;Beløb,  \r\n\r\n der&#171;: &#187;senest den 31. december 1993&#171;. </P>  \r\n\r\n<P> <B>2.</B>  <I>§ 5, stk. 5, sidste pkt.,</I> ophæves. </P>  \r\n\r\n<P> <B>§ 3</B>  </P>  \r\n\r\n<P>I lov om afgift af arv og gave, jf. lovbekendtgørelse nr. 712 af 15.  \r\n\r\n oktober 1991, foretages følgende ændring: </P>  \r\n\r\n<P>I <I>§ 44, stk. 3, nr. 3,</I> indsættes 2 steder efter &#187;Beløb,  \r\n\r\n der&#171;: &#187;senest den 31. december 1993&#171;. </P>  \r\n\r\n<P> <B>§ 4</B>  </P>  \r\n\r\n<P>I lov om påligningen af indkomst- og formueskat til staten  \r\n\r\n (ligningsloven), jf. lovbekendtgørelse nr. 1223 af 17. december 1992, som  \r\n\r\n senest ændret ved lov nr. 271 af 6. maj 1993, foretages følgende ændring:  \r\n\r\n</P>  \r\n\r\n<P> <I>§ 7, litra y,</I> ophæves. </P>  \r\n\r\n<P> <B>§ 5</B>  </P>  \r\n\r\n<P> <I>Stk. 1.</I> Loven træder i kraft dagen efter bekendtgørelsen i  \r\n\r\n Lovtidende. § 1, nr. 3, træder dog først i kraft 1. januar 1994. </P>  \r\n\r\n<P> <I>Stk. 2.</I> § 2, nr. 2, og § 4 har virkning fra den 1. januar 1994.  \r\n\r\n</P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om boligsparekontrakter, jf. lovbekendtgørelse nr. 145 af 20. marts  \r\n\r\n 1987, foretages følgende ændringer: </P>  \r\n\r\n<P> <B>1.</B> I <I>§ 1</I> indsættes som stk. 4: </P>  \r\n\r\n<P> <I>&#187;Stk. 4.</I> Efter 18. maj 1993 kan der ikke indgås nye  \r\n\r\n kontrakter efter denne lov&#171;. </P>  \r\n\r\n<P> <B>2.</B>  <I>§ 3</I> ophæves. </P>  \r\n\r\n<P> <B>3.</B>  <I>§ 5</I> affattes således: </P>  \r\n\r\n<P> <B>&#187;§ 5.</B> Af de beløb, der er opsparet på boligsparekontrakten  \r\n\r\n ved lovens ikrafttræden incl. tilskrevne renter beregnes en præmie på 4 pct.  \r\n\r\n p.a. Præmien udbetales, når opsparingen udbetales til et af de i § 1 nævnte  \r\n\r\n formål. Ved delvis udbetaling af opsparingen udbetales en forholdsmæssig  \r\n\r\n andel af præmien. Forholdet mellem denne andel og det samlede præmiebeløb  \r\n\r\n skal svare til forholdet mellem det til præmieberettigede formål udbetalte  \r\n\r\n beløb og saldoen på kontoen ved lovens ikrafttræden. </P>  \r\n\r\n<P> <I>Stk. 2.</I> Præmiebeløbet afholdes af statskassen.&#171; </P>  \r\n\r\n<P> <B>4.</B>  <I>§ 6</I> ophæves. </P>  \r\n\r\n<P> <B>5.</B>  <I>§ 7</I> ophæves. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>Lovforslaget fremsættes som led i regeringens samlede udspil om  \r\n\r\n strukturreformen og beskæftigelsesfremmende initiativer. </P>  \r\n\r\n<P>Ved oprettelse af boligsparekontrakter præmierer staten opsparing til  \r\n\r\n bestemte boligformål (anskaffelse, forbedring mv.). Statspræmien udgør 4 pct.  \r\n\r\n p.a. (simpel rente) og er skattefri. </P>  \r\n\r\n<P>Præmien ydes under forudsætning af, at der i mindst 3 og højst 10 år  \r\n\r\n indbetales et beløb på mellem 1.200 kr. og 10.000 kr. årligt, og at det  \r\n\r\n således opsparede beløb anvendes til tilvejebringelse eller forbedring af  \r\n\r\n helårsbolig. Det opsparede beløb, incl. tilskrevet præmie, kan tidligst  \r\n\r\n udbetales til anvendelse til disse formål 3 år efter den første indbetaling.  \r\n\r\n</P>  \r\n\r\n<P>Boligspareordningen blev sidst ændret som led i Kartoffelkuren i oktober  \r\n\r\n 1986. Bl.a. blev loftet over indbetaling forhøjet fra 6.000 kr. til 10.000  \r\n\r\n kr. om året, og den maximale opsparingsperiode blev forlænget fra 5 til 10  \r\n\r\n år. </P>  \r\n\r\n<P>I 1992 udgjorde statens udgifter til præmiering af boligsparekontrakter  \r\n\r\n knap 90 mill. kr. Ved udgangen af 1992 var der knap 600.000 løbende  \r\n\r\n kontrakter med et samlet indestående på godt 6,2 mia. kr. Den optjente  \r\n\r\n (ikke-udbetalte) præmie på disse kontrakter udgjorde ca. 480 mill. kr. </P>  \r\n\r\n<P>Dansk økonomi præges for tiden af afdæmpet økonomisk vækst og høj  \r\n\r\n ledighed, ikke mindst på bygge- og anlægsområdet. Samtidig ligger den private  \r\n\r\n opsparingstilbøjelighed på et højt niveau, bl.a. stimuleret af en høj  \r\n\r\n realrente. I denne situation er der ikke længere behov for, at staten gør  \r\n\r\n opsparing til fremtidigt boligforbrug særligt favorabel. Tværtimod er der  \r\n\r\n behov for initiativer, der her og nu stimulerer aktiviteten på boligområdet.  \r\n\r\n</P>  \r\n\r\n<P>På denne baggrund foreslås det, </P>  \r\n\r\n<P>- at der stoppes for nytegning af boligsparekontrakter med virkning fra  \r\n\r\n lovforslagets fremsættelse, </P>  \r\n\r\n<P>- at præmieringen på eksisterende boligsparekontrakter standses, således  \r\n\r\n at præmien beregnes en gang for alle på tidspunktet for lovens ikrafttræden  \r\n\r\n med den virkning, at der ikke sker yderligere præmiering af allerede  \r\n\r\n opsparede beløb incl. renter, og at indbetalinger, der foretages efter  \r\n\r\n ikrafttrædelsen, herefter ikke er præmieberettigede, og </P>  \r\n\r\n<P>- at bestemmelsen om, at opsparede beløb tidligst kan udbetales 3 år efter  \r\n\r\n den første indbetaling, ophæves. Der tilskrives imidlertid kun som hidtil  \r\n\r\n præmie, hvis beløbet anvendes til eet af de i loven nævnte formål. </P>  \r\n\r\n<P>Samlet sigter disse forslag mod at fremskynde afviklingen af  \r\n\r\n boligspareordningen. Vilkårene for eksisterende kontrakter ændres ikke ud  \r\n\r\n over, hvad der er indeholdt i de anførte forslag. </P>  \r\n\r\n<P> <I>Økonomiske og administrative konsekvenser</I>  </P>  \r\n\r\n<P>I nedenstående oversigt er vist de skønnede statslige udgifter til  \r\n\r\n præmiering af boligsparekontrakter såvel ved opretholdelse af gældende regler  \r\n\r\n som ved gennemførelse af ovennævnte forslag. Udgiftsskønnene for 1995-1997 er  \r\n\r\n angivet i 1994-prisniveau. Skønnene er behæftet med betydelig usikkerhed,  \r\n\r\n bl.a. fordi de bygger på den fremtidige opsparingsadfærd. Særlig stor  \r\n\r\n usikkerhed knytter der sig til, i hvilket omfang stop for præmiering af  \r\n\r\n eksisterende kontrakter vil betyde en tidligere ophævelse af kontrakterne -  \r\n\r\n og dermed udbetaling af statspræmien - end ellers. </P>  \r\n\r\n<pre><font color=gray> \r\n\r\n ---------------------------------------------------------------------  \r\n\r\n                          Uændret                        Mer/mindre  \r\n\r\n (mill. kr.)            lovgivning      Forslag           udgifter  \r\n\r\n                                                           (+/-)  \r\n\r\n ---------------------------------------------------------------------  \r\n\r\n 1993 ..................    115           130               +15  \r\n\r\n 1994 ..................    160           120               -40  \r\n\r\n 1995 ..................    205           110               -95  \r\n\r\n 1996 ..................    260            95              -165  \r\n\r\n 1997 ..................    265            75              -190  \r\n\r\n ---------------------------------------------------------------------  \r\n\r\n</font></pre>\r\n\r\n<P>Note: På finansloven for 1993 er udgifterne til præmiering af  \r\n\r\n boligsparekontrakter budgetteret til 140 mill. kr. Ovenfor er anført det  \r\n\r\n aktuelle udgiftsskøn ved uændret lovgivning. </P>  \r\n\r\n<P>Der skønnes ikke at være administrative konsekvenser forbundet med  \r\n\r\n forslaget. </P>  \r\n\r\n<P> <I>Bemærkninger til de enkelte bestemmelser </I></P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Bestemmelsen ophæver adgangen til at indgå kontrakter i henhold til denne  \r\n\r\n lov med virkning fra dagen for lovforslagets fremsættelse i Folketinget. </P>  \r\n\r\n<P>De beløb, der allerede er opsparet i henhold til denne lov, forbliver  \r\n\r\n stående og udløser som forventet præmiering ved udbetaling til de formål, der  \r\n\r\n er nævnt i loven, dog således at præmieringen ophører ved lovens  \r\n\r\n ikrafttræden. </P>  \r\n\r\n<P>Til nr. 2 </P>  \r\n\r\n<P>Bestemmelsen foreslås ophævet, da den regulerer indgåelse af nye  \r\n\r\n kontrakter. </P>  \r\n\r\n<P>Til nr. 3 </P>  \r\n\r\n<P>Opsparede midler i henhold til denne lov er i dag bundet i minimum 3 år.  \r\n\r\n Denne bindingsperiode foreslås ophævet, således at opsparede beløb på  \r\n\r\n eksisterende kontrakter i relation til præmieringen kan udbetales på et  \r\n\r\n hvilket som helst tidspunkt efter opsparingens begyndelse. Det er således  \r\n\r\n ikke længere nogen betingelse for statens præmiering af opsparingen, at der  \r\n\r\n skal være sparet op i minimum 3 år. Den foreslåede bestemmelse griber ikke  \r\n\r\n ind i den konkrete kontrakt, som opspareren har med et pengeinstitut. </P>  \r\n\r\n<P>Samtidig med lovens ikrafttræden standses den fremtidige præmiering af de  \r\n\r\n opsparede midler. Den opnåede præmie gøres op en gang for alle som 4 pct.  \r\n\r\n p.a. af de beløb, der er opsparede på boligsparekontrakten ved lovens  \r\n\r\n ikrafttræden incl. rentetilskrivning til samme dato. </P>  \r\n\r\n<P>Med den foreslåede ændring af § 5 vil der fremover hverken blive beregnet  \r\n\r\n (yderligere) præmie af de allerede opsparede beløb eller blive beregnet  \r\n\r\n præmie af fremtidig opsparing, herunder af renter, der tilskrives det beløb,  \r\n\r\n der var opsparet ved lovens ikrafttræden. </P>  \r\n\r\n<P>Som hidtil vil der kun ske udbetaling af præmieringen ved udbetaling til  \r\n\r\n de formål, der er nævnt i loven. </P>  \r\n\r\n<P>Til nr. 4 </P>  \r\n\r\n<P>Lovens § 6 indeholder en bestemmelse, som fastslår, at  \r\n\r\n boligsparekontrakter bortfalder, såfremt det samlede årlige opsparingsbeløb  \r\n\r\n ikke opfylder lovens mindstekrav, med den virkning, at der ikke udbetales  \r\n\r\n præmie for det opsparede beløb. Bestemmelsen foreslås afskaffet, da det ikke  \r\n\r\n findes rimeligt at opretholde kravet om fortsat indbetaling i relation til  \r\n\r\n præmieudbetaling for allerede opsparede midler, når der ikke længere ydes  \r\n\r\n statslig præmiering af den fortsatte indbetaling. </P>  \r\n\r\n<P>Med bestemmelsens afskaffelse vil en mindre gruppe opsparere, som inden  \r\n\r\n for det sidste år ikke har opfyldt kravet om mindstebetaling, bevare retten  \r\n\r\n til udbetaling af præmie. </P>  \r\n\r\n<P>Til nr. 5 </P>  \r\n\r\n<P>Der er tale om en konsekvensændring som følge af ophævelsen af den 3-årige  \r\n\r\n bindingsperiode. </P>  \r\n\r\n<P>Når opsparede beløb ikke længere skal være bundet 3 år, bortfalder  \r\n\r\n grundlaget for at opretholde begrænsningerne i opsparerens råderet over  \r\n\r\n beløbene, samt beskyttelsen mod kreditorer. Lovens angivelse af  \r\n\r\n retstilstanden i tilfælde af konkurs og dødsfald bliver overflødig, da der nu  \r\n\r\n er fri rådighed over beløbet. </P>  \r\n\r\n<P> <I>Til § 2</I>  </P>  \r\n\r\n<P>Det foreslås at lade loven træde i kraft dagen efter bekendtgørelsen i  \r\n\r\n Lovtidende. Det bemærkes dog, at forslaget har virkning for indgåelse af nye  \r\n\r\n kontrakter allerede fra datoen for lovforslagets fremsættelse. </P>  \r\n\r\n<P> <B>Bilag 1</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser, </P>  \r\n\r\n<P>der berøres af lovforslaget </P>  \r\n\r\n<P> <B>§ 1</B>  </P>  \r\n\r\n<P>I lov om boligsparekontrakter, jf. lovbekendtgørelse nr. 145 af 20. marts  \r\n\r\n 1987, foretages følgende ændringer: </P>  \r\n\r\n<P> <B>1.</B> I <I>§ 1</I> indsættes som stk. 4: </P>  \r\n\r\n<P> <I>&#187;Stk. 4.</I> Efter 18. maj 1993 kan der ikke indgås nye  \r\n\r\n kontrakter efter denne lov&#171;. </P>  \r\n\r\n<P> <B>§ 1.</B> Staten præmierer opsparing, der finder sted i henhold til  \r\n\r\n særlige boligsparekontrakter, som oprettes med henblik på tilvejebringelse  \r\n\r\n eller forbedring af helårsbolig for den, der foretager opsparingen. </P>  \r\n\r\n<P> <I>Stk. 2.</I> Opsparingen skal anvendes til et af følgende formål: </P>  \r\n\r\n<P>1. køb af grund til opførelse af bolig, </P>  \r\n\r\n<P>2. opførelse eller køb af bolig, </P>  \r\n\r\n<P>3. betaling af indskud eller forudbetaling af leje i forbindelse med  \r\n\r\n indgåelse af lejemål, </P>  \r\n\r\n<P>4. køb af aktie eller andelsbevis, der er nødvendigt for overtagelse af  \r\n\r\n lejemål, eller </P>  \r\n\r\n<P>5. forbedring eller udvidelse af bestående bolig. </P>  \r\n\r\n<P> <I>Stk. 3.</I> Opsparing, der påbegyndes den 1. februar 1974 eller  \r\n\r\n senere, skal for at kunne præmieres anvendes til boligformål her i landet.  \r\n\r\n</P>  \r\n\r\n<P> <B>2.</B>  <I>§ 3</I> ophæves. </P>  \r\n\r\n<P> <B>§ 3.</B> Kontraktens bestemmelser skal udformes således, at opspareren  \r\n\r\n i mindst 3 år og højst 10 år i gennemsnit pr. måned indbetaler mindst 100 kr.  \r\n\r\n Indbetalingerne må ikke overstige 10.000 kr. årligt. </P>  \r\n\r\n<P> <B>3.</B>  <I>§ 5</I> affattes således: </P>  \r\n\r\n<P> <B>&#187;§ 5.</B> Af de beløb, der er opsparet på boligsparekontrakten  \r\n\r\n ved lovens ikrafttræden incl. tilskrevne renter beregnes en præmie på 4 pct.  \r\n\r\n p.a. Præmien udbetales, når opsparingen udbetales til et af de i § 1 nævnte  \r\n\r\n formål. Ved delvis udbetaling af opsparingen udbetales en forholdsmæssig  \r\n\r\n andel af præmien. Forholdet mellem denne andel og det samlede præmiebeløb  \r\n\r\n skal svare til forholdet mellem det til præmieberettigede formål udbetalte  \r\n\r\n beløb og saldoen på kontoen ved lovens ikrafttræden. </P>  \r\n\r\n<P> <I>Stk. 2.</I> Præmiebeløbet afholdes af statskassen.&#171; </P>  \r\n\r\n<P> <B>§ 5.</B> Det opsparede beløb kan udbetales 3 år efter den første  \r\n\r\n indbetaling. </P>  \r\n\r\n<P> <I>Stk. 2.</I> Når opsparingen udbetales til anvendelse til et af de i §  \r\n\r\n 1 nævnte formål, tilskrives der en præmie, der beregnes som 4 pct. p.a. af  \r\n\r\n den til enhver tid foretagne opsparing inkl. tilskrevne renter. </P>  \r\n\r\n<P> <I>Stk. 3.</I> Såfremt en opsparer inden for det sidste år inden 3 års  \r\n\r\n periodens udløb har haft udgifter til et af de i § 1 nævnte formål, vil det  \r\n\r\n opsparede beløb, inklusive præmie, kunne frigives efter bestemmelserne i stk.  \r\n\r\n 1. </P>  \r\n\r\n<P> <I>Stk. 4.</I> Præmieberegningen ophører senest 10 år efter første  \r\n\r\n indbetaling. </P>  \r\n\r\n<P> <I>Stk. 5.</I> Præmiebeløbet afholdes af statskassen. </P>  \r\n\r\n<P> <B>4.</B>  <I>§ 6</I> ophæves. </P>  \r\n\r\n<P> <B>§ 6.</B> Såfremt der ikke indbetales beløb i henhold til en  \r\n\r\n boligsparekontrakt, således at de samlede årlige opsparingsbeløb svarer til  \r\n\r\n indbetalinger af det månedlige mindstebeløb på 100 kr., betragtes kontrakten  \r\n\r\n som bortfaldet. </P>  \r\n\r\n<P> <I>Stk. 2.</I> De indbetalte beløb kan dog først frigives 3 år efter den  \r\n\r\n første indbetaling i henhold til kontrakten og uden udbetaling af præmie.  \r\n\r\n</P>  \r\n\r\n<P> <B>5.</B>  <I>§ 7</I> ophæves. </P>  \r\n\r\n<P> <B>§ 7.</B> Opspareren kan ikke hæve, overdrage eller på anden måde råde  \r\n\r\n over de indbetalte beløb før 3 år efter den første indbetaling i henhold til  \r\n\r\n kontrakten. </P>  \r\n\r\n<P> <I>Stk. 2.</I> I samme tidsrum kan der ikke foretages udlæg, udpantning  \r\n\r\n eller arrest i de indbetalte beløb. </P>  \r\n\r\n<P> <I>Stk. 3.</I> I tilfælde af konkurs frigives de indbetalte beløb. </P>  \r\n\r\n<P> <I>Stk. 4.</I> Afgår opspareren ved døden, eller inddrages  \r\n\r\n boligsparekontrakten under skifte af ægtefællers fællesbo, kan de indbetalte  \r\n\r\n beløb kræves frigivet. Det samme gælder, hvis opspareren udvandrer. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P> <B>Bilag 2 </B></P>  \r\n\r\n<P>Folketingsforhandlinger vedrørende lov om boligsparekontrakter </P>  \r\n\r\n<P>Om Folketingets behandling af lov nr. 215 af 27. maj 1970 om  \r\n\r\n boligsparekontrakter, som ændret ved lov nr. 296 af 14. juni 1974 og lov nr.  \r\n\r\n 721 af 23. oktober 1986, henvises til følgende spaltenumre i  \r\n\r\n folketingstidende: </P>  \r\n\r\n<P> <I>Folketingsåret 1969-70:</I>  </P>  \r\n\r\n<P>2295, 2503, 5503, 5752, A 1501, B 913, C 503. </P>  \r\n\r\n<P> <I>Folketingsåret 1973-74:</I>  </P>  \r\n\r\n<P>1546, 2687, A 1279, B 357, C 281. </P>  \r\n\r\n<P> <I>Folketingsåret 1986-87:</I>  </P>  \r\n\r\n<P>76, 486, 757, 1074, A 135, B 75, B 193, C 33. </P>  \r\n\r\n<P>Efter 2. behandling den 18. juni 1993 </P>  \r\n\r\n<P> <B>§ 1</B>  </P>  \r\n\r\n<P>I lov om boligsparekontrakter, jf. lovbekendtgørelse nr. 145 af 20. marts  \r\n\r\n 1987, foretages følgende ændringer: </P>  \r\n\r\n<P> <B>1.</B> I <I>§ 1</I> indsættes som <I>stk. 4: </I></P>  \r\n\r\n<P>&#187;Stk. 4. Efter 31. december 1993 kan der ikke indgås nye kontrakter  \r\n\r\n efter denne lov.&#171; </P>  \r\n\r\n<P> <B>2.</B>  <I>§ 3</I> ophæves. </P>  \r\n\r\n<P> <B>3.</B>  <I>§ 5</I> affattes således: </P>  \r\n\r\n<P>&#187; <B>§ 5.</B> Når opsparingen udbetales til anvendelse til et af de i  \r\n\r\n § 1 nævnte formål, tilskrives der en præmie, der beregnes som 4 pct. p.a. af  \r\n\r\n den til enhver tid foretagne opsparing inkl. tilskrevne renter, jf. dog stk.  \r\n\r\n 3. </P>  \r\n\r\n<P> <I>Stk. 2.</I> Præmieberegningen ophører senest 10 år efter første  \r\n\r\n indbetaling, jf. dog stk. 3. </P>  \r\n\r\n<P> <I>Stk. 3.</I> Af de beløb, der er opsparet på boligsparekontrakten den  \r\n\r\n 31. december 1993 inkl. tilskrevne renter, beregnes en præmie på 4 pct. p.a.  \r\n\r\n Herefter beregnes ikke præmie. Præmien udbetales, når opsparingen udbetales  \r\n\r\n til et af de i § 1 nævnte formål. Ved delvis udbetaling af opsparingen  \r\n\r\n udbetales en forholdsmæssig andel af præmien. Forholdet mellem denne andel og  \r\n\r\n det samlede præmieberettigede beløb skal svare til forholdet mellem det til  \r\n\r\n præmieberettigede formål udbetalte beløb og saldoen på kontoen den 31.  \r\n\r\n december 1993. </P>  \r\n\r\n<P> <I>Stk. 4.</I> Præmiebeløbet afholdes af statskassen.&#171; </P>  \r\n\r\n<P> <B>4.</B>  <I>§ 6</I> ophæves. </P>  \r\n\r\n<P> <B>5.</B>  <I>§ 7</I> ophæves. </P>  \r\n\r\n<P> <B>§ 2</B>  </P>  \r\n\r\n<P>I lov om opkrævning af indkomst- og formueskat for personer m.v.  \r\n\r\n (kildeskat), jf. lovbekendtgørelse nr. 778 af 17. september 1992, som senest  \r\n\r\n ændret ved lov nr. 1073 af 23. december 1992, foretages følgende ændringer:  \r\n\r\n</P>  \r\n\r\n<P> <B>1.</B> I <I>§ 5, stk. 5, 1. pkt.,</I> indsættes efter &#187;Beløb,  \r\n\r\n der&#171;: &#187;senest den 31. december 1993&#171;. </P>  \r\n\r\n<P> <B>2.</B>  <I>§ 5, stk. 5, sidste pkt.,</I> ophæves. </P>  \r\n\r\n<P> <B>§ 3</B>  </P>  \r\n\r\n<P>I lov om afgift af arv og gave, jf. lovbekendtgørelse nr. 712 af 15.  \r\n\r\n oktober 1991, foretages følgende ændring: </P>  \r\n\r\n<P>I <I>§ 44, stk. 3, nr. 3,</I> indsættes 2 steder efter &#187;Beløb,  \r\n\r\n der&#171;: &#187;senest den 31. december 1993&#171;. </P>  \r\n\r\n<P> <B>§ 4</B>  </P>  \r\n\r\n<P>I lov om påligningen af indkomst- og formueskat til staten  \r\n\r\n (ligningsloven), jf. lovbekendtgørelse nr. 1223 af 17. december 1992, som  \r\n\r\n senest ændret ved lov nr. 271 af 6. maj 1993, foretages følgende ændring:  \r\n\r\n</P>  \r\n\r\n<P> <I>§ 7, litra y,</I> ophæves. </P>  \r\n\r\n<P> <B>§ 5</B>  </P>  \r\n\r\n<P> <I>Stk. 1.</I> Loven træder i kraft dagen efter bekendtgørelsen i  \r\n\r\n Lovtidende. § 1, nr. 3, træder dog først i kraft 1. januar 1994. </P>  \r\n\r\n<P> <I>Stk. 2.</I> § 2, nr. 2, og § 4 har virkning fra den 1. januar 1994.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/07/1993"
        },
        {
            "displayName": "Accession",
            "displayValue": "199212K00321"
        },
        {
            "displayName": "Entydig dokumentidentifikation",
            "displayValue": "CL007104"
        },
        {
            "displayName": "Dato for førstegangsindlæggelse",
            "displayValue": "02/07/1993"
        },
        {
            "displayName": "Dato for indlæggelse",
            "displayValue": "02/07/1993"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "321"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}