{
    "id": 35779,
    "title": "Advarselsregister, konkurs, selvtægt, formål (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 11065 af 12/04/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Registertilsynet fandt ikke at kunne give tilladelse til registrering  \r\n\r\n af oplysninger om personer, der har haft en post i et selskab, der er gået  \r\n\r\n konkurs. </I> </P>  \r\n\r\n<P> <I>Antaget, at registrering af oplysninger om virksomheders selvtægt i  \r\n\r\n form af tilbagetagelse af solgte genstande uden fogedrettens medvirken, ikke  \r\n\r\n kunne antages at være i overensstemmelse med lov om private registre § 3,  \r\n\r\n stk. 1 og 2. </I> </P>  \r\n\r\n<P> <I>Endvidere antaget, at registrering og videregivelse i det påtænkte  \r\n\r\n advarselsregister af oplysninger om, at et firma brugte opsøgende  \r\n\r\n inkassoselskaber eller gjorde brug af et kreditoplysningsbureau, ikke  \r\n\r\n vedrørte den registreredes betalingsevne eller vilje, og ikke kunne anses at  \r\n\r\n tjene et anerkendelsesværdigt formål. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Advarselsregister, konkurs, selvtægt, formål (*  \r\n\r\n 1) </H1>  \r\n\r\n<P></P>  \r\n\r\n<BR>  \r\n\r\n<P>Registertilsynet modtog en henvendelse vedrørende oprettelsen af et  \r\n\r\n advarselsregister, som skulle have til formål at registrere og videregive  \r\n\r\n oplysninger om &#187;useriøse&#171; forretninger. </P>  \r\n\r\n<P>Der agtedes registreret oplysninger om firmaer/næringsdrivende, hvis en af  \r\n\r\n foreningens medlemmer indberettede den pågældende, eller efter indhentelse af  \r\n\r\n oplysninger fra Statstidende. Oplysninger om selvtægt agtedes registreret og  \r\n\r\n videregivet, når en næringsdrivende selv ville foranledige tilbagetagelse af  \r\n\r\n det solgte uden fogedens medvirken og uden debitors samtykke, idet der ville  \r\n\r\n foreligge selvtægt, jf. kreditkøbslovens § 31, nu lov om kreditaftaler § 48,  \r\n\r\n stk. 1. </P>  \r\n\r\n<P>Oplysninger om konkurs ville blive indhentet fra Statstidende og ville  \r\n\r\n blive registreret med navn eller firmanavn, adresse, postnummer og by samt  \r\n\r\n dato for konkursen. Der ønskedes endvidere registreret oplysninger om  \r\n\r\n bestyrelsespost/selskab, jf. de offentligt tilgængelige oplysninger, som  \r\n\r\n hidrørte fra f.eks. Statstidende og andre offentlige institutioner, som ville  \r\n\r\n danne baggrund for, at der kunne registreres oplysninger om navn og bopæl på  \r\n\r\n den indtrædende og betegnelse for dennes post i selskabet. Derudover agtedes  \r\n\r\n registreret navnet på selskabet efterfulgt af registreringsnummer og bopæl.  \r\n\r\n</P>  \r\n\r\n<P>Formålet med registreringen af oplysninger om konkurser var at advare mod  \r\n\r\n konkursryttere. Der agtedes registreret oplysninger om samtlige stiftede  \r\n\r\n selskaber med oplysning om bestyrelsesmedlemmer samt oplysninger om samtlige  \r\n\r\n konkurser. Der agtedes videregivet oplysninger efter et skøn, når en person  \r\n\r\n formentlig 3 gange inden for en 5-årig periode var gået konkurs, eller den  \r\n\r\n pågældende 3 gange havde siddet i bestyrelsen i et selskab, der var gået  \r\n\r\n konkurs. Et bestyrelsesmedlem kunne undgå dette ved at fremsende bekræftende  \r\n\r\n kopi af protokol, om at han var udtrådt af bestyrelsen inden konkursen, til  \r\n\r\n registeret. Det ville være muligt at søge på personens navn samt adresse.  \r\n\r\n</P>  \r\n\r\n<P>Såfremt en skyldner opsøgtes på dennes privatadresse af et firma, som  \r\n\r\n repræsenterede kreditor, ville medlemmerne kunne indberette dette. Det  \r\n\r\n agtedes således registreret, at firmaet for det første brugt denne  \r\n\r\n fremgangsmåde, og for det andet hvilket inkassoselskab man anvendte. Der  \r\n\r\n agtedes desuden registreret oplysning om, at et firma gjorde brug af et  \r\n\r\n kreditoplysningsbureau. </P>  \r\n\r\n<P>Der agtedes endvidere registreret oplysninger om branche, idet man ønskede  \r\n\r\n at registrere en kode, der viste, hvilken branche det registrerede firma  \r\n\r\n kunne henregnes til. </P>  \r\n\r\n<P>Det var oplyst, at registeret ville blive ført ved hjælp af elektronisk  \r\n\r\n databehandling, samt at registeret ville blive ført erhvervsmæssigt. </P>  \r\n\r\n<P>Oplysningerne agtedes videregivet til alle, som havde tegnet et  \r\n\r\n abonnement. Det var oplyst, at man påtænkte kvartalsvis at udsende lister  \r\n\r\n over samtlige de registrerede, hvorom der skulle videregives oplysninger. Det  \r\n\r\n var hensigten at inddele landet i 73 regioner, svarende til de 73 retskredse,  \r\n\r\n således at abonnenterne alene ville modtage materiale vedrørende deres egen  \r\n\r\n region. Det var endvidere oplyst, at der var tanker om at udgive et  \r\n\r\n kvartalsblad, dvs. et forbrugerblad indeholdende redaktionelt stof, altså  \r\n\r\n ikke oplysninger om registrerede personer.Registertilsynet udtalte, at  \r\n\r\n tilsynet fandt, at spørgsmålet om, hvorvidt der foreligger registrering af  \r\n\r\n oplysninger om strafbare forhold, måtte bero på en konkret vurdering af  \r\n\r\n omstændighederne i hvert enkelt tilfælde. Registertilsynet var af den  \r\n\r\n opfattelse, at det ikke kunne tillægges afgørende betydning, at bestemmelsen  \r\n\r\n om selvtægt i straffeloven var undergivet privat påtale. Det var endvidere  \r\n\r\n Registertilsynets opfattelse, at registrering af oplysning om, at der var  \r\n\r\n sket tilbagetagelse som omhandlet af § 48, stk. 1, i lov om kreditaftaler  \r\n\r\n indicerer, at der forelå et forhold, som var strafbart efter straffelovens §  \r\n\r\n 294 om selvtægt. </P>  \r\n\r\n<P>Registertilsynet var på denne baggrund af den opfattelse, at den ønskede  \r\n\r\n registrering af oplysninger om virksomheders (herunder enkeltmandsejede  \r\n\r\n virksomheders) selvtægt i form af tilbagetagelse uden fogedrettens medvirken  \r\n\r\n ikke kunne antages at være i overensstemmelse med bestemmelserne i § 3, stk.  \r\n\r\n 1 og 2, i lov om private registre. </P>  \r\n\r\n<P>Med hensyn til registrering af oplysninger om, at en person har haft en  \r\n\r\n bestyrelsespost i et selskab, der er gået konkurs, bemærkede  \r\n\r\n Registertilsynet, at tilsynet efter lov om private registre § 3, stk. 6, skal  \r\n\r\n give tilladelse til oprettelse af registre med henblik på at advare andre mod  \r\n\r\n forretningsforbindelser med eller ansættelsesforhold til en registreret. I  \r\n\r\n bedømmelsen af, om en ansøgning bør imødekommes må navnlig indgå en vurdering  \r\n\r\n af registerets formål i forhold til den risiko for krænkelse af privatlivets  \r\n\r\n fred, som oprettelsen og brugen af registeret kan medføre. </P>  \r\n\r\n<P>Den omhandlede registrering adskilte sig fra sædvanlig  \r\n\r\n kreditoplysningsvirksomhed, idet der ønskedes registreret oplysninger, som  \r\n\r\n måtte antages ikke alene at tjene til bedømmelse af økonomisk soliditet og  \r\n\r\n kreditværdighed, men som også rejste tvivl om registrerede personers evne  \r\n\r\n eller vilje til at drive en virksomhed på en sund og forsvarlig måde. </P>  \r\n\r\n<P>Registertilsynet har tidligere behandlet en ansøgning om tilladelse til  \r\n\r\n oprettelse af et advarselsregister over aktie- og anpartsselskaber, der er  \r\n\r\n gået konkurs, overgivet til tvangsopløsning eller tvangsopløst, samt disse  \r\n\r\n selskabers stiftere og ledelse. Registertilsynet var ud fra en samlet  \r\n\r\n vurdering af registerets formål i forhold til de ulemper for den enkelte, som  \r\n\r\n en registrering i en del af tilfældene måtte antages at indebære, af den  \r\n\r\n opfattelse, at det måtte anses for overvejende betænkeligt at give tilladelse  \r\n\r\n til registerets oprettelse. Der henvises til årsberetningen for 1990 afsnit  \r\n\r\n 5.3.5.1. </P>  \r\n\r\n<P>Registertilsynet fandt ikke at kunne give tilladelse til, at der i det nu  \r\n\r\n foreslåede advarselsregister registreredes oplysninger om personer, som havde  \r\n\r\n haft en post i et selskab, som var gået konkurs. </P>  \r\n\r\n<P>Registertilsynet lagde herved bl.a. vægt på, at en række personer ville  \r\n\r\n kunne blive registreret i advarselsregisteret, uanset om den indtrufne  \r\n\r\n konkurs eller tvangsopløsning på nogen måde kunne lastes dem, f.eks. fordi  \r\n\r\n begivenheden var begrundet i ude fra kommende forhold. </P>  \r\n\r\n<P>Med hensyn til offentligt tilgængelige oplysninger om konkurs, indhentet  \r\n\r\n fra Statstidende, bemærkede Registertilsynet dog, at sådanne oplysninger  \r\n\r\n ville kunne registreres som led i kreditoplysningsbureauvirksomhed, jf. lov  \r\n\r\n om private registre § 10, stk. 1. </P>  \r\n\r\n<P>For så vidt angår registrering af oplysninger om, at et firma brugte  \r\n\r\n opsøgende inkassoselskaber, samt om, at et firma gjorde brug af et  \r\n\r\n kreditoplysningsbureau, fandt Registertilsynet, at registrering og  \r\n\r\n videregivelse i det påtænkte advarselsregister af sådanne oplysninger ikke  \r\n\r\n kunne anses at tjene anerkendelsesværdige interesser, som måtte antages og  \r\n\r\n ikke vedrørte den registreredes betalingsevne eller -vilje, på det  \r\n\r\n foreliggende grundlag. Registertilsynet lagde herved vægt på, at det forhold,  \r\n\r\n at et firma gør brug af opsøgende inkassoselskaber eller af indberetning til  \r\n\r\n et kreditoplysningsbureau, må antages at udgøre et naturligt led i almindelig  \r\n\r\n forretningsvirksomhed, som forudsattes lovligt udført. </P>  \r\n\r\n<P>Registertilsynet meddelte på den baggrund, at det påtænkte  \r\n\r\n advarselsregister i den forelagte form på det foreliggende grundlag ikke  \r\n\r\n lovligt kunne oprettes. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Registertilsynets Årsberetning 1991 side 111. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19911106525"
        },
        {
            "displayName": "Entydig dokumentidentifikation",
            "displayValue": "CA003714"
        },
        {
            "displayName": "Dato for indlæggelse",
            "displayValue": "24/04/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11065"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "12/04/1991"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1990-150-009"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}