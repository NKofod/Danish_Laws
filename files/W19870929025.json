{
    "id": 32816,
    "title": "Ydelse af rente- og afdragsfri lån til studerende ",
    "documentTypeId": "240",
    "isSagsforlobPeriodValid": false,
    "shortName": "KEN nr 9290 af 22/12/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at en kommune ikke lovligt kan yde studerende i længerevarende  \r\n\r\n uddannelser uden for kommunen rente- og afdragsfri lån i studietiden.  \r\n\r\n Begrundelsen herfor er, at kommunale midler ifølge en almindelig  \r\n\r\n retsgrundsætning ikke kan anvendes til forsørgelse af enkelte borgere,  \r\n\r\n medmindre dette har direkte lovhjemmel. Dette gælder også selv om der ikke  \r\n\r\n længes vægt på borgernes økonomiske forhold. </I> </P>  \r\n\r\n<P> <I>Der er ikke i Socialministeriets eller i Undervisningsministeriets  \r\n\r\n lovgivning hjemmel til at yde de omhandlede lån. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ydelse af rente- og afdragsfri lån til  \r\n\r\n studerende </H1>  \r\n\r\n<P></P>  \r\n\r\n<P>I anledning af en artikel i bladet Danske Kommuner nr. 21/1986 om at  \r\n\r\n Esbjerg Kommune yder unge fra Esbjerg rente- og afdragsfri lån i studietiden  \r\n\r\n ved længerevarende uddannelser uden for kommunen, anmodede  \r\n\r\n Indenrigsministeriet i oktober 1986 telefonisk Esbjerg Kommune om en nærmere  \r\n\r\n redegørelse for den omhandlede långivning. </P>  \r\n\r\n<P>I skrivelse af 12. december 1986 redegjorde Esbjerg Kommune for den  \r\n\r\n årelange praksis, der har eksisteret i kommunen med hensyn til bevilling af  \r\n\r\n lån til unge fra Esbjerg, der studerer udenbys. Kommunen anfører bl.a., at  \r\n\r\n lånene oprindeligt blev ydet af en fond, oprettet i 1950/51 og finansieret af  \r\n\r\n Esbjerg Kommune. Denne fond blev imidlertid ophævet i forbindelse med  \r\n\r\n regnskabsreformen i 1976, og den daværende fondsbeholdning på 1.528.000 kr.  \r\n\r\n indgik i kommunens kasse. Siden 1976 er de omhandlede lån ydet direkte over  \r\n\r\n kommunens budget for det enkelte år. Det påpeges videre, at  \r\n\r\n Indenrigsministeriet ikke tidligere, da man under købstadkommunalloven fik  \r\n\r\n kommunernes regnskaber til gennemsyn, har reageret over for lånene, ligesom  \r\n\r\n andre kommuner også yder lån af tilsvarende karakter. </P>  \r\n\r\n<P>Indenrigsministeriet skal i denne anledning udtale, at kommunale midler  \r\n\r\n ifølge en almindelig retsgrundsætning ikke kan anvendes til forsørgelse af  \r\n\r\n enkelte borgere, medmindre dette har direkte hjemmel i loven. Dette gælder,  \r\n\r\n også selv om der ved udbetalig af tilskud til almindelige leveomkostninger  \r\n\r\n ikke anlægges et økonomisk udvælgelseskriterium, jf. således Erik Harder,  \r\n\r\n Dansk Kommunalforvaltning II, Opgaver, 1987, side 118 ff og side 137. Da der  \r\n\r\n hverken i Undervisningsministeriets eller i Socialministeriets lovgivning er  \r\n\r\n hjemmel til, at kommuner yder rente- og afdragsfri lån til dækning af unges  \r\n\r\n leveomkostninger under videregående uddannelse, er det efter  \r\n\r\n Indenrigsministeriets opfattelse ikke lovligt, at Esbjerg Kommune yder de  \r\n\r\n omhandlede lån. Kommunen må derfor snarest ophøre med den nævnte långivning.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Indenrigsministeriets afgørelser og udtalelser om kommunale forhold 1987  \r\n\r\n 3.5. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19870929025"
        },
        {
            "displayName": "Entydig dokumentidentifikation",
            "displayValue": "CA000729"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9290"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "22/12/1987"
        },
        {
            "displayName": "Administrerende myndighed",
            "displayValue": "Indenrigsministeriet"
        },
        {
            "displayName": "Ressortministeriets journalnummer",
            "displayValue": "2.k.kt. 1986/112/1106-2"
        },
        {
            "displayName": "Stikord",
            "displayValue": "ENKELTPERSONER, KOMMUNALFULDMAGT, STØTTE"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}