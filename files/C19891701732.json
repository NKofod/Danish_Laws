{
    "id": 51539,
    "title": "Meddelelse om retningslinjer for byggelinjedispensationer. Meddelelse 008.01. ",
    "documentTypeId": "720",
    "isSagsforlobPeriodValid": false,
    "shortName": "MED nr 17017 af 20/04/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Meddelelse om retningslinjer for  \r\n\r\n byggelinjedispensationer. Meddelelse 008.01. </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>Vedr.: Samarbejdsaftalen om bestyrelse af hovedlandevejen. </P>  \r\n\r\n<P>Meddelelse 008.01. Retningslinjeer for byggelinjedispensationer. </P>  \r\n\r\n<P>Hermed fremsendes meddelelse 008.01. Retningslinjer for  \r\n\r\n byggelinjedispensationer. Meddelelsen erstatter meddelelse 008.01. af 25.  \r\n\r\n juni 1979, som hermed aflyses. </P>  \r\n\r\n<P>Meddelelsen er godkendt af Aftaleudvalget, som er nedsat i henhold til  \r\n\r\n samarbejdsaftalen om hovedlandeveje. </P>  \r\n\r\n<P>Yderligere eksemplarer af meddelelsen kan fås ved henvendelse til: </P>  \r\n\r\n<P>Vejdirektoratet </P>  \r\n\r\n<P>Vejregelsekretariatet </P>  \r\n\r\n<P>Postbox 1569 </P>  \r\n\r\n<P>1020 København K </P>  \r\n\r\n<P>Nærværende skrivelse med bilag er tilsendt amtskommunens/kommunens  \r\n\r\n tekniske forvaltning. </P>  \r\n\r\n<P>Med venlig hilsen </P>  \r\n\r\n<P>Johannes Sloth </P>  \r\n\r\n<P>Meddelelse </P>  \r\n\r\n<P>Nr. 008.01 </P>  \r\n\r\n<P>Retningslinjer for </P>  \r\n\r\n<P>byggelinjedispensationer </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>0.</B> GYLDIGHEDSOMRÅDE </P>  \r\n\r\n<P>Nærværende &#187;Retningslinjer for byggelinjedispensationer&#171; bør  \r\n\r\n lægges til grund for behandlingen af alle dispensationer for placering af  \r\n\r\n bygværker (ny-, om- eller tilbygninger, belægninger, olietanke, læmure,  \r\n\r\n baldakiner eller lignende) inden for byggelinjer ved hovedlandeveje. </P>  \r\n\r\n<P>På byggelinjepålagte arealer må heller ikke indrettes sportspladser,  \r\n\r\n kirkegårde, tankanlæg, grusgrave eller andre anlæg af blivende art. Andre  \r\n\r\n anlæg af blivende art kan f.eks. være: Parkeringspladser, herunder  \r\n\r\n parkeringsareal i indkørsel til garage/carport, vejanlæg, kældernedkørsler,  \r\n\r\n rampeanlæg, støjvolde og anden støjafskærmning, hegnsmure, faststøbte  \r\n\r\n og/eller belyste skilte, større flagstænger (reklamer), belysningsanlæg,  \r\n\r\n septictanke og nedgravede beholdere. </P>  \r\n\r\n<P>Det er ikke enhver forandring på en ejendom, der kræver dispensation fra  \r\n\r\n byggelinjebestemmelserne. Enhver rimelig modernisering eller ombygning vil  \r\n\r\n kunne ske, uden at det er fornødent at søge om dispensation fra  \r\n\r\n bestemmelserne. Som eksempel kan nævnes: Indvendige ombygninger og  \r\n\r\n forandringer, herunder ændringer i rumstørrelse, flytning af vægge,  \r\n\r\n modernisering af køkken, af bad, af WC, installation og udskiftning af varme-  \r\n\r\n og ventilationsanlæg, opsætning af pejse- og brændeovn. Såfremt uudnyttet  \r\n\r\n tagetage inddrages uden ændringer i tagkonstruktionen, vil dette også kunne  \r\n\r\n ske uden dispensation. </P>  \r\n\r\n<P>Udskiftning af vinduer og døre, efterisoleringsarbejder, opsætning af  \r\n\r\n sædvanlig fjernsynsantenne opsætning af skorsten, udskiftning af tag og  \r\n\r\n lignende vil ligeledes kunne finde sted uden vejbestyrelsens godkendelse.  \r\n\r\n</P>  \r\n\r\n<P>Det kan være vejledende, men ikke afgørende, om der til det pågældende  \r\n\r\n arbejde udkræves byggetilladelse. Også småbygninger på grunden, der udføres  \r\n\r\n uden byggetilladelse, vil kræve vejbestyrelsens godkendelse. Det samme er  \r\n\r\n tilfældet med havemure, større indgangspartier og lignende. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> BYGGELINJER </P>  \r\n\r\n<P>Byggelinjer langs eksisterende hovedlandeveje kan være pålagt i henhold  \r\n\r\n til Lov om Offentlige Veje, Vejbestyrelsesloven, Byggelinjeloven af 1928.  \r\n\r\n</P>  \r\n\r\n<P>Efter samtlige disse love kan byggelinjer pålægges for at sikre muligheden  \r\n\r\n for udvidelse til en større bredde. Efter Lov om Offentlige Veje og  \r\n\r\n Vejbestyrelsesloven kan byggelinjer tillige være pålagt af hensyn til  \r\n\r\n færdslens tarv. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> SAGSBEHANDLING - GENERELT </P>  \r\n\r\n<P>Som indledning til sagsbehandlingen bør det vurderes, om der er andre  \r\n\r\n muligheder for placering af det ønskede bygværk (anlæg) end den af andrageren  \r\n\r\n påtænkte. Der kan herved også blive tale om at påpege en for vejen mindre  \r\n\r\n generende placering, hvorved der opnås det bedste resultat for såvel ansøger  \r\n\r\n som vejbestyrelse. </P>  \r\n\r\n<P>Sagsbehandlingen afhænger i øvrigt af </P>  \r\n\r\n<P>- byggeriets omfang </P>  \r\n\r\n<P>- planlægningssituationen for hovedlandevejen </P>  \r\n\r\n<P>- bygværkets beliggenhed i forhold til vejen. </P>  \r\n\r\n<P>2.1 Byggeriets omfang </P>  \r\n\r\n<P>Der skelnes mellem mindre dyre og dyre bygværker. Grænsen er 50.000 kr. i  \r\n\r\n prisniveau januar 1988, svarende til byggeomkostningsindeks for et  \r\n\r\n enfamiliehus på 530 (gnst. 1987). Grænsen reguleres med  \r\n\r\n byggeomkostningsindekset for et enfamiliehus. </P>  \r\n\r\n<P>2.2 Hovedlandevejens planlægningssituation </P>  \r\n\r\n<P>Følgende muligheder tages i betragtning: </P>  \r\n\r\n<P>A. Hovedlandevejens trac e forudsættes fastholdt. </P>  \r\n\r\n<P>D. Den aktuelle hovedlandevejsstrækning påregnes nedklassificeret, da den  \r\n\r\n ventes afløst af nyanlæg inden for 10 år. </P>  \r\n\r\n<P>Eksempelvis anlæg af motorvej, omfartsvej eller lignende, hvor der er  \r\n\r\n vedtaget anlægslov eller projektet er optaget i Vejdirektoratets  \r\n\r\n investeringsprogram, eller forlægningen er så sikker, at der kan ses bort fra  \r\n\r\n muligheden for en udvidelse af den eksisterende vej. </P>  \r\n\r\n<P>C. Hovedlandevejen kan af andre grunde påregnes nedklassificeret inden for  \r\n\r\n få år. </P>  \r\n\r\n<P>I tilfældene B og C bør eventuel dispensation kun gives efter forudgående  \r\n\r\n forhandling med den fremtidige vejbestyrelse. </P>  \r\n\r\n<P>2.3 Bygværkets beliggenhed i forhold til vejen </P>  \r\n\r\n<P>Bygværkets placering vurderes i hvert enkelt tilfælde i forhold til en  \r\n\r\n eventuel randbebyggelses facadelinje og hovedlandevejens mulige  \r\n\r\n udvidelseslinje. </P>  \r\n\r\n<P>Følgende tilfælde tages i betragtning: </P>  \r\n\r\n<P>- Foran facadelinje - byggeri beliggende mellem en eksisterende  \r\n\r\n randbebyggelses facadelinje og hovedlandevejen. </P>  \r\n\r\n<P>- Bagved facadelinjen samt strækninger uden randbebyggelse. </P>  \r\n\r\n<P>Endvidere vurderes i begge tilfælde følgende to situationer. </P>  \r\n\r\n<P>- Foran vejens mulige udvidelseslinje. </P>  \r\n\r\n<P>- Bagved vejens mulige udvidelseslinje. </P>  \r\n\r\n<P>Vejens mulige udvidelseslinje kan ikke fastlægges eksakt. Et bygværk kan  \r\n\r\n kun anses for at være beliggende bagved udvidelseslinjen, hvis man under  \r\n\r\n hensyn til vejens nuværende og mulige fremtidige betydning anser det for  \r\n\r\n usandsynligt, at udvidelser vil kunne berøre bygværket. Virkningen af  \r\n\r\n eventuelle vejreguleringer (kurveudretninger) og ændrede tilslutningsforhold  \r\n\r\n med dertil hørende oversigtsforhold tages så vidt muligt i betragtning. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> DELEGATION </P>  \r\n\r\n<P>Hvor intet andet er nævnt nedenfor, og afgørelsen er i overensstemmelse  \r\n\r\n med nærværende retningslinjer, meddeles dispensation eller afslag på  \r\n\r\n dispensation af Vejdirektoratets samarbejdspartnere. Der henvises herved til  \r\n\r\n pkt. 4 i cirkulære af 6. december 1985 om Lov om Offentlige Veje og til  \r\n\r\n Vejdirektoratets cirkulæreskrivelse nr. 71 af 18. marts 1988 og anvendelse af  \r\n\r\n Forvaltningslovens regler om partshøring og begrundelse m.v. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> SAGSBEHANDLING- KONKRET </P>  \r\n\r\n<P>RETNINGSLINJER VED DISPENSATIONSANSØGNINGER </P>  \r\n\r\n<P>4.1 Mindre dyre bygværker </P>  \r\n\r\n<P>4.1.1 Foran facadelinje </P>  \r\n\r\n<P>Hvis bygværket ønskes placeret således at det overskrider en eksisterende  \r\n\r\n randbebyggelses facadelinje og vejens mulige udvidelseslinje, bør der i  \r\n\r\n planlægningssituation A principielt ikke gives dispensation. </P>  \r\n\r\n<P>4.1.2 Bagved facadelinje samt strækninger uden randbebyggelse. </P>  \r\n\r\n<P>Hvis bygværket ønskes placeret bagved en eksisterende bebyggelses  \r\n\r\n facadelinje eller i øvrigt på åben strækning, kan der normalt gives  \r\n\r\n dispensation. Hvis der imidlertid er tale om planlægningssituation A, og  \r\n\r\n placeringen er inden for vejens mulige udvidelseslinje, bør der normalt kun  \r\n\r\n gives dispensation med fjernelsesdeklaration, se pkt. 5. </P>  \r\n\r\n<P>Dispensation bør dog ikke gives, hvis dette strider mod færdslens tarv.  \r\n\r\n Herved sigtes navnlig til sikkerhedsmæssige forhold (distraherende for  \r\n\r\n vejtrafikken) og spørgsmål om fremkommelighed (f.eks. snesamlinger ved  \r\n\r\n støjvolde og lignende). </P>  \r\n\r\n<P>4.2 Dyre bygværker. </P>  \r\n\r\n<P>4.2.1 Foran vejens mulige udvidelseslinje </P>  \r\n\r\n<P>Hvis bygværket ønskes placeret således, at det overskrider vejens mulige  \r\n\r\n udvidelseslinje, bør der principielt ikke gives dispensation. </P>  \r\n\r\n<P>Såfremt bygværket er i forbindelse med en eksisterende bebyggelse, og  \r\n\r\n placeringen er uden for bebyggelsens facadelinje, men foran vejens mulige  \r\n\r\n udvidelseslinje, bør dispensation principielt heller ikke gives. </P>  \r\n\r\n<P>I særlige tilfælde kan der dog eventuelt gives dispensation med  \r\n\r\n fjernelsesdeklaration eller ikke-fordyrelsesdeklaration, se pkt. 5. I  \r\n\r\n planlægningssituation A og C forelægges indstilling om meddelelse af  \r\n\r\n dispensationer i givet fald for Vejdirektoratet. </P>  \r\n\r\n<P>4.2.2 Bagved vejens mulige udvidelseslinje </P>  \r\n\r\n<P>Hvis et dyrt bygværk ønskes placeret bagved vejens mulige udvidelseslinje,  \r\n\r\n bør der normalt gives dispensation. </P>  \r\n\r\n<P>Dispensationen bør dog ikke gives, hvis dette strider mod færdslens tarv,  \r\n\r\n jfr. pkt. 4.1.2. </P>  \r\n\r\n<P>Såfremt bygværket har forbindelse med eksisterende bygninger, som  \r\n\r\n eventuelt må forventes nedrevet ved en vejudvidelse, gives kun dispensation  \r\n\r\n med ikke-fordyrelsesdeklaration, se pkt. 5. I planlægningssituation A  \r\n\r\n forelægges indstilling om meddelelse af dispensation i givet fald for  \r\n\r\n Vejdirektoratet. </P>  \r\n\r\n<P>4.3 Særlige betingelser </P>  \r\n\r\n<P>Uanset foranstående bestemmelser om dispensation til dyre bygværker gælder  \r\n\r\n følgende særlige bestemmelser: </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Dispensation til underjordiske beholdere samt  \r\n\r\n skærmtage på tankanlæg kan gives af samarbejdspartnere uanset beholdernes og  \r\n\r\n skærmtagenes placering i forhold til vejens udvidelseslinje. I disse tilfælde  \r\n\r\n stilles krav om tinglysning af sædvanlig fjernelsesdeklaration med  \r\n\r\n Vejdirektoratet som påtaleberettiget. Det forudsættes, at der ikke er tale om  \r\n\r\n sager, der behandles efter § 104 i Lov om Offentlige Veje. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Dispensation til ledningsanlæg i byggelinjeareal  \r\n\r\n kan gives af samarbejdspartnerne i overensstemmelse med de herom udsendte  \r\n\r\n meddelelser, for tiden meddelelse 001.08 af xxx (under udarbejdelse). </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>5.</B> DEKLARATIONER </P>  \r\n\r\n<P>5.1 Tinglysning </P>  \r\n\r\n<P>Deklarationer tinglyses på vedkommende ejendom, jfr. Lov om Offentlige  \r\n\r\n Veje, § 112. </P>  \r\n\r\n<P>5.2 Ikke-fordyrelsesdeklaration </P>  \r\n\r\n<P>Deklaration om, at bygværket ikke kan medføre nogen forøgelse af  \r\n\r\n udgifterne for vejanlægget, såfremt en udvidelse eller vejregulering skal  \r\n\r\n finde sted. </P>  \r\n\r\n<P>5.3 Fjernelsesdeklaration og Lov om Offentlige Veje </P>  \r\n\r\n<P>Anvendes for så vidt angår byggelinjer pålagt i henhold til  \r\n\r\n Vejbestyrelsesloven af 1957 eller senere lovgivning. </P>  \r\n\r\n<P>Deklaration om, at bygværket inden for en af vejbestyrelsen fastsat frist  \r\n\r\n skal fjernes uden udgift for vejbestyrelsen, når hensynet til færdslens tarv  \r\n\r\n efter vejbestyrelsens skøn gør dette ønskeligt. </P>  \r\n\r\n<P>5.4 Fjernelsesdeklaration </P>  \r\n\r\n<P>Anvendes for så vidt angår byggelinjer pålagt i henhold til 1928-loven.  \r\n\r\n</P>  \r\n\r\n<P>Deklaration om, at bygværket inden for en af vejbestyrelsen fastsat frist  \r\n\r\n skal fjernes uden udgift for vejbestyrelsen, såfremt en udvidelse eller  \r\n\r\n vejregulering skal finde sted. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19891701732"
        },
        {
            "displayName": "Entydig dokumentidentifikation",
            "displayValue": "CM010366"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "01/10/1997"
        },
        {
            "displayName": "Dokumenttype",
            "displayValue": "Meddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "17017"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "20/04/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}