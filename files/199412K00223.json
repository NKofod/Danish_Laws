{
    "id": 111785,
    "title": "1994 LSF 223   FORSLAG TIL LOV OM ÆNDRING AF LOV OM VISSE SELSKABERS AFLÆGGELSE AF   ÅRSREGNSKAB M.V. (TILPASNING AF AFGIFTSBESTEMMELSER M.V.) ",
    "documentTypeId": "400",
    "isSagsforlobPeriodValid": false,
    "shortName": "1994/1 LSF 223",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 223 </P>  \r\n\r\n<P></P>  \r\n\r\n<P>Forslag til Lov om ændring af lov om visse selskabers aflæggelse af  \r\n\r\n årsregnskab m.v. (Tilpasning af afgiftsbestemmelser m.v.) </P>  \r\n\r\n<P></P>  \r\n\r\n<P>Fremsat af erhvervsministeren (Mimi Jakobsen) </P>  \r\n\r\n<P></P>  \r\n\r\n<P>den 19. april 1995 </P>  \r\n\r\n<P></P>  \r\n\r\n<P>Vedtaget ved tredjebehandling den 24. maj 1995 </P>  \r\n\r\n<P></P>  \r\n\r\n<P><a href=\"document.aspx?accn=A19950037030\"> Lov nr. 370 af 14/06/1995</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om visse selskabers aflæggelse af årsregnskab m.v., jf.  \r\n\r\n lovbekendtgørelse nr. 574 af 24. juni 1994, foretages følgende ændringer:  \r\n\r\n</P>  \r\n\r\n<P> <B>1.</B>  <I>§ 62, stk. 1,</I> affattes således: </P>  \r\n\r\n<P>&#187;Bekræftet kopi af det reviderede årsregnskab med eventuelt  \r\n\r\n koncernregnskab og årsberetning med oplysning om, hvornår årsregnskabet er  \r\n\r\n godkendt af generalforsamlingen, skal indsendes til Erhvervs- og  \r\n\r\n Selskabsstyrelsen, så det er modtaget i styrelsen inden 4 uger efter  \r\n\r\n årsregnskabets godkendelse og inden seks måneder efter regnskabsårets udgang.  \r\n\r\n Årsregnskaber m.v. for aktieselskaber, hvis aktier eller obligationer er  \r\n\r\n genstand for offentlig kursnotering, skal dog indsendes, så det er modtaget i  \r\n\r\n styrelsen senest på den sjette hverdag efter godkendelsen og inden fem  \r\n\r\n måneder efter regnskabsårets udgang. Er den vedtagne fordeling af overskud  \r\n\r\n eller dækning af tab ikke indarbejdet i årsregnskabet eller årsberetningen,  \r\n\r\n indsendes tillige en bekræftet afskrift af generalforsamlingsprotokollen, som  \r\n\r\n viser denne fordeling eller dækning.&#171; </P>  \r\n\r\n<P> <B>2.</B>  <I>§ 62, stk. 5</I> og <I>6,</I> ophæves, og i stedet  \r\n\r\n indsættes: </P>  \r\n\r\n<P> <I>&#187;Stk. 5.</I> Er årsregnskab m.v. ikke modtaget inden 4 uger efter  \r\n\r\n årsregnskabets godkendelse af generalforsamlingen eller i aktieselskaber,  \r\n\r\n hvis aktier eller obligationer er genstand for offentlig kursnotering, senest  \r\n\r\n på den sjette hverdag efter godkendelsen, pålægger Erhvervs- og  \r\n\r\n Selskabsstyrelsen hvert medlem af bestyrelsen, direktionen eller lignende  \r\n\r\n ansvarligt organ i selskabet en afgift på 200 kr. pr. person for hver  \r\n\r\n påbegyndt måned. Afgiften kan dog i alt højst udgøre 1.000 kr. pr. person.  \r\n\r\n Erhvervs- og Selskabsstyrelsen kan undlade at pålægge et medlem af  \r\n\r\n bestyrelsen, direktionen eller lignende ansvarligt organ afgift eller fritage  \r\n\r\n den pågældende for betaling af en allerede pålagt afgift, hvis særlige  \r\n\r\n omstændigheder taler herfor. </P>  \r\n\r\n<P> <I>Stk. 6.</I> Er årsregnskab m.v. ikke modtaget inden seks måneder efter  \r\n\r\n regnskabsårets udgang, dog inden fem måneder efter regnskabsårets udgang for  \r\n\r\n aktieselskaber, hvis aktier eller obligationer er genstand for offentlig  \r\n\r\n kursnotering, sender Erhvervs- og Selskabsstyrelsen påkrav om indsendelse af  \r\n\r\n årsregnskab m.v. til selskabets ledelse på selskabets adresse. Er årsregnskab  \r\n\r\n m.v. ikke modtaget senest på den ottende hverdag efter påkravets datering,  \r\n\r\n pålægger Erhvervs- og Selskabsstyrelsen hvert medlem af bestyrelsen,  \r\n\r\n direktionen eller lignende ansvarligt organ i selskabet en afgift, jf. stk.  \r\n\r\n 7. Erhvervs- og Selskabsstyrelsen kan undlade at pålægge et medlem af  \r\n\r\n bestyrelsen, direktionen eller lignende ansvarligt organ afgift eller fritage  \r\n\r\n den pågældende for betaling af en allerede pålagt afgift, hvis særlige  \r\n\r\n omstændigheder taler herfor. </P>  \r\n\r\n<P> <I>Stk. 7.</I> Den i stk. 6 pålagte afgift beregnes fra det i stk. 6, 1.  \r\n\r\n pkt., angivne tidspunkt og udgør 500 kr. pr. person for 1. påbegyndte måned,  \r\n\r\n 1.500 kr. for 2. påbegyndte måned og 2.000 kr. for hver følgende påbegyndte  \r\n\r\n måned. Afgiften kan dog i alt højst udgøre 8.000 kr. pr. person. Afgiften  \r\n\r\n nedsættes i det omfang, den pågældende for samme periode har indbetalt  \r\n\r\n tvangsbøder for manglende indsendelse af samme årsregnskab m.v., jf. § 64,  \r\n\r\n stk. 3, nr. 1. Afgiften, der tilfalder statskassen, tillægges  \r\n\r\n udpantningsret.&#171; </P>  \r\n\r\n<P> <B>3.</B>  <I>§ 63 a, stk. 1,</I> affattes således: </P>  \r\n\r\n<P>&#187;Filialbestyrerne for en filial, som er registreret i Erhvervs- og  \r\n\r\n Selskabsstyrelsen, skal indsende selskabets reviderede årsregnskab med  \r\n\r\n eventuel årsberetning og eventuelt koncernregnskab til Erhvervs- og  \r\n\r\n Selskabsstyrelsen, så det er modtaget i styrelsen inden seks måneder efter  \r\n\r\n regnskabsårets udgang. Bestemmelserne i § 62, stk. 6 og 7, finder tilsvarende  \r\n\r\n anvendelse på filialbestyrerne.&#171; </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <I>Stk. 2.</I> For årsregnskaber m.v. for regnskabsår, der afsluttes før  \r\n\r\n den 31. december 1994, udgør den i § 1, nr. 1-3, nævnte frist på seks måneder  \r\n\r\n i stedet syv måneder. </P>  \r\n\r\n<P> <I>Stk. 3.</I> For årsregnskaber m.v., der er modtaget i Erhvervs- og  \r\n\r\n Selskabsstyrelsen forud for lovens ikrafttræden, men efter at styrelsen har  \r\n\r\n varslet tvangsopløsning på grund af manglende indsendelse af årsregnskab  \r\n\r\n m.v., anses varslet som et påkrav om indsendelse af årsregnskab m.v. i  \r\n\r\n overensstemmelse med § 62, stk. 6, som affattet ved denne lovs § 1, nr. 2.  \r\n\r\n</P>  \r\n\r\n<P> <I>Stk. 4.</I> Afgifter, der forud for lovens ikrafttræden er pålagt som  \r\n\r\n følge af, at årsregnskab m.v. er modtaget for sent, ændres i overensstemmelse  \r\n\r\n med § 1, nr. 2. I det omfang afgiften er betalt, tilbagebetales beløb, der  \r\n\r\n overstiger en afgift beregnet i overensstemmelse med § 1, nr. 2. </P>  \r\n\r\n<P> <B>§ 3</B>  </P>  \r\n\r\n<P>Loven gælder ikke for Færøerne og Grønland, men kan ved kongelig anordning  \r\n\r\n sættes i kraft for disse landsdele med de afvigelser, som landsdelenes  \r\n\r\n særlige forhold tilsiger. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om visse selskabers aflæggelse af årsregnskab m.v., jf.  \r\n\r\n lovbekendtgørelse nr. 574 af 24. juni 1994, foretages følgende ændringer:  \r\n\r\n</P>  \r\n\r\n<P> <B>1.</B>  <I>§ 62, stk. 1,</I> affattes således: </P>  \r\n\r\n<P>&#187;Bekræftet kopi af det reviderede årsregnskab med eventuelt  \r\n\r\n koncernregnskab og årsberetning med oplysning om, hvornår årsregnskabet er  \r\n\r\n godkendt af generalforsamlingen, skal indsendes til Erhvervs- og  \r\n\r\n Selskabsstyrelsen, så det er modtaget i styrelsen inden 4 uger efter  \r\n\r\n årsregnskabets godkendelse og inden seks måneder efter regnskabsårets udgang.  \r\n\r\n Årsregnskaber m.v. for aktieselskaber, hvis aktier eller obligationer er  \r\n\r\n genstand for offentlig kursnotering, skal dog indsendes, så det er modtaget i  \r\n\r\n styrelsen senest på den sjette hverdag efter godkendelsen og inden fem  \r\n\r\n måneder efter regnskabsårets udgang. Er den vedtagne fordeling af overskud  \r\n\r\n eller dækning af tab ikke indarbejdet i årsregnskabet eller årsberetningen,  \r\n\r\n indsendes tillige en bekræftet afskrift af generalforsamlingsprotokollen, som  \r\n\r\n viser denne fordeling eller dækning.&#171; </P>  \r\n\r\n<P> <B>2.</B>  <I>§ 62, stk. 5 og 6,</I> ophæves og i stedet indsættes: </P>  \r\n\r\n<P>&#187; <I>Stk. 5.</I> Er årsregnskab m.v. ikke modtaget inden 4 uger efter  \r\n\r\n årsregnskabets godkendelse af generalforsamlingen, eller i aktieselskaber,  \r\n\r\n hvis aktier eller obligationer er genstand for offentlig kursnotering, senest  \r\n\r\n på den sjette hverdag efter godkendelsen, pålægger Erhvervs- og  \r\n\r\n Selskabsstyrelsen hvert medlem af bestyrelsen, direktionen eller lignende  \r\n\r\n ansvarligt organ i selskabet en afgift på 200 kr. pr. person for hver  \r\n\r\n påbegyndt måned. Afgiften kan dog i alt højst udgøre 1.000 kr. Erhvervs- og  \r\n\r\n Selskabsstyrelsen kan undlade at pålægge et medlem af bestyrelsen,  \r\n\r\n direktionen eller lignende ansvarligt organ afgift eller fritage den  \r\n\r\n pågældende for betaling af en allerede pålagt afgift, hvis særlige  \r\n\r\n omstændigheder taler herfor. </P>  \r\n\r\n<P> <I>Stk. 6.</I> Er årsregnskab m.v. ikke modtaget inden seks måneder efter  \r\n\r\n regnskabsårets udgang, dog inden fem måneder efter regnskabsårets udgang for  \r\n\r\n aktieselskaber, hvis aktier eller obligationer er genstand for offentlig  \r\n\r\n kursnotering, sender Erhvervs- og Selskabsstyrelsen påkrav om indsendelse af  \r\n\r\n årsregnskab m.v. til selskabets ledelse på selskabets adresse. Er årsregnskab  \r\n\r\n m.v. ikke modtaget senest på den ottende hverdag efter påkravets datering,  \r\n\r\n pålægger Erhvervs- og Selskabsstyrelsen hvert medlem af bestyrelsen,  \r\n\r\n direktionen eller lignende ansvarligt organ i selskabet en afgift, jf. stk.  \r\n\r\n 7. Erhvervs- og Selskabsstyrelsen kan undlade at pålægge et medlem af  \r\n\r\n bestyrelsen, direktionen eller lignende ansvarligt organ afgift eller fritage  \r\n\r\n den pågældende for betaling af en allerede pålagt afgift, hvis særlige  \r\n\r\n omstændigheder taler herfor. </P>  \r\n\r\n<P> <I>Stk. 7.</I> Den i stk. 6 pålagte afgift beregnes fra det i stk. 6, 1.  \r\n\r\n pkt., angivne tidspunkt og udgør 500 kr. pr. person for 1. påbegyndte måned,  \r\n\r\n 1.500 kr. for 2. påbegyndte måned og 2.000 kr. for hver følgende påbegyndte  \r\n\r\n måned. Afgiften kan dog i alt højst udgøre 8.000 kr. pr. person. Afgiften  \r\n\r\n nedsættes i det omfang, den pågældende for samme periode har indbetalt  \r\n\r\n tvangsbøder for manglende indsendelse af samme årsregnskab m.v., jf. § 64,  \r\n\r\n stk. 3, nr. 1. Afgiften, der tilfalder statskassen, tillægges  \r\n\r\n udpantningsret.&#171; </P>  \r\n\r\n<P> <B>3.</B>  <I>§ 63a, stk. 1,</I> affattes således: </P>  \r\n\r\n<P>&#187;Filialbestyrerne for en filial, som er registreret i Erhvervs- og  \r\n\r\n Selskabsstyrelsen, skal indsende selskabets reviderede årsregnskab med  \r\n\r\n eventuel årsberetning og eventuelt koncernregnskab til Erhvervs- og  \r\n\r\n Selskabsstyrelsen, så det er modtaget i styrelsen inden seks måneder efter  \r\n\r\n regnskabsårets udgang. Bestemmelserne i § 62, stk. 6 og 7, finder tilsvarende  \r\n\r\n anvendelse for filialbestyrerne.&#171; </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <I>Stk. 2.</I> For årsregnskaber m.v. for regnskabsår, der afsluttes før  \r\n\r\n den 31. december 1994, udgør den i § 1, nr. 1-3 nævnte frist på seks måneder  \r\n\r\n i stedet syv måneder. </P>  \r\n\r\n<P> <I>Stk. 3.</I> Afgifter, der forud for lovens ikrafttræden er pålagt som  \r\n\r\n følge af, at årsregnskab m.v. er modtaget for sent, ændres i overensstemmelse  \r\n\r\n med § 1, nr. 2. I det omfang afgiften er betalt, tilbagebetales beløb, der  \r\n\r\n overstiger en afgift beregnet i overensstemmelse med § 1, nr. 2. </P>  \r\n\r\n<P> <B>§ 3</B>  </P>  \r\n\r\n<P>Loven gælder ikke for Færøerne og Grønland, men kan ved kongelig anordning  \r\n\r\n sættes i kraft for disse landsdele med de afvigelser, som landsdelenes  \r\n\r\n særlige forhold tilsiger. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P> <I>1. Indledning</I>  </P>  \r\n\r\n<P>Ændring af bl.a lov om visse selskabers aflæggelse af årsregnskab m.v. ved  \r\n\r\n lov nr. 122 af 18. februar 1994 udsprang af den undersøgelse, som blev  \r\n\r\n iværksat på baggrund af Folketingets Erhvervsudvalgs behandling af lovforslag  \r\n\r\n L 52 (Folketingsåret 1992-93). Undersøgelsen viste bl.a., at mindst 1/3 af  \r\n\r\n årsregnskaberne blev indsendt for sent, og at selskabsledelserne derfor ikke  \r\n\r\n tillagde det tilstrækkelig betydning, at årsregnskaber indsendes rettidigt  \r\n\r\n til Erhvervs- og Selskabsstyrelsen, således at regnskabsbrugerne så hurtigt  \r\n\r\n som muligt får adgang til aktuelle økonomiske informationer om selskaberne.  \r\n\r\n</P>  \r\n\r\n<P>På denne baggrund er der administrativt tilrettelagt en række rutiner af  \r\n\r\n informativ karakter med det formål at fremme rettidig indsendelse af  \r\n\r\n årsregnskaber. For at understrege den betydning, som offentlighed om aktuelle  \r\n\r\n årsregnskaber for selskaber tillægges ud fra en generel erhvervspolitisk  \r\n\r\n synsvinkel, blev der endvidere ved den ovenfor nævnte lovændring indført en  \r\n\r\n særlig afgift, der automatisk bliver pålagt ved for sen regnskabsindsendelse.  \r\n\r\n</P>  \r\n\r\n<P>Erfaringerne siden indførelsen af afgiften viser, at ordningen har den  \r\n\r\n tilsigtede positive effekt, idet der i den forløbne periode har kunnet  \r\n\r\n konstateres en betydelig stigning i antallet af rettidigt indsendte  \r\n\r\n årsregnskaber. </P>  \r\n\r\n<P>Det har imidlertid ligeledes kunnet konstateres, at en række  \r\n\r\n selskabsledelser ved misforståelse af lovteksten har bragt sig i en  \r\n\r\n situation, som udløser en afgift til de for årsregnskabets indsendelse  \r\n\r\n ansvarlige personer. I flere tilfælde har det således vist sig, at de  \r\n\r\n ansvarlige personer ikke har været opmærksomme på, at årsregnskab m.v. skal  \r\n\r\n være modtaget og ikke bare indsendt 6 måneder efter regnskabsårets udløb.  \r\n\r\n Disse situationer har givet anledning til en række henvendelser fra  \r\n\r\n erhvervsdrivende, som har følt, at de burde have modtaget en advarsel inden  \r\n\r\n afgiften blev pålagt. Endvidere har det været anført, at det forekommer  \r\n\r\n urimeligt, at overskridelse af fristen for indsendelse af regnskab en måned  \r\n\r\n efter generalforsamlingens godkendelse kan udløse det maksimale afgiftsbeløb  \r\n\r\n på 8.000 kr. På denne baggrund er der ved nærværende lovforslag lagt op til  \r\n\r\n en tydeliggørelse og en ændring af regelsættet samt en justering af  \r\n\r\n afgiftsordningen således, at de konstaterede uhensigtsmæssigheder undgås.  \r\n\r\n</P>  \r\n\r\n<P> <I>2. Lovforslagets indhold</I>  </P>  \r\n\r\n<P>Lovforslaget tilsigter at præcisere indsendelsesfristerne og undgå visse  \r\n\r\n uhensigtsmæssigheder, som har vist sig ved administrationen af den gældende  \r\n\r\n lov. Grundlæggende opretholdes imidlertid den skærpede reaktion for manglende  \r\n\r\n regnskabsindsendelse, som blev indført ved ændringen af årsregnskabsloven i  \r\n\r\n 1994, og hvorefter selskabsledelsens ansvar for rettidig regnskabsindsendelse  \r\n\r\n understreges ved, at der pålægges det enkelte ledelsesmedlem en afgift, hvis  \r\n\r\n årsregnskab m.v. ikke indsendes rettidigt. Det vil endvidere efter forslaget  \r\n\r\n fortsat være således, at muligheden for at undtage for betaling af afgift  \r\n\r\n alene kan anvendes i undtagelsestilfælde, hvor der foreligger en ganske  \r\n\r\n særlig begrundelse. </P>  \r\n\r\n<P>Der foreslås for det første en præcisering af fristerne for indsendelse af  \r\n\r\n årsregnskaber m.v., således at der ikke hersker tvivl om, at årsregnskabet  \r\n\r\n skal være modtaget i Erhvervs- og Selskabsstyrelsen inden fristernes udløb.  \r\n\r\n</P>  \r\n\r\n<P>Endvidere foreslås indført en særlig afgift for overskridelse af fristen  \r\n\r\n for indsendelse af årsregnskab m.v. inden 4 uger fra generalforsamlingens  \r\n\r\n godkendelse, eller i aktieselskaber, hvis aktier eller obligationer er  \r\n\r\n genstand for offentlig kursnotering, senest på den sjette hverdag efter  \r\n\r\n godkendelsen. Det er i disse tilfælde ikke muligt for styrelsen at påminde  \r\n\r\n selskabet om regnskabsindsendelse, hvilket kan føre til at der pålægges den  \r\n\r\n maksimale afgift på 8.000 kr. Da dette kan forekomme urimeligt foreslås det,  \r\n\r\n at der i stedet pålægges en særlig afgift på 200 kr. for hvert ledelsesmedlem  \r\n\r\n pr. påbegyndt måned. Denne afgift kan maksimalt udgøre 1.000 kr., idet der  \r\n\r\n derefter bliver tale om en overskridelse af fristen for indsendelse af  \r\n\r\n årsregnskab m.v. inden 6 måneder efter regnskabsårets afslutning. </P>  \r\n\r\n<P>Afgift for overskridelse af &#187;halvårsfristen&#171; pålægges i  \r\n\r\n overensstemmelse med ordningen i den gældende lov, idet det dog foreslås at  \r\n\r\n indføre en &#187;påkravsordning&#171;, således at der fremsendes en  \r\n\r\n underretning, hvis årsregnskab m.v. ikke er Erhvervs- og Selskabsstyrelsen i  \r\n\r\n hænde inden udløbet af den maksimale indsendelsesfrist. Påkravsskrivelsen  \r\n\r\n fremsendes pr. anbefalet brev til selskabets ledelse på selskabets adresse.  \r\n\r\n Selskaberne indrømmes samtidig en ganske kort frist til indsendelse af  \r\n\r\n årsregnskaberne. Sker dette herefter ikke, vil afgiften blive udløst med  \r\n\r\n virkning fra overskridelsen af årsregnskabslovens maksimale frist på seks  \r\n\r\n måneder, dog fem måneder for børsnoterede selskaber. Dette gælder også, hvis  \r\n\r\n påkravsskrivelsen ikke er modtaget af selskabet, f.eks. fordi det ikke er  \r\n\r\n afhentet på posthuset, eller de ansvarlige ledelsesmedlemmer, f.eks. som  \r\n\r\n følge af fejl i selskabets postfordeling. </P>  \r\n\r\n<P> <I>3. Økonomiske og administrative konsekvenser</I>  </P>  \r\n\r\n<P>Tilpasningen forudsætter dels ændring af Erhvervs- og Selskabsstyrelsens  \r\n\r\n EDB-system, dels ændringer af sagsbehandlingsrutiner, navnlig i forbindelse  \r\n\r\n med udsendelse af påkravsskrivelser og tilbagebetaling af afgiftsbeløb.  \r\n\r\n Engangsudgiften til ændring af EDBsystemet forventes at udgøre ca. 300.000  \r\n\r\n kr. og de løbende udgifter i forbindelse med ændrede sagsbehandlingsrutiner  \r\n\r\n skønnes at ville udgøre ca. 1,3 mio. kr. Udgifterne forventes at kunne  \r\n\r\n afholdes inden for Erhvervs- og Selskabsstyrelsens driftsramme. </P>  \r\n\r\n<P>Forslaget vil endvidere medføre, at allerede indbetalte afgifter  \r\n\r\n tilbagebetales, hvis der er tale om beløb, som overstiger afgifter beregnet  \r\n\r\n efter de foreslåede ændrede afgiftsbestemmelser. Det drejer sig om et samlet  \r\n\r\n afgiftsbeløb i størrelsesordenen ca. 3,5 mio. kr. </P>  \r\n\r\n<P>Lovforslaget indeholder ikke EU-retlige aspekter. </P>  \r\n\r\n<P> <I>4. Erhvervsøkonomiske konsekvenser</I>  </P>  \r\n\r\n<P>Selskaber der overskrider fristen for indsendelse af årsregnskab m.v.  \r\n\r\n inden 4 uger efter generalforsamlingens godkendelse, vil efter forslaget  \r\n\r\n blive pålagt en mindre afgift end efter den gældende lov. Der kan i disse  \r\n\r\n tilfælde være tale om overskridelser, som bør udløse en mindre afgift, men  \r\n\r\n ikke et maksimalt afgiftsbeløb, henset til at der i disse tilfælde ikke kan  \r\n\r\n fremsendes påkravsskrivelse. Forslaget vil endvidere betyde, at ledelserne  \r\n\r\n undgår at blive bragt i den uheldige situation, at der pålægges de ansvarlige  \r\n\r\n en afgift vedrørende de maksimale indsendelsesfrister uden forinden at være  \r\n\r\n blevet advaret herom. Lovforslaget vil endvidere medføre en forenkling for  \r\n\r\n selskaberne, idet der med forslaget tilstræbes yderligere klarhed om  \r\n\r\n fristerne for indsendelser af årsregnskab mv. Lovforslaget vil således betyde  \r\n\r\n en forbedring af selskabernes retssikkerhed samtidig med at man opretholder  \r\n\r\n de skærpede sanktioner for manglende regnskabsindsendelse, der blev indført  \r\n\r\n ved lov nr. 122 af 18. februar 1994 med henblik på at sikre aktuelle  \r\n\r\n regnskabsinformationer. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Til nr. 1. </P>  \r\n\r\n<P>Den foreslåede bestemmelse gør det klart, at årsregnskab m.v. skal være  \r\n\r\n modtaget i Erhvervs- og Selskabsstyrelsen inden udløbet af lovens  \r\n\r\n indsendelsesfrister. Dette foreslås for at imødegå den usikkerhed, der har  \r\n\r\n vist sig vedrørende forståelsen af de gældende frister. </P>  \r\n\r\n<P>Efter såvel de gældende som de foreslåede regler er det således ikke  \r\n\r\n tilstrækkeligt, at årsregnskabet er afsendt inden udløbet af  \r\n\r\n indsendelsesfristerne. Dette skal ses i lyset af, at årsregnskabet allerede  \r\n\r\n foreligger færdigt og underskrevet på tidpunktet for generalforsamlingens  \r\n\r\n godkendelse, dvs. inden 4 uger før indsendelsesfristens udløb. </P>  \r\n\r\n<P>For at forebygge fortolkningstvivl foreslås det, at tidsangivelser, hvor  \r\n\r\n der er tale om kortere tidsangivelser, angives i uger. Denne tilpasning er  \r\n\r\n tidligere gennemført i den øvrige selskabslovgivning, og med den foreslåede  \r\n\r\n ændring bringes der således overensstemmelse inden for dette sammenhængende  \r\n\r\n regelsæt. </P>  \r\n\r\n<P>Fristen &#187;senest på den sjette hverdag&#171; efter  \r\n\r\n generalforsamlingens godkendelse af årsregnskabet for børsnoterede selskaber  \r\n\r\n er fastsat udfra en afvejning af offentlighedens interesse i aktuel  \r\n\r\n regnskabsinformation om disse selskaber og selskabets behov for en vis  \r\n\r\n ekspeditionstid. </P>  \r\n\r\n<P>Falder den beregnede modtagedag på en helligdag eller i en weekend, er  \r\n\r\n rettidig modtagedag den sidste hverdag forud herfor. Lørdage betragtes  \r\n\r\n således ikke som hverdage i denne forstand. Som hidtil skal årsregnskaberne  \r\n\r\n være modtaget i styrelsen inden for sædvanlig kontortid, hvilket vil sige  \r\n\r\n inden kl. 15 i Erhvervs- og Selskabsstyrelsens ekspedition eller inden kl. 16  \r\n\r\n i styrelsens postkasse. </P>  \r\n\r\n<P>Til nr. 2 </P>  \r\n\r\n<P>Det har vist sig, at overskridelse af fristen for indsendelse af  \r\n\r\n årsregnskab inden 4 uger efter generalforsamlingens godkendelse kan udløse  \r\n\r\n det maksimale afgiftsbeløb på 8.000 kr. Det forekommer ikke rimeligt, at der  \r\n\r\n kan pålægges det maksimale afgiftsbeløb uden at selskabets ledelse forinden  \r\n\r\n har modtaget påkrav om regnskabsindsendelsen. Omvendt kan der i disse  \r\n\r\n tilfælde være tale om større overskridelser af indsendelsesfristen, hvilket  \r\n\r\n bør udløse en afgift, selvom selskabets ledelse ikke er blevet gjort  \r\n\r\n opmærksom på forholdet. Det foreslås derfor at indføre en særlig, mindre  \r\n\r\n afgift i disse tilfælde på 200 kr. pr. påbegyndt måned, dog maksimalt 1.000  \r\n\r\n kr. Derefter vil der være tale om en overskridelse af fristen for indsendelse  \r\n\r\n af årsregnskab inden 6 måneder efter regnskabsårets udløb, hvor afgift  \r\n\r\n pålægges efter forslagets § 62, stk. 6. </P>  \r\n\r\n<P>I praksis har det ofte vist sig, at bl.a. fejlekspeditioner internt i  \r\n\r\n selskabet eller mellem selskabets ledelse og f.eks. revisor har givet  \r\n\r\n anledning til årsregnskabets for sene fremkomst til Erhvervs- og  \r\n\r\n Selskabsstyrelsen. For at imødegå sådanne situationer, foreslås det i <I>stk.  \r\n\r\n 6,</I> at Erhvervs- og Selskabsstyrelsen udsender et påkrav om indsendelse af  \r\n\r\n årsregnskabet med oplysning om, at årsregnskabet ikke er modtaget. Påkravet  \r\n\r\n sendes efter udløbet af den i § 62, stk. 1, nævnte frist på seks henholdsvis  \r\n\r\n fem måneder, idet Erhvervs- og Selskabsstyrelsen først på dette tidspunkt kan  \r\n\r\n fastslå, at årsregnskabet ikke er modtaget rettidigt. Påkravsskrivelsen  \r\n\r\n fremsendes til selskabets ledelse på selskabets adresse pr. anbefalet brev.  \r\n\r\n</P>  \r\n\r\n<P>Er årsregnskabet ikke modtaget på den ottende hverdag efter påkravets  \r\n\r\n datering - påkravsfristen -, jfr. det til § 1, nr. 1 anførte, pålægger  \r\n\r\n Erhvervs- og Selskabsstyrelsen hvert medlem af bestyrelsen, direktionen eller  \r\n\r\n lignende ansvarligt organ i selskabet en afgift. Fristen regnes fra og med  \r\n\r\n datoen for påkravets datering. Fristen regnes i hele dage og inden for  \r\n\r\n sædvanlig kontortid. Dvs. er påkravet dateret mandag den 20. marts 1995, skal  \r\n\r\n årsregnskabet være modtaget senest onsdag den 29. marts 1995 inden sædvanlig  \r\n\r\n kontortids ophør. </P>  \r\n\r\n<P>Modtages årsregnskabet først efter påkravsfristens udløb, pålægger  \r\n\r\n Erhvervs- og Selskabsstyrelsen afgifter. Størrelsen af disse beregnes fra  \r\n\r\n udløbet af lovens maksimale frist på seks henholdsvis fem måneder. Afgiften  \r\n\r\n pålægges uanset om påkravsskrivelsen ikke er modtaget af selskabet, fordi man  \r\n\r\n f.eks. glemmer at afhente påkravsskrivelsen på posthuset, eller ikke er  \r\n\r\n modtaget af de ansvarlige ledelsesmedlemmer, f.eks. på grund af fejl i  \r\n\r\n selskabets postfordeling. </P>  \r\n\r\n<P>Erhvervs- og Selskabsstyrelsen vil endvidere udvide servicen, således at  \r\n\r\n der automatisk udstedes kvittering for modtagelsen af årsregnskabet. Herved  \r\n\r\n bibringes afsenderen eller i givet fald selskabet vished om, at årsregnskabet  \r\n\r\n er modtaget i styrelsen, og der opnås dokumentation for, at de ansvarliges  \r\n\r\n handlepligt er opfyldt. </P>  \r\n\r\n<P>Ændringen af afgiftspålæggelsen for manglende regnskabsindsendelse ændrer  \r\n\r\n imidlertid ikke på det grundlæggende forhold, at det fortsat påhviler de  \r\n\r\n enkelte medlemmer af selskabets øverste ledelsesorgan at sørge for  \r\n\r\n indsendelse af årsregnskabet, således at det er modtaget i Erhvervs- og  \r\n\r\n Selskabsstyrelsen inden udløbet af indsendelsesfristerne. Det forhold, at  \r\n\r\n overskridelse af fristen på 4 uger fra generalforsamlingens godkendelse alene  \r\n\r\n udløser en mindre afgift, kan ikke misbruges til permanent at indsende  \r\n\r\n årsregnskabet for sent i forhold til fristerne. En sådan handlemåde må  \r\n\r\n antages at være omfattet af årsregnskabslovens § 65, stk. 1, hvorefter  \r\n\r\n forsætlig eller groft uagtsom overtrædelse af indsendelsesfrister kan  \r\n\r\n straffes med bøde. </P>  \r\n\r\n<P>Ændringen i <I>stk. 7</I> er en konsekvens af den ændrede affattelse af  \r\n\r\n stk. 5. </P>  \r\n\r\n<P>Til nr. 3 </P>  \r\n\r\n<P>Der henvises til bemærkningerne til forslagets nr. 1. </P>  \r\n\r\n<P> <I>Til § 2</I>  </P>  \r\n\r\n<P>Til <I>stk. 1</I>  </P>  \r\n\r\n<P>Da Erhvervs- og Selskabsstyrelsen skal gennemføre et vist  \r\n\r\n EDB-udviklingsarbejde til administration af den nye ordning vil der gå en  \r\n\r\n kortere periode før påkravskrivelserne efter forslagets § 62, stk. 6, kan  \r\n\r\n udsendes. </P>  \r\n\r\n<P>Til <I>stk. 2</I>  </P>  \r\n\r\n<P>Den foreslåede ændring sikrer, at man ikke forringer retsstillingen for de  \r\n\r\n selskaber, som efter de nugældende regler skal indsende årsregnskab, så det  \r\n\r\n er modtaget i Erhvervs- og Selskabsstyrelsen senest syv måneder efter  \r\n\r\n regnskabsårets udgang. </P>  \r\n\r\n<P>Til <I>stk. 3</I>  </P>  \r\n\r\n<P>Da det i praksis har vist sig, at afgift for manglende  \r\n\r\n regnskabsindsendelse efter den gældende afgiftsordning i en række tilfælde er  \r\n\r\n blevet pålagt ved misforståelse af lovteksten, eller har ført til urimelige  \r\n\r\n situationer, hvor der er pålagt maksimal afgift, selvom regnskabet har været  \r\n\r\n udarbejdet. Det foreslås derfor, at afgifter pålagt inden lovens ikrafttræden  \r\n\r\n ændres i overensstemmelse med den foreslåede afgiftsberegning. I det omfang  \r\n\r\n afgiften er betalt, foreslås det at tilbagebetale beløb, der overstiger en  \r\n\r\n afgift beregnet efter de foreslåede bestemmelser. </P>  \r\n\r\n<P> <I>Til § 3</I>  </P>  \r\n\r\n<P>Det er hensigten snarest at søge de færøske og grønlandske myndigheders  \r\n\r\n tilslutning til, at loven sættes i kraft for disse landsdele, således at den  \r\n\r\n selskabsretlige retsenhed kan bevares og udbygges. </P>  \r\n\r\n<P>Efter 2. behandling den 23. maj 1995 </P>  \r\n\r\n<P> <B>§ 1</B>  </P>  \r\n\r\n<P>I lov om visse selskabers aflæggelse af årsregnskab m.v., jf.  \r\n\r\n lovbekendtgørelse nr. 574 af 24. juni 1994, foretages følgende ændringer:  \r\n\r\n</P>  \r\n\r\n<P> <B>1.</B>  <I>§ 62, stk. 1,</I> affattes således: </P>  \r\n\r\n<P>&#187;Bekræftet kopi af det reviderede årsregnskab med eventuelt  \r\n\r\n koncernregnskab og årsberetning med oplysning om, hvornår årsregnskabet er  \r\n\r\n godkendt af generalforsamlingen, skal indsendes til Erhvervs- og  \r\n\r\n Selskabsstyrelsen, så det er modtaget i styrelsen inden 4 uger efter  \r\n\r\n årsregnskabets godkendelse og inden seks måneder efter regnskabsårets udgang.  \r\n\r\n Årsregnskaber m.v. for aktieselskaber, hvis aktier eller obligationer er  \r\n\r\n genstand for offentlig kursnotering, skal dog indsendes, så det er modtaget i  \r\n\r\n styrelsen senest på den sjette hverdag efter godkendelsen og inden fem  \r\n\r\n måneder efter regnskabsårets udgang. Er den vedtagne fordeling af overskud  \r\n\r\n eller dækning af tab ikke indarbejdet i årsregnskabet eller årsberetningen,  \r\n\r\n indsendes tillige en bekræftet afskrift af generalforsamlingsprotokollen, som  \r\n\r\n viser denne fordeling eller dækning.&#171; </P>  \r\n\r\n<P> <B>2.</B>  <I>§ 62, stk. 5</I> og <I>6,</I> ophæves, og i stedet  \r\n\r\n indsættes: </P>  \r\n\r\n<P> <I>&#187;Stk. 5.</I> Er årsregnskab m.v. ikke modtaget inden 4 uger efter  \r\n\r\n årsregnskabets godkendelse af generalforsamlingen eller i aktieselskaber,  \r\n\r\n hvis aktier eller obligationer er genstand for offentlig kursnotering, senest  \r\n\r\n på den sjette hverdag efter godkendelsen, pålægger Erhvervs- og  \r\n\r\n Selskabsstyrelsen hvert medlem af bestyrelsen, direktionen eller lignende  \r\n\r\n ansvarligt organ i selskabet en afgift på 200 kr. pr. person for hver  \r\n\r\n påbegyndt måned. Afgiften kan dog i alt højst udgøre 1.000 kr. pr. person.  \r\n\r\n Erhvervs- og Selskabsstyrelsen kan undlade at pålægge et medlem af  \r\n\r\n bestyrelsen, direktionen eller lignende ansvarligt organ afgift eller fritage  \r\n\r\n den pågældende for betaling af en allerede pålagt afgift, hvis særlige  \r\n\r\n omstændigheder taler herfor. </P>  \r\n\r\n<P> <I>Stk. 6.</I> Er årsregnskab m.v. ikke modtaget inden seks måneder efter  \r\n\r\n regnskabsårets udgang, dog inden fem måneder efter regnskabsårets udgang for  \r\n\r\n aktieselskaber, hvis aktier eller obligationer er genstand for offentlig  \r\n\r\n kursnotering, sender Erhvervs- og Selskabsstyrelsen påkrav om indsendelse af  \r\n\r\n årsregnskab m.v. til selskabets ledelse på selskabets adresse. Er årsregnskab  \r\n\r\n m.v. ikke modtaget senest på den ottende hverdag efter påkravets datering,  \r\n\r\n pålægger Erhvervs- og Selskabsstyrelsen hvert medlem af bestyrelsen,  \r\n\r\n direktionen eller lignende ansvarligt organ i selskabet en afgift, jf. stk.  \r\n\r\n 7. Erhvervs- og Selskabsstyrelsen kan undlade at pålægge et medlem af  \r\n\r\n bestyrelsen, direktionen eller lignende ansvarligt organ afgift eller fritage  \r\n\r\n den pågældende for betaling af en allerede pålagt afgift, hvis særlige  \r\n\r\n omstændigheder taler herfor. </P>  \r\n\r\n<P> <I>Stk. 7.</I> Den i stk. 6 pålagte afgift beregnes fra det i stk. 6, 1.  \r\n\r\n pkt., angivne tidspunkt og udgør 500 kr. pr. person for 1. påbegyndte måned,  \r\n\r\n 1.500 kr. for 2. påbegyndte måned og 2.000 kr. for hver følgende påbegyndte  \r\n\r\n måned. Afgiften kan dog i alt højst udgøre 8.000 kr. pr. person. Afgiften  \r\n\r\n nedsættes i det omfang, den pågældende for samme periode har indbetalt  \r\n\r\n tvangsbøder for manglende indsendelse af samme årsregnskab m.v., jf. § 64,  \r\n\r\n stk. 3, nr. 1. Afgiften, der tilfalder statskassen, tillægges  \r\n\r\n udpantningsret.&#171; </P>  \r\n\r\n<P> <B>3.</B>  <I>§ 63 a, stk. 1,</I> affattes således: </P>  \r\n\r\n<P>&#187;Filialbestyrerne for en filial, som er registreret i Erhvervs- og  \r\n\r\n Selskabsstyrelsen, skal indsende selskabets reviderede årsregnskab med  \r\n\r\n eventuel årsberetning og eventuelt koncernregnskab til Erhvervs- og  \r\n\r\n Selskabsstyrelsen, så det er modtaget i styrelsen inden seks måneder efter  \r\n\r\n regnskabsårets udgang. Bestemmelserne i § 62, stk. 6 og 7, finder tilsvarende  \r\n\r\n anvendelse på filialbestyrerne.&#171; </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <I>Stk. 2.</I> For årsregnskaber m.v. for regnskabsår, der afsluttes før  \r\n\r\n den 31. december 1994, udgør den i § 1, nr. 1-3, nævnte frist på seks måneder  \r\n\r\n i stedet syv måneder. </P>  \r\n\r\n<P> <I>Stk. 3.</I> For årsregnskaber m.v., der er modtaget i Erhvervs- og  \r\n\r\n Selskabsstyrelsen forud for lovens ikrafttræden, men efter at styrelsen har  \r\n\r\n varslet tvangsopløsning på grund af manglende indsendelse af årsregnskab  \r\n\r\n m.v., anses varslet som et påkrav om indsendelse af årsregnskab m.v. i  \r\n\r\n overensstemmelse med § 62, stk. 6, som affattet ved denne lovs § 1, nr. 2.  \r\n\r\n</P>  \r\n\r\n<P> <I>Stk. 4.</I> Afgifter, der forud for lovens ikrafttræden er pålagt som  \r\n\r\n følge af, at årsregnskab m.v. er modtaget for sent, ændres i overensstemmelse  \r\n\r\n med § 1, nr. 2. I det omfang afgiften er betalt, tilbagebetales beløb, der  \r\n\r\n overstiger en afgift beregnet i overensstemmelse med § 1, nr. 2. </P>  \r\n\r\n<P> <B>§ 3</B>  </P>  \r\n\r\n<P>Loven gælder ikke for Færøerne og Grønland, men kan ved kongelig anordning  \r\n\r\n sættes i kraft for disse landsdele med de afvigelser, som landsdelenes  \r\n\r\n særlige forhold tilsiger. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "15/06/1995"
        },
        {
            "displayName": "Accession",
            "displayValue": "199412K00223"
        },
        {
            "displayName": "Entydig dokumentidentifikation",
            "displayValue": "CL001052"
        },
        {
            "displayName": "Dato for førstegangsindlæggelse",
            "displayValue": "15/06/1995"
        },
        {
            "displayName": "Dato for indlæggelse",
            "displayValue": "15/06/1995"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "223"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}