{
    "id": 10558,
    "title": "Klage over videregivelse af helbredsoplysninger og psykologerklæring udarbejdet til brug for dagpengesag",
    "documentTypeId": "240",
    "isSagsforlobPeriodValid": true,
    "shortName": "KEN nr 10433 af 20/09/2002",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<B>  \r\n\r\n Resumé  \r\n\r\n<BR>  \r\n\r\n</B>  \r\n\r\n En 33-årig kvinde var blevet henvist til en psykolog. Denne indsendte en  \r\n\r\n anmodning om psykologhjælp til kommunen. Patienten underskrev i denne  \r\n\r\n forbindelse en erklæring om, at kommunen måtte indhente helbredsmæssige  \r\n\r\n oplysninger til brug for behandlingen af hendes dagpengesag. I et  \r\n\r\n efterfølgende  \r\n\r\n brev vedrørende arbejdsduelighed til kommunen anførte patienten, at kommunen  \r\n\r\n ved tvivlspørgsmål om hendes helbredstilstand kunne henvende sig til  \r\n\r\n psykologen.  \r\n\r\n<BR>  \r\n\r\n<BR>  \r\n\r\n Patienten var herefter gennem 7 måneder i kriseterapi hos psykologen. Denne  \r\n\r\n afgav herefter en erklæring til kommunen vedrørende patientens tilbagevenden  \r\n\r\n til arbejdsmarkedet. Ved en efterfølgende samtale med patienten gjorde  \r\n\r\n psykologen hende opmærksom på indholdet af erklæringen, som blandt andet tog  \r\n\r\n stilling til en eventuel medicinering af patienten.  \r\n\r\n<BR>  \r\n\r\n<BR>  \r\n\r\n Senere kontaktede kommunen psykologen vedrørende patientens dagpengesag. Ved  \r\n\r\n denne lejlighed videregav psykologen oplysninger om patientens psykiske  \r\n\r\n forhold, selvom patienten overfor psykologen havde frabedt sig dette.  \r\n\r\n<BR>  \r\n\r\n<BR>  \r\n\r\n Der blev klaget over, at psykologens erklæring blev afgivet uden patientens  \r\n\r\n samtykke, og at psykologen ikke havde tilstrækkeligt grundlag for de anførte  \r\n\r\n vurderinger, herunder at tage stilling til en medicinering af patienten,  \r\n\r\n ligesom erklæringen indeholdt urigtige oplysninger. Der blev endvidere klaget  \r\n\r\n over, at psykologen trods anmodning fra patienten om ikke at udtale sig til  \r\n\r\n kommunen,  \r\n\r\n alligevel i forbindelse med en opringning fra kommunen videregav oplysninger.  \r\n\r\n<B>  \r\n\r\n<BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Klage  \r\n\r\n over videregivelse af helbredsoplysninger og psykologerklæring udarbejdet til  \r\n\r\n brug for dagpengesag  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Aendringspunkt\">  \r\n\r\n Nævnet fandt ikke grundlag for kritik af psykologs  \r\n\r\n videregivelse af oplysninger om patientens psykiske forhold til kommunen til  \r\n\r\n brug for dagpengesagen. Nævnet fandt imidlertid, at det havde været  \r\n\r\n hensigtsmæssigt, om psykologen havde gennemgået erklæringen med patienten,  \r\n\r\n før  \r\n\r\n den blev afsendt. Det fremgik af kommunens anmodning, at patienten ved sin  \r\n\r\n underskrift gav samtykke til, at der kunne indhentes helbredsmæssige  \r\n\r\n oplysninger til brug for behandling af dagpengesagen.  \r\n\r\n</P>  \r\n\r\n<P class=\"Aendringspunkt\">  \r\n\r\n Det var nævnets opfattelse, at oplysninger om  \r\n\r\n helbredsmæssige forhold omfatter oplysninger om psykiske forhold. Det fremgik  \r\n\r\n af en skrivelse fra patienten til kommunen, at de ved tvivlsspørgsmål  \r\n\r\n vedrørende  \r\n\r\n hendes helbredstilstand fremover kunne rette henvendelse til psykologen.  \r\n\r\n Ifølge  \r\n\r\n psykologens udtalelse til sagen havde patienten givet samtykke til  \r\n\r\n videregivelsen af disse oplysninger, hvilket endvidere fremgik af  \r\n\r\n samtykkeerklæringen.  \r\n\r\n</P>  \r\n\r\n<P class=\"Aendringspunkt\">  \r\n\r\n Nævnet lagde herefter til grund, at samtykkeerklæringen  \r\n\r\n blev sendt til psykologen i forbindelse med kommunens anmodning om  \r\n\r\n psykologerklæringen til brug for dagpengesagen. Nævnet fandt herefter, at  \r\n\r\n kravet om, at der skal foreligge et skriftligt samtykke fra patienten til den  \r\n\r\n person, der skal videregive oplysninger, måtte anses for at være opfyldt. Det  \r\n\r\n fremgik endelig af journalen, at patienten først efter psykologens afgivelse  \r\n\r\n af  \r\n\r\n oplysningerne trak sit skriftlige samtykke tilbage.  \r\n\r\n</P>  \r\n\r\n<P class=\"Aendringspunkt\">  \r\n\r\n Nævnet fandt ikke grundlag for at kritisere psykologen  \r\n\r\n i forbindelse med afgivelsen af selve psykologerklæringen, idet det fremgik  \r\n\r\n af  \r\n\r\n psykologens udtalelse til sagen, at hun forinden udfærdigelsen havde 18  \r\n\r\n samtaler med patienten. Det fremgik endvidere af erklæringen, at psykolog  \r\n\r\n beskrev, hvilke psykiske symptomer, patienten havde lidt af gennem  \r\n\r\n behandlingsforløbet, herunder at patienten fremviste en række psykiske  \r\n\r\n krisesymptomer i form af blandt andet angst, vrede, fortvivlelse og skyld,  \r\n\r\n ligesom hun havde fysiske symptomer. Det fremgik endvidere, at patientens  \r\n\r\n symptomer efterfølgende var afløst af en blandet angst- og  \r\n\r\n depressionsreaktion,  \r\n\r\n som foruden psykologbehandling muligvis også krævede medicinsk behandling.  \r\n\r\n Ifølge erklæringen konkluderede psykologen på baggrund af sygehistorien,  \r\n\r\n samtalerne samt de øvrige oplysninger i sagen, at hun på daværende tidspunkt  \r\n\r\n ikke kunne udtale sig om patientens tilbagevenden til arbejdsmarkedet, da  \r\n\r\n dette  \r\n\r\n ville afhænge af de efterfølgende behandlingsresultater. Det var nævnets  \r\n\r\n opfattelse, at psykologen havde et tilstrækkeligt grundlag til at udtale sig  \r\n\r\n om  \r\n\r\n patientens psykiske tilstand.  \r\n\r\n</P>  \r\n\r\n<P class=\"Aendringspunkt\">  \r\n\r\n Nævnet fandt grundlag for kritik af psykologens  \r\n\r\n efterfølgende videregivelse af oplysninger om patientens psykiske forhold til  \r\n\r\n kommunen, idet det af journalen fremgik, at patienten på dette tidspunkt  \r\n\r\n havde  \r\n\r\n trukket sit samtykke til videregivelse af oplysninger tilbage. Ifølge  \r\n\r\n psykologens udtalelse til sagen henvendte kommunen sig til hende som led i  \r\n\r\n opfølgningen på patientens dagpengesag. Psykologen orienterede kommunen om,  \r\n\r\n at  \r\n\r\n patienten havde trukket sit samtykke tilbage, men kommunen oplyste  \r\n\r\n imidlertid,  \r\n\r\n at der forelå et skriftligt samtykke fra patienten til, at kommunen var  \r\n\r\n berettiget til at indhente relevante oplysninger om hende i forbindelse med  \r\n\r\n hendes dagpengesag. Nævnet oplyste, at patienten ifølge lov om patienters  \r\n\r\n retsstilling § 23, jf. § 26, stk. 1, skal afgive samtykke til videregivelse  \r\n\r\n af  \r\n\r\n helbredsoplysninger til den sundhedsperson, der besidder oplysningerne, og  \r\n\r\n som  \r\n\r\n skal videregive dem.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/11/2006"
        },
        {
            "displayName": "Accession",
            "displayValue": "W20021043325"
        },
        {
            "displayName": "Entydig dokumentidentifikation",
            "displayValue": "AI002537"
        },
        {
            "displayName": "Dato for indlæggelse",
            "displayValue": "08/04/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10433"
        },
        {
            "displayName": "År for udstedelse",
            "displayValue": "2002"
        },
        {
            "displayName": "Dato for underskrift",
            "displayValue": "20/09/2002"
        },
        {
            "displayName": "Administrerende myndighed",
            "displayValue": "Sundhedsvæsenets Patientklagenævn"
        },
        {
            "displayName": "Ressortministeriets journalnummer",
            "displayValue": "Indenrigs- og Sundhedsmin., Sundhedsvæsenets Patientklagenævn, j.nr. 0232701"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}