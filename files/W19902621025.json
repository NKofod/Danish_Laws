{
    "id": 32372,
    "title": "Tilladelseshaveres selvstændige udøvelse af programvirksomheden, hvor sagen omfatter flere lokalområder. ",
    "documentTypeId": "240",
    "isSagsforlobPeriodValid": false,
    "shortName": "KEN nr 26210 af 09/10/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et nævn anmoder udvalget om en vurdering af et samarbejdsforhold  \r\n\r\n mellem to lokale radioer i to forskellige nævnsområder, der betyder, at  \r\n\r\n radioen i nævnets område samsender med radioen i nabokommunen i perioden kl.  \r\n\r\n 06.00-17.00 mandag-fredag. Det er nævnets opfattelse, at programvirksomheden  \r\n\r\n er ulovlig i henhold til § 15 a, stk. 4, i lov om radio- og  \r\n\r\n fjernsynsvirksomhed. </I> </P>  \r\n\r\n<P> <I>Udvalget er enig med nævnet i, at radioens virksomhed er i strid med  \r\n\r\n bestemmelsen i § 15 a, stk. 4, hvorefter tilladelseshaveren selvstændigt skal  \r\n\r\n udøve programvirksomheden. Udvalget tiltrådte derfor, at samarbejdsforholdet  \r\n\r\n blev bragt til ophør, og at nævnet, såfremt påbudet ikke blev efterkommet  \r\n\r\n inddrog radioens sendetilladelse. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tilladelseshaveres selvstændige udøvelse af  \r\n\r\n programvirksomheden, hvor sagen omfatter flere lokalområder. </H1>  \r\n\r\n<P></P>  \r\n\r\n<BR>  \r\n\r\n<P>På sit møde den 9. oktober 1990 har Udvalget vedr. Lokal Radio og TV  \r\n\r\n behandlet en anmodning af 18. maj 1990 fra Birkerød Lokalradionævn om en  \r\n\r\n vurdering af et samarbejdsforhold mellem Radio Birkerød, med tilladelse i  \r\n\r\n Birkerød Kommune, og The Voice of Hørsholm, med tilladelse i Hørsholm  \r\n\r\n Kommune. </P>  \r\n\r\n<P>Det fremgår af medsendte bilag, at nævnet overfor Radio Birkerød har  \r\n\r\n påtalt forholdet og krævet, at en samarbejdsaftale mellem Radio Birkerød og  \r\n\r\n The Voice of Hørsholm, hvorved Radio Birkerød udsender The Voice of Hørsholms  \r\n\r\n programmer i tidsrummet kl. 06.00-17.00, mandag-fredag, blev ophævet. </P>  \r\n\r\n<P>Det fremgår videre, at nævnet heller ikke har kunnet godkende et forslag,  \r\n\r\n fremsat af direktøren for The Voice, Otto Reedtz Thott, i brev af 8. maj  \r\n\r\n 1990, om, at de to radioer lader en tredie part producere programmerne og får  \r\n\r\n disse leveret på bånd. I den forbindelse har nævnet forudsat, at  \r\n\r\n tilladelseshavere i Birkerød Kommune ikke udsender programmer, der udsendes  \r\n\r\n af andre tilladelseshavere, undtagen i enkeltstående tilfælde. </P>  \r\n\r\n<P>Hertil har direktøren for The Voice i brev af 17. maj 1990 svaret, at der  \r\n\r\n er indgået en samarbejdsaftale mellem produktionsselskabet Front Page ApS og  \r\n\r\n Radio Birkerød om produktion af programmer til udsendelse hver dag. Disse  \r\n\r\n programmer bliver brugt af andre tilladelseshavere end Radio Birkerød.  \r\n\r\n Direktøren anfører, at der ikke er noget aftalt samarbejdsforhold mellem  \r\n\r\n Radio Birkerød og The Voice of Hørsholm. Det anføres videre, at da  \r\n\r\n programmerne er fremstillet på bånd, vil der forinden udsendelse være god  \r\n\r\n mulighed for at tage stilling til disse. Endelig anføres det, at programmerne  \r\n\r\n ikke udsendes samtidigt. </P>  \r\n\r\n<P>Udvalget vedr. Lokal Radio og TV har i forbindelse med sagens behandling  \r\n\r\n indhentet udtalelse fra Lokalradionævnet i Hørsholm og en yderligere  \r\n\r\n udtalelse fra Lokalradionævnet for Birkerød Kommune. </P>  \r\n\r\n<P>I en udtalelse af 24. september 1990 giver Lokalradionævnet i Hørsholm  \r\n\r\n Kommune udtryk for den opfattelse, at der finder samsending sted mellem The  \r\n\r\n Voice of Hørsholm, 98,6 MHz, og Radio Birkerød, 104,1 MHz. Det er ligeledes  \r\n\r\n nævnets opfattelse, at en tidsforskydning på ca. 3 minutter ikke giver  \r\n\r\n radioen reel mulighed for redaktionelt at tage stilling til programmerne. Det  \r\n\r\n oplyses endvidere, at det i udsendelserne nævnes, at der sendes på begge  \r\n\r\n frekvenser. </P>  \r\n\r\n<P>I en udtalelse af 26. september 1990 fra Lokalradionævnet for Birkerød  \r\n\r\n Kommune, hedder det, at udsendelser fra The Voice of Hørsholm er blevet  \r\n\r\n udsendt på frekvensen i Birkerød Kommune, efter tilladelse fra Radio Birkerød  \r\n\r\n på tidspunkter, radioen ikke selv har mulighed for at udnytte. Udsendelserne  \r\n\r\n foregår dog med 3 minutters tidsforskydning. </P>  \r\n\r\n<P>Nævnet finder det ulovligt, at Radio Birkerød tillader en radio, der ikke  \r\n\r\n har tilladelse i Birkerød Kommune, at udsende programmer på Birkerød Kommunes  \r\n\r\n lokalradiofrekvens. </P>  \r\n\r\n<P>Nævnet finder endvidere, at The Voice overtræder lovens vilkår ved at  \r\n\r\n producere udsendelser, som i medfør af en fast aftale udsendes i flere  \r\n\r\n lokalområder. Dette fremgår, efter nævnets opfattelse, klart af de af nævnet  \r\n\r\n aflyttede bånd, hvorpå der jævnligt gøres opmærksom på, at der lyttes til  \r\n\r\n både 98,6 og 104,1 MHz. </P>  \r\n\r\n<P>Med hensyn til tidsforskydningen på 3 minutter, finder nævnet det  \r\n\r\n illusorisk, at Radio Birkerøds redaktion i løbet af 3 minutter vil kunne tage  \r\n\r\n stilling til programmerne. Endvidere henviser nævnet til, at Radio Birkerød i  \r\n\r\n de måneder aftalen har fungeret, ikke har været i stand til at optage  \r\n\r\n kontrolbånd, men har henvist til The Voice of Hørsholms kontrolbånd. </P>  \r\n\r\n<P>Udvalget vedr. Lokal Radio og TV skal herefter udtale: </P>  \r\n\r\n<P>Sagen er, som det fremgår, rejst af Birkerød Lokalradionævn med anmodning  \r\n\r\n om udvalgets vurdering af samarbejdsforholdet mellem Radio Birkerød og The  \r\n\r\n Voice. </P>  \r\n\r\n<P>Udvalget er enig med Birkerød Lokalradionævn i, at Radio Birkerøds  \r\n\r\n virksomhed er i strid med bestemmelsen i § 15 a, stk. 4, i lov om radio- og  \r\n\r\n fjernsynsvirksomhed, hvorefter tilladelseshaveren selvstændigt skal udøve  \r\n\r\n programvirksomheden. </P>  \r\n\r\n<P>Udvalget tiltræder derfor, at Birkerød Lokalradionævn kræver det  \r\n\r\n omhandlede samarbejdsforhold bragt til ophør, og at nævnet, såfremt påbudet  \r\n\r\n ikke efterkommes, inddrager Radio Birkerøds sendetilladelse. </P>  \r\n\r\n<P>For så vidt angår forholdene vedrørende The Voice of Hørsholm, skal man  \r\n\r\n anmode Lokalradionævnet i Hørsholm Kommune om en reaktion på oplysningerne om  \r\n\r\n samarbejdsforholdet mellem produktionsselskabet Front Page Aps og  \r\n\r\n tilladelseshaveren. </P>  \r\n\r\n<P>Udvalget vedr. Lokal Radio og TV udbeder sig fra begge lokalradionævn  \r\n\r\n underretning om, hvad der videre passerer i sagerne. </P>  \r\n\r\n<P>En kopi af denne skrivelse er sendt til Radio Birkerød og The Voice of  \r\n\r\n Hørsholm. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19902621025"
        },
        {
            "displayName": "Entydig dokumentidentifikation",
            "displayValue": "CA000283"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "26210"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "09/10/1990"
        },
        {
            "displayName": "Administrerende myndighed",
            "displayValue": "Udvalget vedr Lokal Radio og TV"
        },
        {
            "displayName": "Ressortministeriets journalnummer",
            "displayValue": "90.8341-4"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}