{
    "id": 161693,
    "title": "Pressenævnets kendelse i sag nr. 13-70-00584/1",
    "documentTypeId": "240",
    "isSagsforlobPeriodValid": true,
    "shortName": "KEN nr 9057 af 30/01/2014",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 13-70-00584/1</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">\r\n      <span class=\"Bold\">Helsingør Dagblad bragte en annonce med overskriften ”Lad os tage Helsingør tilbage”.</span> <span class=\"Bold\">Af annoncen fremgår det, at stemmer på Enhedslisten og andre i rød blok blev brugt på at vælge en mand fra Venstre til borgmester.</span> <span class=\"Bold\">Klager sidder i Enhedslistens bestyrelse i Helsingør og var kandidat for partiet ved kommunalvalget.</span> <span class=\"Bold\">Pressenævnet vurderer, at han har retslig interesse i sagen og dermed har ret til at få sin klage behandlet af Pressenævnet.</span></p>\r\n   <p class=\"TekstGenerel\">\r\n      <span class=\"Bold\">Pressenævnets begrundelse og afgørelse:</span>\r\n   </p>\r\n   <p class=\"TekstGenerel\">\r\n      <span class=\"Bold\">Det bemærkes indledningsvist, at Pressenævnet efter medieansvarslovens § 34 har kompetence til at tage stilling til, om de presseetiske regler er overtrådt i relation til annonce- og reklamestof.</span>\r\n   </p>\r\n   <p class=\"TekstGenerel\">\r\n      <span class=\"Bold\">Det er en betingelse for at klage til Pressenævnet, at klageren har retlig interesse i det forhold, der klages over.</span> <span class=\"Bold\">Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.</span> <span class=\"Bold\">Det er ikke tilstrækkeligt blot at have interesse i det emne, der er behandlet.</span></p>\r\n   <p class=\"TekstGenerel\">\r\n      <span class=\"Bold\">[Klager] er bestyrelsesmedlem i Enhedslisten i Helsingør og kan efter det oplyste tegne bestyrelsen.</span> <span class=\"Bold\">Han var videre kandidat for Enhedslisten ved kommunalvalget.</span> <span class=\"Bold\">Pressenævnet finder herefter, at han har retlig interesse i, at klagen behandles.</span></p>\r\n   <p class=\"TekstGenerel\">\r\n      <span class=\"Bold\">Klagen behandles.</span>\r\n   </p>\r\n</div>\r\n<p class=\"Tekst\" style=\"text-align: left;\">[Klager] har på egne vegne og på vegne af Enhedslisten i Helsingør klaget til Pressenævnet over en annonce bragt i Helsingør Dagblad den 16. november 2013, idet han mener, at god presseskik er tilsidesat.</p>\r\n<p class=\"Tekst\" style=\"text-align: left;\">Denne kendelse angår alene spørgsmålet om, hvorvidt klager er klageberettiget (har retlig interesse).</p>\r\n<p class=\"Tekst\" style=\"text-align: left;\">Helsingør Dagblad bragte den 16. november annoncen <span class=\"Italic\">”Lad os tage Helsingør tilbage!”</span>, hvoraf følgende fremgår:</p>\r\n<p class=\"Tekst\" style=\"text-align: left;\">”VI BLEV SNYDT FOR 4 ÅR SIDEN!</p>\r\n<p class=\"Tekst\" style=\"text-align: left;\">[…]</p>\r\n<p class=\"Tekst\" style=\"text-align: left;\">De som havde sat krydset ved RØD blok, ja selv ved Enhedslisten og SF, måtte se deres stemmer brugt til at gøre [Person A] fra Venstre til borgmester, og de som havde stemt på Venstre, måtte se ham løbe fra partiets aftaler med de borgerlige partier for at gøre sig selv til borgmester – alene på stemmer fra RØD blok.</p>\r\n<p class=\"Tekst\" style=\"text-align: left;\">En stemme på BLÅ blev en stemme på RØD, og en stemme på RØD en stemme på BLÅ.</p>\r\n<p class=\"Tekst\" style=\"text-align: left;\">[…]</p>\r\n<p class=\"Tekst\" style=\"text-align: left;\">DEN SLAGS ØDELÆGGER DEMOKRATIET</p>\r\n<p class=\"Tekst\" style=\"text-align: left;\">Partier skal samarbejde efter et valg, men vælgerne har krav på, at det primært sker med partier, som i fornuftigt omfang deler synspunkter og livsholdninger.</p>\r\n<p class=\"Tekst\" style=\"text-align: left;\">Tørt kan det konstateres, at det eneste som RØD blok og Venstre partimæssigt kunne blive enige om, sammen med de Radikale, var at LUKKE VORES HOSPITAL.</p>\r\n<p class=\"Tekst\" style=\"text-align: left;\">Ved valget på tirsdag er Socialdemokraterne, Enhedslisten og SF i <span class=\"Italic\">valgforbund </span>med <span class=\"Italic\">FUAT</span>’s nye parti, så en stemme på RØD kan ende som en stemme på <span class=\"Italic\">FUAT</span>.</p>\r\n<p class=\"Tekst\" style=\"text-align: left;\">[…]”</p>\r\n<p class=\"Tekst\" style=\"text-align: left;\">[Klager] har til støtte for klagen bl.a. anført, at annoncen indeholder urigtige oplysninger om Enhedslisten i Helsingør. [Klager] har oplyst, at han er ét af fire bestyrelsesmedlemmer i Enhedslistens afdeling i Helsingør, og at han var kandidat for Enhedslisten ved kommunalvalget i 2013.</p>\r\n<p class=\"Tekst\" style=\"text-align: left;\">Det fremgår ifølge klager af § 5 i vedtægterne for Enhedslisten i Helsingør, at alle bestyrelsesmedlemmer kan tegne foreningen (undtagen økonomi). Klager har fremlagt ”Vedtægter for Enhedslisten i Helsingør” af 16. april 2013, hvoraf bl.a. følgende fremgår:</p>\r\n<p class=\"Tekst\" style=\"text-align: left;\">”§ 5. Bestyrelsen er afdelingens ledelse mellem generalforsamlingerne med udgangspunkt i generalforsamlingerne og medlemsmødernes beslutninger.</p>\r\n<p class=\"Tekst\" style=\"text-align: left;\">5.1. Bestyrelsen fastsætter selv sin forretningsorden og konstituerer sig selv med kontaktperson, kasserer og øvrige bestyrelsesmedlemmer på førstkommende bestyrelsesmøde efter generalforsamlingen.</p>\r\n<p class=\"Tekst\" style=\"text-align: left;\">[…]</p>\r\n<p class=\"Tekst\" style=\"text-align: left;\">5.3. Bestyrelsen kan udpege en kontaktperson eller andet bestyrelsesmedlem til at udtale sig og agere på vegne af afdelingen under hensyntagen til afdelingens demokratiske beslutninger.</p>\r\n<p class=\"Tekst\" style=\"text-align: left;\">[…]</p>\r\n<p class=\"Tekst\" style=\"text-align: left;\">5.5. Optagelse af lån samt køb, salg og pantsætning af fast ejendom kræver indstilling fra bestyrelsen og skal godkendes med mindst 2/3 af de afgivne stemmer på en generalforsamling eller et medlemsmøde, hvor dette punkt fremgår af den udsendte dagsorden.”</p>\r\n<p class=\"Tekst\" style=\"text-align: left;\">[Klager] har endvidere fremlagt referat af generalforsamlingen i Enhedslisten i Helsingør af 26. januar 2013, hvoraf det fremgår, at bestyrelsen består af ham og tre andre bestyrelsesmedlemmer.</p>\r\n<p class=\"Tekst\" style=\"text-align: left;\">\r\n   <span class=\"Bold\">Pressenævnet begrundelse og afgørelse</span>:</p>\r\n<p class=\"Tekst\" style=\"text-align: left;\">I sagens behandling har følgende nævnsmedlemmer deltaget:</p>\r\n<p class=\"Tekst\" style=\"text-align: left;\">Jesper Rothe, Inger Bach, Lene Sarup og Marianne Druedahl.</p>\r\n<p class=\"Tekst\" style=\"text-align: left;\">Det bemærkes indledningsvist, at Pressenævnet efter medieansvarslovens § 34 har kompetence til at tage stilling til, om de presseetiske regler er overtrådt i relation til annonce- og reklamestof.</p>\r\n<p class=\"Tekst\" style=\"text-align: left;\">Det er en betingelse for at klage til Pressenævnet, at klageren har retlig interesse i det forhold, der klages over. Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet. Det er ikke tilstrækkeligt blot at have interesse i det emne, der er behandlet.</p>\r\n<p class=\"Tekst\" style=\"text-align: left;\">[Klager] er bestyrelsesmedlem i Enhedslisten i Helsingør og kan efter det oplyste tegne bestyrelsen. Han var videre kandidat for Enhedslisten ved kommunalvalget. Pressenævnet finder herefter, at hanhar retlig interesse i, at klagen behandles.</p>\r\n<p class=\"Tekst\" style=\"text-align: left;\">Klagen behandles.</p>\r\n<p class=\"Tekst\" style=\"text-align: left;\">Afgjort den 30. januar 2014</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2014"
        },
        {
            "displayName": "Accession",
            "displayValue": "W20140905725"
        },
        {
            "displayName": "Entydig dokumentidentifikation",
            "displayValue": "AA007736"
        },
        {
            "displayName": "Dato for indlæggelse",
            "displayValue": "05/02/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9057"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "30/01/2014"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "13-70-00584/1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}