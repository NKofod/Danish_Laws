{
    "id": 228437,
    "title": "Pressenævnets kendelse i sag nr. 2021-80-0762",
    "documentTypeId": "240",
    "isSagsforlobPeriodValid": true,
    "shortName": "KEN nr 10087 af 16/12/2021",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2021-80-0762</p>\r\n<div class=\"Resume\">\r\n   <p class=\"TekstGenerel\">Klage afvises på grund af manglende retlig interesse</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">BT bragte i december 2021 en artikel med omtale af gruppen Patriot Fronts deltagelse i en demonstration i Washington. En person klagede til Pressenævnet og henviste til, at der er tale om misinformation, når Patriot Front er omtalt som nynazister, da der er tale om højre-nationalister. Pressenævnet afviste at behandle klagen, da personen, der klagede, ikke var omtalt eller afbildet i artiklen, og derfor ikke har retlig interesse.</p>\r\n</div>\r\n<p>[Klager] har klaget til Pressenævnet over artiklen ”<span class=\"Italic\">Nynazister indtog Washington i weekenden: 'Det er uhyggelige billeder'</span>”, som blev bragt af B. T. på netavisen bt.dk den 6. december 2021, idet han mener, at god presseskik er tilsidesat.</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Den påklagede artikel indeholder omtale af gruppen Patriot Front, som den 4. december 2021 gik i demonstration fra Lincoln Memorial til Kongressen.</p>\r\n<p>\r\n</p>\r\n<p>Af artiklen ”<span class=\"Italic\">Nynazister indtog Washington i weekenden: 'Det er uhyggelige billeder'</span>” fremgår blandt andet:</p>\r\n<p>\r\n</p>\r\n<p>”Nynazisternes march har vakt stor bekymring og fået stor opmærksomhed i USA. Og den havde et helt specifikt formål.</p>\r\n<p>Det forklarede deres leder stående foran den amerikanske Kongres.</p>\r\n<p>Selve marchen blev paradoksalt indledt ved Lincoln Memorial, hvor en statue af den amerikanske præsident, der afskaffede slaveri og indførte rettigheder for sorte amerikanere, står til offentlig skue.</p>\r\n<p>Iført kaki jeans, blå trøjer, hvide ansigtsmasker til over næsen, solbriller og beige kasketter satte de med løftede amerikanske flag, improviserede plastikskjolde og enkelte hjemmefabrikerede benskinner i fælles march mod Capitol Hill.</p>\r\n<p>»Vores demonstration er en opvisning af vores mulighed for at forene og organisere os, for at vise vores styrke – ikke som slagsbrødre eller offentlige problemmagere, men som mænd, der kan sende en besked og søge et Amerika, der mere minder om det, folk vil have,« sagde lederen af gruppen, der har navnet Patriot Front, [Lederen], foran Kongres-bygningen, hvor marchen sluttede.</p>\r\n<p>[…]</p>\r\n<p>»Patriot Front er de mest ekstreme af de ekstreme. Og det her viser, at de har fået blod på tanden efter fire år med Donald Trump som præsident. Netop Trump har tidligere beskrevet hvide nationalister som 'fine fyre'. Og det er tydeligt, at det her findes under overfladen i USA, selvom de er i klart mindretal,« siger B. T.s internationale korrespondent, [Korrespondenten]. ”</p>\r\n<p>\r\n</p>\r\n<p>[Klager] har til støtte for klagen anført, at det er ”fake news” at omtale gruppen Patriot Front som nynazister, da der er tale om højre-nationalister. Det er to forskellige politiske holdninger, som på ingen måde er det samme. [Klager] har endvidere anført, at han finder det skræmmende og ubegribeligt, at journalister gang på gang får lov til at misinformere. Omtalen af gruppen Patriot Front som nynazister viser, hvor meget danske medier er med til at manipulere med usandheder for at opnå mest mulig omtale.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">Pressenævnets formand, Jens Kruse Mikkelsen, udtaler</span>:</p>\r\n<p>Klagen angår artiklen ”<span class=\"Italic\">Nynazister indtog Washington i weekenden: 'Det er uhyggelige billeder'</span>” med omtale af gruppen Patriot Front, som den 4. december 2021 gik i demonstration fra Lincoln Memorial til Kongressen.</p>\r\n<p>\r\n</p>\r\n<p>Det er som udgangspunkt en betingelse for at klage til Pressenævnet, at klageren har retlig interesse i det forhold, der klages over. Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet. Det er ikke tilstrækkeligt blot at have interesse i det emne, der er behandlet.</p>\r\n<p>\r\n</p>\r\n<p>[Klager] er ikke selv omtalt eller afbildet i artiklen. [Klager] har derfor ikke en sådan direkte og individuel retlig interesse, at der er grundlag for at behandle klagen i forhold til ham.</p>\r\n<p>Klagen afvises herefter, jf. medieansvarslovens § 43, stk. 2, nr. 2.</p>\r\n<p>\r\n</p>\r\n<p>Afgjort den 16. december 2021</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/12/2021"
        },
        {
            "displayName": "Accession",
            "displayValue": "W20211008725"
        },
        {
            "displayName": "Entydig dokumentidentifikation",
            "displayValue": "AA012832"
        },
        {
            "displayName": "Dato for indlæggelse",
            "displayValue": "21/12/2021"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10087"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "16/12/2021"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2021-80-0762"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}