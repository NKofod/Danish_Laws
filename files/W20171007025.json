{
    "id": 194551,
    "title": "Pressenævnets kendelse i sag nr. 2017-80-0040",
    "documentTypeId": "240",
    "isSagsforlobPeriodValid": true,
    "shortName": "KEN nr 10070 af 27/10/2017",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2017-80-0040</p>\r\n<div class=\"Resume\">\r\n   <p class=\"TekstGenerel\">REDIGERINGSRET. JydskeVestkysten var berettiget til at afvise læserbrev</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">En person klagede over, at JydskeVestkysten ikke bragte hans læserbrev om en kommunaldirektør. Da redaktøren som udgangspunkt er berettiget til at redigere mediet og beslutte, hvad man vil bringe, afviste Pressenævnets formand at behandle klagen.</p>\r\n</div>\r\n<p>[Klager] har ved mail af 20. oktober 2017 klaget til Pressenævnet over, at JydskeVestkysten har afvist at bringe hans læserbrev ”<span class=\"Italic\">Den rejselystne kommunaldirektør</span>”, idet han mener, at god presseskik er tilsidesat.</p>\r\n<p>\r\n</p>\r\n<p>[Klager] har til støtte for klagen blandt andet anført, at JydskeVestkystens afvisning af 18. september 2017 ikke er rimelig, da oplysningerne i læserbrevet er veldokumenterede fakta. Af [Klager]s læserbrev fremgår det blandt andet:</p>\r\n<p>\r\n</p>\r\n<p>“Esbjerg Kommune har haft samme kommunaldirektør siden 1999. Det har været så lang tid, at kommunen har indgået en senioraftale med ham. En sådan aftale indgås for at motivere den pågældende til at blive på arbejdsmarkedet indtil et aftalt fratrædelsestidspunkt. I denne aftale indgik også et generationsskiftetillæg som kostede skatteyderne mere end 150.000 kr. om året. Meningen var så, at kommunaldirektøren skulle fratræde, når generationsskifteaftalen udløb, men det skete ikke. I stedet blev kommunaldirektøren belønnet med en ny guldrandet kontrakt, nu indpakket i det der kaldes en åremålsaftale, der betyder en klækkelig lønforhøjelse og et stort fratrædelsesbeløb, den dag kontrakten udløber. [Kommunaldirektøren] fortsatte med uændret løn selvom generationsskifteaftalen udløb d. 31.5.2015. Kommunaldirektøren fortsætter også på trods af sin alder med sine omfattende skatteyderbetalte rejseaktiviteter og trænger sig også på, når kommunens mange forskellige politiske udvalg tager på rejse i det fjerne.</p>\r\n<p>[…]”</p>\r\n<p>\r\n</p>\r\n<p>Som dokumentation for indholdet af læserbrevet har [Klager] blandt andet medsendt artiklen <span class=\"Italic\">”Manden, der kom ind fra Venstre” </span>af 17. oktober 2017 i ugeavisen.dk, brev af 7. september 2017 fra Økonomi- og indenrigsministeriet til Ankestyrelsen samt Esbjerg Kommunes udaterede imødekommelse af anmodning om aktindsigt i 2015 vedrørende kommunaldirektørens løn- og ansættelsesforhold.</p>\r\n<p>\r\n</p>\r\n<p>\r\n   <span class=\"Bold\">Pressenævnets formand, Hanne Schmidt, udtaler</span>:</p>\r\n<p>[Klager] har klaget over, at JydskeVestkysten ikke har optaget hans læserbrev vedrørende kommunaldirektøren i Esbjerg Kommune.</p>\r\n<p>\r\n</p>\r\n<p>Det er Pressenævnets opfattelse, at der gælder et almindeligt princip om, at redaktøren som udgangspunkt er berettiget til at redigere mediet og beslutte, hvad man vil bringe i avisen. Det bemærkes dog generelt, at en avis (redaktøren) på baggrund af sin egen eller sine medarbejderes adfærd kan have forpligtet sig til at bringe en given omtale.</p>\r\n<p>\r\n</p>\r\n<p>Pressenævnet finder ikke grundlag for at fastslå, at JydskeVestkysten har forpligtet sig til at bringe [Klager]s læserbrev. Klagen afvises herefter som åbenbart grundløs, jf. medieansvarsloven § 43, stk. 2, nr. 1.</p>\r\n<p>\r\n</p>\r\n<p>Klagen afvises uden nærmere behandling.</p>\r\n<p>\r\n</p>\r\n<p>Afgjort den 27. oktober 2017</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/11/2017"
        },
        {
            "displayName": "Accession",
            "displayValue": "W20171007025"
        },
        {
            "displayName": "Entydig dokumentidentifikation",
            "displayValue": "AA010385"
        },
        {
            "displayName": "Dato for indlæggelse",
            "displayValue": "09/11/2017"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10070"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "27/10/2017"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2017-80-0040"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}