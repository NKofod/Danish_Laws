{
    "id": 105839,
    "title": "1987 BSF 28   FORSLAG TIL FOLKETINGSBESLUTNING OM RET TIL ARBEJDSLØSHEDSDAGPENGE I   TILFÆLDE AF ARBEJDSMILJØBETINGET BARNLØSHED ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 28",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 28 </P>  \r\n\r\n<P></P>  \r\n\r\n<P>Forslag til folketingsbeslutning om ret til arbejdsløshedsdagpenge i  \r\n\r\n tilfælde af arbejdsmiljøbetinget barnløshed </P>  \r\n\r\n<P></P>  \r\n\r\n<P>Fremsat af Tommy Dinesen (SF) Aage Frandsen (SF) Lilli Gyldenkilde (SF)  \r\n\r\n Erik Jakobsen (SF) Ingerlise Koefoed (SF) Ebba Strange (SF) </P>  \r\n\r\n<P></P>  \r\n\r\n<P>den 29. oktober 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at tilvejebringe det fornødne </P>  \r\n\r\n<P>lovgrundlag for ret til at modtage arbejdsløshedsdagpenge i op til </P>  \r\n\r\n<P>et år, hvis arbejdsmiljøet kan være årsag til barnløshed, efter </P>  \r\n\r\n<P>følgende retningslinjer: </P>  \r\n\r\n<P>1. at der gives ret til arbejdsløshedsdagpenge i op til et år til </P>  \r\n\r\n<P>enhver kvinde eller mand, som på baggrund af en lægeerklæring har </P>  \r\n\r\n<P>fået underretning om, at barnløshed skyldes arbejde med skadelige </P>  \r\n\r\n<P>stoffer, arbejdsstillingen eller lignende i arbejdsprocessen på </P>  \r\n\r\n<P>den virksomhed eller institution, hvor den pågældende er ansat, </P>  \r\n\r\n<P>2. at ordningen træder i kraft, såfremt der på den pågældende </P>  \r\n\r\n<P>arbejdsplads ikke kan anvises andet og uskadeligt arbejde i den </P>  \r\n\r\n<P>under 1. nævnte periode, </P>  \r\n\r\n<P>3. at ordningen giver ret til arbejdsløshedsdagpenge i op til et år </P>  \r\n\r\n<P>med ret til genansættelse i samme job, når den pågældende vender </P>  \r\n\r\n<P>tilbage. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>Verdenssundhedsorganisationen WHO afholdt i april 1983 et møde om </P>  \r\n\r\n<P>reproduktionsskader og kemiske stoffer i arbejdsmiljøet. Dette </P>  \r\n\r\n<P>møde resulterede i en rapport, udgivet 1985. </P>  \r\n\r\n<P>På mødet konstaterede lektor Frank M. Sullivan fra farmakologisk </P>  \r\n\r\n<P>afdeling på Guys Hospital i London, at reproduktionsskader kan </P>  \r\n\r\n<P>skyldes arbejdsmiljøpåvirkninger, som nedsætter kvinders og mænds </P>  \r\n\r\n<P>evne til at få børn, der kan leve og udvikle sig til normale og </P>  \r\n\r\n<P>sunde voksne. </P>  \r\n\r\n<P>Reproduktionsskader dækker altså en meget videre periode end blot </P>  \r\n\r\n<P>graviditetsforløbet. Vi må medtage kemiske stoffer, som udskilles </P>  \r\n\r\n<P>i modermælken, påvirkninger, der nedsætter børns vækst eller </P>  \r\n\r\n<P>skader deres fysiske eller psykiske udvikling, påvirkninger, der </P>  \r\n\r\n<P>øger risikoen for børnekræft, samt industriforurening af fødevarer </P>  \r\n\r\n<P>og det omgivende miljø. </P>  \r\n\r\n<P>Med dette beslutningsforslag søges fjernet en lille del af de </P>  \r\n\r\n<P>reproduktionsskader, der kan opstå. </P>  \r\n\r\n<P>Kan et par ikke få børn, er det forslagsstillernes opfattelse, at </P>  \r\n\r\n<P>både sygdomme og arbejdsmiljøfaktorer bør overvejes som mulige </P>  \r\n\r\n<P>årsager hos såvel kvinden som hos manden. </P>  \r\n\r\n<P>Specielle bemærkninger </P>  \r\n\r\n<P>Påvirkninger af kvinden </P>  \r\n\r\n<P>Det er vanskeligt at måle frugtbarheden hos en kvinde, fordi der er </P>  \r\n\r\n<P>så mange faktorer, der spiller ind. Kvinders hormonsystem styrer </P>  \r\n\r\n<P>menstruationerne, og et velfungerende hormonsystem er desuden </P>  \r\n\r\n<P>nødvendigt for at kunne fremkalde ægløsning og for at kunne </P>  \r\n\r\n<P>fastholde det befrugtede æg i livmoderen i den allertidligste </P>  \r\n\r\n<P>graviditet. Forandringer i menstruationsmønstret kan skyldes en </P>  \r\n\r\n<P>påvirkning af hormonbalancen eller en direkte påvirkning af de </P>  \r\n\r\n<P>indre kønsorganer hos kvinden. </P>  \r\n\r\n<P>Det har været kendt siden begyndelsen af dette århundrede, at benzen </P>  \r\n\r\n<P>kan forårsage kraftige menstruationsblødninger samt blødninger </P>  \r\n\r\n<P>under graviditet. Der er endvidere fundet øget risiko for </P>  \r\n\r\n<P>menstruationsforstyrrelser hos kvinder beskæftiget med bly, </P>  \r\n\r\n<P>kviksølv eller udsat for støj og vibrationer. Også på en </P>  \r\n\r\n<P>skotøjsfabrik og på en gummifabrik er der fundet flere kvinder med </P>  \r\n\r\n<P>menstruationsforstyrrelser. De var udsat for benzen, toluen, xylen </P>  \r\n\r\n<P>og forskellige klorholdige opløsningsmidler. Kvinder, der </P>  \r\n\r\n<P>arbejdede med etylenoxid, havde større risiko for </P>  \r\n\r\n<P>betændelsessygdomme i livmoderen, ufrivillige aborter og </P>  \r\n\r\n<P>graviditetsforgiftning. </P>  \r\n\r\n<P>Hos kvinder udsat for formaldehyd i tekstilindustrien blev der fundet </P>  \r\n\r\n<P>øget risiko for blodmangel under graviditeten, truende abort, lav </P>  \r\n\r\n<P>ilttilførsel til barnet samt lav fødselsvægt. </P>  \r\n\r\n<P>Kvinder udsat for styren, anilinfarver, chloropren, uorganisk </P>  \r\n\r\n<P>kviksølv (f.eks. tandlægeassistenter), trichloretylen, </P>  \r\n\r\n<P>trialkylfosfater og kvinder beskæftiget med fremstilling af </P>  \r\n\r\n<P>elektriske isoleringsmaterialer (opløsningsmidler, lak og resiner) </P>  \r\n\r\n<P>havde øget risiko for menstruationsforstyrrelser. </P>  \r\n\r\n<P>I forbindelse med en virksomhedsbrand, hvor de kvindelige ansatte </P>  \r\n\r\n<P>blev udsat for PVC-forbrændingsprodukter, fandt man mange tilfælde </P>  \r\n\r\n<P>med meget kraftige og uregelmæssige menstruationsblødninger i </P>  \r\n\r\n<P>perioden efter branden. </P>  \r\n\r\n<P>Med dette forslag søges det sikret, at kvinder, der ønsker at blive </P>  \r\n\r\n<P>gravide, kan undgå et farligt arbejdsmiljø, således at de tidlige </P>  \r\n\r\n<P>fosterskader undgås. </P>  \r\n\r\n<P>Siden 1. januar 1981 har det været muligt at give dagpenge til </P>  \r\n\r\n<P>kvinder, når arbejdet indebærer en risiko for fosterskader </P>  \r\n\r\n<P>(dagpengelovens § 33, stk. 5). Det er dog en forudsætning, at det </P>  \r\n\r\n<P>ikke er muligt at fjerne risikopåvirkningen eller at omplacere </P>  \r\n\r\n<P>kvinden til andet arbejde i virksomheden uden risiko for fosteret. </P>  \r\n\r\n<P>Skønner den praktiserende læge, at der er mistanke om en risiko </P>  \r\n\r\n<P>for fostret på grund af arbejdsmiljøet, meddeles dette </P>  \r\n\r\n<P>socialforvaltningen, og kvinden får udbetalt dagpenge. Den </P>  \r\n\r\n<P>praktiserende læge får tilsendt en attest, hvor der skal gives </P>  \r\n\r\n<P>oplysning om de formodede risikofaktorer og om, hvorvidt lægen har </P>  \r\n\r\n<P>haft kontakt med Bedriftssundhedstjenesten, Arbejdsmedicinsk </P>  \r\n\r\n<P>Klinik eller Arbejdstilsynet. Det kan selvfølgelig være vanskeligt </P>  \r\n\r\n<P>at vurdere, om der er en risiko for fosterskade; men i </P>  \r\n\r\n<P>tvivlstilfælde kan den praktiserende læge søge rådgivning hos den </P>  \r\n\r\n<P>lokale arbejdsmedicinske afdeling/klinik eller hos lægerne i </P>  \r\n\r\n<P>Arbejdstilsynet. Da loven taler om en risiko for fosterskade, må </P>  \r\n\r\n<P>enhver usikkerhed eller tvivl komme den gravide til gode. </P>  \r\n\r\n<P>Loven bruges fortsat kun i ringe udstrækning. I en 6-måneders periode </P>  \r\n\r\n<P>i 1982 fik 167 kvinder eller 0,5 pct. af de fødende tilkendt </P>  \r\n\r\n<P>dagpenge på grund af risikofyldt arbejde. Der kan være mange </P>  \r\n\r\n<P>årsager til, at kun så få kvinder har anvendt lovens muligheder. </P>  \r\n\r\n<P>Kendskabet til loven er begrænset, den er kompliceret, og dagpenge </P>  \r\n\r\n<P>betyder en betragtelig lønnedgang for mange gravide kvinder. </P>  \r\n\r\n<P>Desuden er arbejdsløshed et stort kvindeproblem i Danmark, og den </P>  \r\n\r\n<P>gravide kan frygte, at fravær under graviditeten medfører øget </P>  \r\n\r\n<P>risiko for afskedigelse. </P>  \r\n\r\n<P>Endelig tager loven kun i begrænset omfang hensyn til de helt tidlige </P>  \r\n\r\n<P>skader på fostret, da det er mest følsomt de første tre måneder i </P>  \r\n\r\n<P>graviditeten, hvor organerne dannes. En ydre påvirkning i denne </P>  \r\n\r\n<P>periode vil kunne føre til alvorlige misdannelser eller abort. </P>  \r\n\r\n<P>Påvirkninger af manden </P>  \r\n\r\n<P>Forskningen i arbejdsmiljøets konsekvenser for mænds </P>  \r\n\r\n<P>reproduktionsevne er endnu ikke nået så langt. Dog viser en </P>  \r\n\r\n<P>engelsk undersøgelse, foretaget bl.a. af lektor Frank M. Sullivan, </P>  \r\n\r\n<P>om reproduktionsskader som følge af arbejdsmiljøpåvirkninger, at </P>  \r\n\r\n<P>påvirkningerne af manden spænder fra impotens og forandringer i </P>  \r\n\r\n<P>sædkvaliteten til sterilitet og skader på arvematerialet </P>  \r\n\r\n<P>(generne). Endvidere har nogle studier vist nedsat frugtbarhed hos </P>  \r\n\r\n<P>mandligt narkosepersonale samt øget risiko for abort hos deres </P>  \r\n\r\n<P>partnere. </P>  \r\n\r\n<P>Lægevidenskaben har desuden opdaget, at et antal bekæmpelsesmidler </P>  \r\n\r\n<P>(pesticider) kan fremkalde forandringer af sæden og nedsat </P>  \r\n\r\n<P>frugtbarhed. Nedsat sædkvalitet er blevet observeret både hos </P>  \r\n\r\n<P>mænd, der var ansat i virksomheder, der producerede DBCP </P>  \r\n\r\n<P>(dibromochlorpropan) og hos brugerne - landmænd og gartnere. Der </P>  \r\n\r\n<P>er en sammenhæng mellem beskadigelserne af testikler og længden af </P>  \r\n\r\n<P>udsættelsen for DBCP. Ansatte, der havde arbejdet med DBCP i mere </P>  \r\n\r\n<P>end 1 år, havde således nedsat antal levende sædceller. Hos mænd </P>  \r\n\r\n<P>med over 3 års ansættelse var de fleste sædceller døde. </P>  \r\n\r\n<P>Også bly er giftigt for forplantningsevnen. Dette fandt en engelsk </P>  \r\n\r\n<P>videnskabsmand ud af allerede i 1897. Alligevel må blyarbejdere på </P>  \r\n\r\n<P>batterifabrikker og autoværksteder stadig leve med høje </P>  \r\n\r\n<P>blykoncentrationer i blodet. En rumænsk undersøgelse fra 1975 af </P>  \r\n\r\n<P>89 arbejdere på en batterifabrik viste således, at af de </P>  \r\n\r\n<P>arbejdere, der havde et indhold af bly i blodet på 41, havde over </P>  \r\n\r\n<P>halvdelen af dem nedsat sædkvalitet. </P>  \r\n\r\n<P>Forslagsstillerne er derfor af den opfattelse, at såfremt et par i </P>  \r\n\r\n<P>øvrigt er gennemundersøgt af en læge, så bør der være den </P>  \r\n\r\n<P>mulighed, at manden kan blive omplaceret til andet arbejde på </P>  \r\n\r\n<P>virksomheden eller få tilbud om dagpenge, således at </P>  \r\n\r\n<P>frugtbarhedsskadende påvirkninger kan undgås i en periode på ca. </P>  \r\n\r\n<P>4-6 måneder og at han i samme periode kan nå at udskille de </P>  \r\n\r\n<P>skadelige stoffer, som han har pådraget sig i det tidligere </P>  \r\n\r\n<P>arbejde. </P>  \r\n\r\n<P>Som nævnt tidligere er forskningen inden for dette område endnu ikke </P>  \r\n\r\n<P>så langt, men meget tyder dog på, at arbejdsmiljøet kan få </P>  \r\n\r\n<P>alvorlige konsekvenser for både mænds og kvinders evne til at få </P>  \r\n\r\n<P>sunde børn. </P>  \r\n\r\n<P>En rapport med en liste over foreløbig 200 frugtbarhedsskadende </P>  \r\n\r\n<P>stoffer er under udarbejdelse i Arbejdsmiljøinstituttet og </P>  \r\n\r\n<P>forventes offentliggjort primo 1988. Indtil da arbejder tusindvis </P>  \r\n\r\n<P>af danskere videre med de farlige stoffer, hvoraf ikke et eneste </P>  \r\n\r\n<P>er mærket frugtbarhedsskadende eller fosterskadende. </P>  \r\n\r\n<P>Beslutningsforslaget tager alene sigte på den helt aktuelle </P>  \r\n\r\n<P>arbejdsmiljømæssige situation. </P>  \r\n\r\n<P>Det er forslagsstillernes principielle opfattelse, at et </P>  \r\n\r\n<P>arbejdsmiljø, der udsætter de ansatte for en sundhedsskadelig </P>  \r\n\r\n<P>påvirkning af et omfang, der hindrer eller nedsætter </P>  \r\n\r\n<P>forplantningsevnen i væsentligt omfang, ikke bør være lovligt. </P>  \r\n\r\n<P>Kilder: </P>  \r\n\r\n<P>Ugeskrift for Læger nr. 10, 1987. </P>  \r\n\r\n<P>Fagbladet nr. 5, 10. marts 1987. </P>  \r\n\r\n<P>Bilag </P>  \r\n\r\n<P>Arbejdsministerens skriftlige besvarelse af spørgsmål nr. S 977 </P>  \r\n\r\n<P>af 15. april 1986 fra Tommy Dinesen (SF) </P>  \r\n\r\n<P>Spørgsmål: </P>  \r\n\r\n<P>Findes der nogle inden- og udenlandske videnskabelige undersøgelser, </P>  \r\n\r\n<P>som indicerer sammenhæng mellem mænds svigtende/manglende evne til </P>  \r\n\r\n<P>at forplante sig og arbejdet med organiske opløsningsmidler? </P>  \r\n\r\n<P>Svar: </P>  \r\n\r\n<P>Direktoratet for Arbejdstilsynet har oplyst følgende, som jeg kan </P>  \r\n\r\n<P>henholde mig til: </P>  \r\n\r\n<P>Ved organiske opløsningsmidler forstår direktoratet i denne </P>  \r\n\r\n<P>sammenhæng de 274 stoffer og materialer, der er optaget på </P>  \r\n\r\n<P>Arbejdstilsynets vejledende liste over organiske opløsningsmidler. </P>  \r\n\r\n<P>Inden for de sidste 10 år er det i stigende grad blevet kendt, at </P>  \r\n\r\n<P>kemiske stoffer kan påvirke mænds evne til at få børn. </P>  \r\n\r\n<P>De fleste undersøgelser heraf har omfattet lægemidler og </P>  \r\n\r\n<P>tungmetaller. Der er derimod kun foretaget relativt få </P>  \r\n\r\n<P>undersøgelser af organiske opløsningsmidler. </P>  \r\n\r\n<P>En dansk undersøgelse peger på en sammenhæng mellem arbejde med et </P>  \r\n\r\n<P>organisk opløsningsmiddel (toluen) og hormonniveauet hos de </P>  \r\n\r\n<P>mandlige beskæftigede. </P>  \r\n\r\n<P>To danske undersøgelser af organiske opløsningsmidlers indvirkning på </P>  \r\n\r\n<P>mænds forplantningsevne er endnu ikke afsluttet. </P>  \r\n\r\n<P>I udenlandske arbejdspladsstudier er foreløbig fundet, at et mindre </P>  \r\n\r\n<P>antal (ca. 5) organiske opløsningsmidler kan indvirke på evnen til </P>  \r\n\r\n<P>at få børn. </P>  \r\n\r\n<P>Udenlandske dyreforsøg viser, at 10-15 organiske opløsningsmidler ud </P>  \r\n\r\n<P>af ca. 50 undersøgte kan have effekt på handyrenes forplantning. </P>  \r\n\r\n<P>Udsættelse for organiske opløsningsmidler er et af de områder, </P>  \r\n\r\n<P>Arbejdstilsynet og de arbejdsmedicinske klinikker vurderer i sager </P>  \r\n\r\n<P>vedrørende dagpenge efter dagpengelovens § 33, stk. 5. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00028"
        },
        {
            "displayName": "Entydig dokumentidentifikation",
            "displayValue": "CL004406"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "28"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}