{
    "id": 113355,
    "title": "1987 LSF 221   FORSLAG TIL LOV OM ETABLERING AF ET UDVALG OM FORSVARETS OG POLITIETS   EFTERRETNINGSTJENESTER ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 221",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 221 </P>  \r\n\r\n<P></P>  \r\n\r\n<P>Forslag til Lov om etablering af et udvalg om forsvarets og politiets  \r\n\r\n efterretningstjenester </P>  \r\n\r\n<P></P>  \r\n\r\n<P>Fremsat af justitsministeren (Ninn-Hansen) </P>  \r\n\r\n<P></P>  \r\n\r\n<P>den 19. februar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Med det formål at have indseende med forsvarets og politiets </P>  \r\n\r\n<P>efterretningstjenester etableres et udvalg. </P>  \r\n\r\n<P>Stk. 2. Udvalget udgøres af 5 folketingsmedlemmer udpeget af de </P>  \r\n\r\n<P>folketingspartier, som har sæde i Folketingets præsidium. </P>  \r\n\r\n<P>Udvalget vælger selv sin formand. </P>  \r\n\r\n<P>Stk. 3. Hvert medlem af udvalget kan foranledige udvalget indkaldt </P>  \r\n\r\n<P>til møde. Endvidere kan drøftelse i udvalget finde sted efter </P>  \r\n\r\n<P>ønske fra regeringen. </P>  \r\n\r\n<P>Stk. 4. Til udvalget knyttes en sekretær, som ikke er medlem af </P>  \r\n\r\n<P>Folketinget. Sekretæren skal stå i fast tjenesteforhold til </P>  \r\n\r\n<P>Folketinget. </P>  \r\n\r\n<P>§ 2. Regeringen underretter udvalget om indholdet af de </P>  \r\n\r\n<P>retningslinier, der er gældende for efterretningstjenesternes </P>  \r\n\r\n<P>virksomhed. Endvidere holder regeringen udvalget orienteret om </P>  \r\n\r\n<P>væsentlige omstændigheder af sikkerhedsmæssig karakter eller </P>  \r\n\r\n<P>vedrørende udenrigspolitiske spørgsmål, som er af betydning for </P>  \r\n\r\n<P>efterretningstjenesternes virksomhed. Denne orientering sker </P>  \r\n\r\n<P>under hensyntagen til de særlige forhold, som gør sig gældende </P>  \r\n\r\n<P>for efterretningsvirksomhed. </P>  \r\n\r\n<P>§ 3. Udvalget kan enten mundtligt eller skriftligt over for </P>  \r\n\r\n<P>regeringen tilkendegive sin opfattelse vedrørende de spørgsmål, </P>  \r\n\r\n<P>som tages under behandling i udvalget. </P>  \r\n\r\n<P>§ 4. Den bevillingsmæssige kontrol med efterretningstjenesterne er </P>  \r\n\r\n<P>ikke omfattet af udvalgets indseende. Udvalget kan dog i </P>  \r\n\r\n<P>forbindelse med indhentning af oplysninger hos regeringen blive </P>  \r\n\r\n<P>gjort bekendt med generelle bevillingsmæssige forhold i relation </P>  \r\n\r\n<P>til efterretningstjenesterne. </P>  \r\n\r\n<P>§ 5. Udvalgets medlemmer og sekretær er forpligtede til at bevare </P>  \r\n\r\n<P>tavshed om, hvad de erfarer i udvalget. </P>  \r\n\r\n<P>§ 6. Loven træder i kraft den 1. juli 1988. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>1. Forslaget indebærer, at der etableres et udvalg, der har til </P>  \r\n\r\n<P>formål at have indseende med forsvarets og politiets </P>  \r\n\r\n<P>efterretningstjenester. Efter forslaget udgøres udvalget af 5 </P>  \r\n\r\n<P>folketingsmedlemmer, der udpeges af de partier, som har sæde i </P>  \r\n\r\n<P>Folketingets præsidium. </P>  \r\n\r\n<P>Udvalget skal følge virksomheden i efterretningstjenesterne. </P>  \r\n\r\n<P>Regeringen holder udvalget underrettet om indholdet af de </P>  \r\n\r\n<P>retningslinier, der er gældende for efterretningstjenesternes </P>  \r\n\r\n<P>virksomhed. Endvidere skal regeringen holde udvalget orienteret </P>  \r\n\r\n<P>om væsentlige omstændigheder af sikkerhedsmæssig karakter eller </P>  \r\n\r\n<P>vedrørende udenrigspolitiske spørgsmål, som er af betydning for </P>  \r\n\r\n<P>efterretningstjenesternes virksomhed. Denne orientering sker </P>  \r\n\r\n<P>under hensyntagen til de særlige forhold, som gør sig gældende </P>  \r\n\r\n<P>for efterretningsvirksomhed. </P>  \r\n\r\n<P>Udvalget kan efter forslaget enten mundtligt eller skriftligt over </P>  \r\n\r\n<P>for regeringen tilkendegive sin opfattelse vedrørende de </P>  \r\n\r\n<P>spørgsmål, som tages under behandling i udvalget. </P>  \r\n\r\n<P>Den bevillingsmæssige kontrol med efterretningstjenesternes </P>  \r\n\r\n<P>virksomhed falder uden for udvalgets indseende, men udvalget kan </P>  \r\n\r\n<P>i forbindelse med indhentning af oplysninger hos regeringen også </P>  \r\n\r\n<P>blive gjort bekendt med generelle bevillingsmæssige aspekter i </P>  \r\n\r\n<P>relation til efterretningstjenesterne. </P>  \r\n\r\n<P>2. Forsvarets og politiets efterretningstjenester udgør en del af </P>  \r\n\r\n<P>henholdsvis det samlede forsvar og politiet, og tjenesternes </P>  \r\n\r\n<P>opgave består i at indsamle oplysninger, som er af betydning for </P>  \r\n\r\n<P>tilrettelæggelsen af de samlede forsvarsmæssige forholdsregler og </P>  \r\n\r\n<P>politiets arbejde med hensyn til at imødegå og forfølge særligt </P>  \r\n\r\n<P>alvorlige former for kriminalitet, herunder terroristhandlinger. </P>  \r\n\r\n<P>Disse opgaver udføres bl.a. i et samarbejde med myndigheder i </P>  \r\n\r\n<P>andre lande. Efterretningstjenesterne udfører herudover opgaver i </P>  \r\n\r\n<P>forbindelse med sikkerhedsgodkendelse af personer. Ansvaret for </P>  \r\n\r\n<P>tilrettelæggelsen af efterretningstjenesternes virksomhed og </P>  \r\n\r\n<P>udøvelsen af denne påhviler henholdsvis forsvarsministeren og </P>  \r\n\r\n<P>justitsministeren. </P>  \r\n\r\n<P>Som et led i regeringens kontrol med efterretningstjenesterne er der </P>  \r\n\r\n<P>etableret et særligt kontroludvalg. Dette særlige kontroludvalg </P>  \r\n\r\n<P>har bestået siden 1964, og udvalgets medlemmer udpeges af </P>  \r\n\r\n<P>justitsministeren. Udvalget har til opgave at tage stilling til, </P>  \r\n\r\n<P>hvorvidt danske statsborgere kan registreres i </P>  \r\n\r\n<P>efterretningstjenesternes registre, ligesom udvalget for så vidt </P>  \r\n\r\n<P>angår politiets efterretningstjeneste skal godkende, at sådanne </P>  \r\n\r\n<P>registrerede oplysninger videregives til andre myndigheder. </P>  \r\n\r\n<P>Regeringen finder - i lighed med tidligere regeringer - at det </P>  \r\n\r\n<P>særlige kontroludvalg på en tilfredsstillende måde har varetaget </P>  \r\n\r\n<P>sine opgaver. </P>  \r\n\r\n<P>3. Folketinget har ved forskellige lejligheder drøftet spørgsmålet </P>  \r\n\r\n<P>om gennemførelse af en øget kontrol med efterretningstjenesternes </P>  \r\n\r\n<P>virksomhed gennem etablering af et særligt udvalg eller på anden </P>  \r\n\r\n<P>måde. I 1972 behandlede Folketinget således et forslag om </P>  \r\n\r\n<P>etablering af et særligt kontroludvalg, som efter forslaget </P>  \r\n\r\n<P>skulle sammensættes af regeringen på grundlag af indstillinger </P>  \r\n\r\n<P>fra de partier, der er repræsenteret i Det udenrigspolitiske Nævn </P>  \r\n\r\n<P>(Folketingstidende 1971-72, sp. 3406 ff.). Folketinget har senest </P>  \r\n\r\n<P>drøftet spørgsmålet om gennemførelse af en styrket kontrol den 1. </P>  \r\n\r\n<P>december 1987 i forbindelse med behandlingen af et af SF fremsat </P>  \r\n\r\n<P>forslag til folketingsbeslutning (Folketingets forhandlinger, sp. </P>  \r\n\r\n<P>2940 ff.). Spørgsmålet har endvidere for nylig været rejst i </P>  \r\n\r\n<P>forbindelse med drøftelser i Det udenrigspolitiske Nævn </P>  \r\n\r\n<P>vedrørende en konkret sag. </P>  \r\n\r\n<P>Spørgsmålet om gennemførelse af en særlig ordning med hensyn til </P>  \r\n\r\n<P>indseende med efterretningstjenesterne i form af etablering af et </P>  \r\n\r\n<P>særligt udvalg giver anledning til principielle overvejelser i </P>  \r\n\r\n<P>relation til det sædvanlige ministerielle system, navnlig de </P>  \r\n\r\n<P>almindelige grundsætninger om ministrenes ansvar. </P>  \r\n\r\n<P>Det følger således af princippet i grundlovens § 3 om den </P>  \r\n\r\n<P>lovgivende, den udøvende og den dømmende magt, og af almindelige </P>  \r\n\r\n<P>statsretlige principper, at kompetencen til at træffe </P>  \r\n\r\n<P>administrative afgørelser inden for et bestemt område tilkommer </P>  \r\n\r\n<P>vedkommende minister, og at ministeren har det endelige ansvar </P>  \r\n\r\n<P>for de administrative dispositioner, der træffes inden for det </P>  \r\n\r\n<P>pågældende område. I den forbindelse henvises til de særlige </P>  \r\n\r\n<P>regler i lov nr. 117 af 15. april 1964 om ministres retlige </P>  \r\n\r\n<P>ansvar. Det særlige regeringsudvalgs kontrolvirksomhed bygger da </P>  \r\n\r\n<P>også på en klar forudsætning om, at det retlige og politiske </P>  \r\n\r\n<P>ansvar for forsvarets og politiets efterretningstjenester </P>  \r\n\r\n<P>påhviler henholdsvis forsvarsministeren og justitsministeren. </P>  \r\n\r\n<P>Dette forhold og den særlige karakter af </P>  \r\n\r\n<P>efterretningstjenesternes virksomhed nødvendiggør iøvrigt, at </P>  \r\n\r\n<P>cheferne for efterretningstjenesterne med hensyn til tjenesternes </P>  \r\n\r\n<P>virksomhed refererer direkte til henholdsvis forsvarsministeren </P>  \r\n\r\n<P>og justitsministeren. </P>  \r\n\r\n<P>De nævnte principielle hensyn stiller sig imidlertid ikke hindrende </P>  \r\n\r\n<P>i vejen for at gennemføre en særlig ordning på et bestemt område, </P>  \r\n\r\n<P>hvis det efter en samlet vurdering må anses for hensigtsmæssigt. </P>  \r\n\r\n<P>En ordning med et særligt udvalg må imidlertid efter regeringens </P>  \r\n\r\n<P>opfattelse i givet fald have en sådan udformning, at ansvaret for </P>  \r\n\r\n<P>efterretningstjenesternes virksomhed både retligt og politisk som </P>  \r\n\r\n<P>hidtil påhviler regeringen. </P>  \r\n\r\n<P>Spørgsmålet om udformningen af særlige kontrolordninger i relation </P>  \r\n\r\n<P>til efterretningstjenesterne har også været gjort til genstand </P>  \r\n\r\n<P>for overvejelser i andre lande. De ordninger, som er indført i </P>  \r\n\r\n<P>visse andre lande, er imidlertid - f.eks. med hensyn til </P>  \r\n\r\n<P>spørgsmålet om, hvorvidt kontrollen udelukkende er af </P>  \r\n\r\n<P>efterfølgende karakter - meget forskellige. Dette forhold har </P>  \r\n\r\n<P>naturligvis sammenhæng med forskelligheder med hensyn til </P>  \r\n\r\n<P>efterretningstjenesternes struktur og den samlede organisation </P>  \r\n\r\n<P>m.v., som efterretningstjenesterne indgår i i de enkelte lande. </P>  \r\n\r\n<P>Der synes også at være en forskel med hensyn til de etablerede </P>  \r\n\r\n<P>ordninger for så vidt angår militærets varslingsvirksomhed og </P>  \r\n\r\n<P>andre former for efterretningsvirksomhed. Justitsministeriet er </P>  \r\n\r\n<P>ikke i besiddelse af fuldstændige oplysninger om indretningen i </P>  \r\n\r\n<P>de andre lande og med hensyn til, hvorledes disse ordninger </P>  \r\n\r\n<P>fungerer i praksis. Efter regeringens opfattelse må en særlig </P>  \r\n\r\n<P>ordning med indseende i efterretningstjenesternes virksomhed her </P>  \r\n\r\n<P>i landet ligeledes udformes under hensyntagen til den </P>  \r\n\r\n<P>politimæssige struktur m.v. og politiske tradition, som er </P>  \r\n\r\n<P>gældende i Danmark. </P>  \r\n\r\n<P>Det er regeringens vurdering, at den nuværende kontrolordning i </P>  \r\n\r\n<P>relation til efterretningstjenesterne har fungeret </P>  \r\n\r\n<P>tilfredsstillende. Regeringen er imidlertid indstillet på at </P>  \r\n\r\n<P>medvirke til, at der sker en forøgelse af den politiske indsigt i </P>  \r\n\r\n<P>efterretningstjenesternes virksomhed under forudsætning af, at </P>  \r\n\r\n<P>ansvaret for tjenesterne som hidtil udelukkende påhviler </P>  \r\n\r\n<P>regeringen, og at de særlige hensyn, som gør sig gældende på </P>  \r\n\r\n<P>efterretningsområdet - bl.a. med hensyn til at sikre diskretion </P>  \r\n\r\n<P>vedrørende efterretningstjenesternes oplysninger og baggrunden </P>  \r\n\r\n<P>for disse - kan tilgodeses. </P>  \r\n\r\n<P>Regeringen stiller på denne baggrund forslag om etablering af et </P>  \r\n\r\n<P>særligt udvalg bestående af 5 folketingsmedlemmer, der udpeges af </P>  \r\n\r\n<P>de partier, som har sæde i Folketingets præsidium, med den opgave </P>  \r\n\r\n<P>at følge efterretningstjenesternes virksomhed. Herved gives der </P>  \r\n\r\n<P>medlemmer af typisk de større politiske partier adgang til at få </P>  \r\n\r\n<P>indseende med efterretningstjenesternes virksomhed. </P>  \r\n\r\n<P>Udvalgets virksomhed vil efter forslaget skulle udøves i forbindelse </P>  \r\n\r\n<P>med, at udvalget af regeringen holdes underrettet om indholdet af </P>  \r\n\r\n<P>de retningslinier, der af regeringen er fastsat for tjenesternes </P>  \r\n\r\n<P>virksomhed. Endvidere holder regeringen udvalget orienteret om </P>  \r\n\r\n<P>væsentlige omstændigheder af sikkerhedsmæssig karakter eller </P>  \r\n\r\n<P>vedrørende udenrigspolitiske spørgsmål, som er af betydning for </P>  \r\n\r\n<P>efterretningstjenesternes virksomhed. Denne orientering sker </P>  \r\n\r\n<P>under hensyntagen til de særlige forhold, som gør sig gældende </P>  \r\n\r\n<P>for efterretningsvirksomhed. Ved udformningen af ordningen er der </P>  \r\n\r\n<P>således lagt vægt på, at såvel regeringens afgivelse af </P>  \r\n\r\n<P>oplysninger som udvalgets behandling af disse sker under behørig </P>  \r\n\r\n<P>hensyntagen til de særlige sikkerheds- og varslingsmæsssige </P>  \r\n\r\n<P>forhold, der gælder i relation til efterretningstjenesterne. </P>  \r\n\r\n<P>Efter regeringens opfattelse vil det være naturligt, at regeringen </P>  \r\n\r\n<P>periodevis, f.eks. een gang om året, giver udvalget en samlet </P>  \r\n\r\n<P>redegørelse for de forhold og vilkår, som er af betydning for </P>  \r\n\r\n<P>efterretningstjenesternes virksomhed. </P>  \r\n\r\n<P>Regeringen har iøvrigt forudsat, at der ikke sker ændringer med </P>  \r\n\r\n<P>hensyn til den bevillingsmæssige kontrol med </P>  \r\n\r\n<P>efterretningstjenesternes virksomhed. Det forhold, at den </P>  \r\n\r\n<P>bevillingsmæssige kontrol med efterretningstjenesternes </P>  \r\n\r\n<P>virksomhed således vil falde uden for udvalgets opgaver, vil </P>  \r\n\r\n<P>imidlertid ikke være til hinder for, at udvalget i forbindelse </P>  \r\n\r\n<P>med indhentning af oplysninger hos regeringen også kan blive </P>  \r\n\r\n<P>gjort bekendt med generelle bevillingsmæssige aspekter i relation </P>  \r\n\r\n<P>til efterretningstjenesterne. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1 </P>  \r\n\r\n<P>Efter lovforslagets <B>§ 1, stk. 3,</B> kan hvert medlem af det foreslåede  \r\n\r\n</P>  \r\n\r\n<P>særlige udvalg kræve udvalget indkaldt til møde, og drøftelse i </P>  \r\n\r\n<P>udvalget kan endvidere finde sted efter ønske fra regeringen. </P>  \r\n\r\n<P>Efter lovforslagets <B>§ 1, stk. 4,</B> knyttes der til det foreslåede  \r\n\r\n</P>  \r\n\r\n<P>udvalg en sekretær i lighed med den ordning, der efter </P>  \r\n\r\n<P>Folketingets forretningsorden er almindeligt gældende i relation </P>  \r\n\r\n<P>til udvalg under Folketinget. </P>  \r\n\r\n<P>Der henvises i øvrigt til lovforslagets almindelige bemærkninger. </P>  \r\n\r\n<P>Til § 5 </P>  \r\n\r\n<P>Af hensyn til de særlige forhold, som gør sig gældende vedrørende </P>  \r\n\r\n<P>efterretningstjenesterne, bør medlemmerne af det foreslåede </P>  \r\n\r\n<P>udvalg og sekretæren have tavshedspligt om, hvad de erfarer i </P>  \r\n\r\n<P>udvalget. Denne ordning svarer til, hvad der er gældende med </P>  \r\n\r\n<P>hensyn til medlemmer af Det udenrigspolitiske Nævn. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00221"
        },
        {
            "displayName": "Entydig dokumentidentifikation",
            "displayValue": "CL004863"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "221"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}