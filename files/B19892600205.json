{
    "id": 45225,
    "title": "Bestemmelser om typegodkendelse og andre former for godkendelse af teleterminaludstyr, radiokommunikationsudstyr og fællesantennemateriel",
    "documentTypeId": "60",
    "isSagsforlobPeriodValid": false,
    "shortName": "BEK nr 26002 af 01/07/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om typegodkendelse og andre former  \r\n\r\n for godkendelse af teleterminaludstyr, radiokommunikationsudstyr og  \r\n\r\n fællesantennemateriel </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> INTRODUKTION </P>  \r\n\r\n<P>1.1 Disse bestemmelser indeholder procedurer m.v. for typegodkendelse og  \r\n\r\n andre former for godkendelse af teleterminaludstyr, radiokommunikationsudstyr  \r\n\r\n og fællesantennemateriel (herefter benævnt udstyr). Bestemmelserne er  \r\n\r\n gældende for udstyr hvor der i henhold til gældende dansk lovgivning eller i  \r\n\r\n henhold til televirksomhedernes abonnementsvilkår er krav om typegodkendelse  \r\n\r\n af udstyret ved Teleinspektionen. </P>  \r\n\r\n<P CLASS=PUNKT> <B>2.</B> PROCEDURER FOR TYPEGODKENDELSE </P>  \r\n\r\n<P>2.1 Anmodning om typegodkendelse indsendes til Teleinspektionen, Islands  \r\n\r\n Brygge 81, 2300 København S. </P>  \r\n\r\n<P>2.2 Typegodkendelse udstedes af Teleinspektionen på grundlag af en  \r\n\r\n prøvningsrapport, der normalt skal være udfærdiget af et autoriseret  \r\n\r\n laboratorium (*). For at udstyret kan godkendes, skal prøvningsrapporten  \r\n\r\n dokumentere, at udstyret opfylder de for pågældende udstyrskategori fastsatte  \r\n\r\n tekniske bestemmelser. </P>  \r\n\r\n<P>2.3 Anmodningen skal vedlægges prøvningsrapport samt den for godkendelsen  \r\n\r\n nødvendige øvrige information og dokumentation, der som minimum skal  \r\n\r\n indeholde: 1) Ansøgerens navn og adresse. 2) Fabrikat og typebetegnelse på  \r\n\r\n udstyret 3) Foto af udstyret 4) Teknisk beskrivelse af udstyret </P>  \r\n\r\n<P>2.4 I det omfang, der i tekniske bestemmelser for de enkelte udstyrstyper  \r\n\r\n henvises til en europæisk overensstemmelsesspecifikation eller en anden  \r\n\r\n fælles overensstemmelsesspecifikation, baseres typegodkendelse på et  \r\n\r\n overensstemmelsescertifikat med tilhørende prøvningsrapport fra et  \r\n\r\n autoriseret laboratorium (*), der er beliggende i et af de lande indenfor  \r\n\r\n CEPT (**), som har underskrevet MOU (***), jfr. EF-rådets direktiv af 24.  \r\n\r\n juli 1986 om første fase af den gensidige anerkendelse af typegodkendelser af  \r\n\r\n teleterminaludstyr (86/361/EØF). </P>  \r\n\r\n<P>2.5 Anmodningen om typegodkendelse samt det krævede  \r\n\r\n dokumentationsmateriale skal være på dansk, norsk, svensk eller engelsk. </P>  \r\n\r\n<P>2.6 Det indsendte dokumentationsmateriale er Teleinspektionens ejendom og  \r\n\r\n vil blive opbevaret og behandlet fortroligt. </P>  \r\n\r\n<P>2.7 Typegodkendelse meddeles skriftligt af Teleinspektionen. </P>  \r\n\r\n<UL CLASS=PLAIN-LIST>  \r\n\r\n<LI>(*) Autoriseret laboratorium: Et laboratorium, der er autoriseret af  \r\n\r\n vedkommende lands kompetente myndighed i overensstemmelse med de af CEPT  \r\n\r\n opstillede krav - CEPT-rekommendation T/G 01-01 - eller tilsvarende krav  \r\n\r\n standardiseret af CEN/CENELEC eller ISO. I forbindelse med direktiv  \r\n\r\n 86/361/EØF dog kun CEPT/-T/G 01-01. </LI>  \r\n\r\n</UL>  \r\n\r\n<P>Autorisation af danske laboratorier og kontrol af disse varetages af  \r\n\r\n Statens Tekniske Prøvenævn efter CEPT-rekommendation T/G 01-01. Dette gælder  \r\n\r\n for teleterminaludstyr såvel som for radiokommunikationsudstyr og  \r\n\r\n fællesantennemateriel. </P>  \r\n\r\n<UL CLASS=PLAIN-LIST>  \r\n\r\n<LI>(**) CEPT: Conference europeenne des Administrations des postes et des  \r\n\r\n teeleecommunications (europæisk samarbejdsorganisation for post og tele).  \r\n\r\n</LI>  \r\n\r\n<LI>(***) MOU: Memorandum of Understanding on European </LI>  \r\n\r\n</UL>  \r\n\r\n<P>Teeleecommunication Standards for terminal equipment (En aftale </P>  \r\n\r\n<P>mellem en række CEPT-lande. I aftalen fastlægges bl.a. mekanismer for </P>  \r\n\r\n<P>udvælgelse af de europæiske telekommunikationsstandarder, der skal være  \r\n\r\n obligatoriske som grundlag for typegodkendelse af  \r\n\r\n telekommunikationsterminaludstyr i de lande, der har underskrevet aftalen).  \r\n\r\n</P>  \r\n\r\n<P CLASS=PUNKT> <B>3.</B> REGISTRERING OG MÆRKNING AF TYPEGODKENDT UDSTYR  \r\n\r\n</P>  \r\n\r\n<P>3.1 Typegodkendt udstyr registreres af Teleinspektionen. </P>  \r\n\r\n<P>3.2 Alt typegodkendt udstyr skal være tydeligt mærket med et af  \r\n\r\n Teleinspektionen medddelt godkendelsesnummer samt med fabrikat,  \r\n\r\n typebetegnelse og serienummer. Fællesantennemateriel skal alene være mærket  \r\n\r\n med fabrikat, typebetegnelse og serienummer. </P>  \r\n\r\n<P>3.3 Godkendelsesnummer meddeles af Teleinspektionen samtidig med  \r\n\r\n typegodkendelsen. Mærkningen med godkendelsesnummeret skal godkendes af  \r\n\r\n Teleinspektionen. </P>  \r\n\r\n<P>3.4 Kun indehaveren af typegodkendelsen har ret til at benytte det af  \r\n\r\n Teleinspektionen meddelte godkendelsesnummer. </P>  \r\n\r\n<P>3.5 Typegodkendelsesindehaveren har ansvaret for, at mærkningen placeres  \r\n\r\n således på udstyret, at den er let synlig. </P>  \r\n\r\n<P CLASS=PUNKT> <B>4.</B> VILKÅR FOR TYPEGODKENDELSE </P>  \r\n\r\n<P>4.1 Typegodkendelse vil normalt blive givet på følgende vilkår: 1)  \r\n\r\n Indehaveren af en typegodkendelse er ansvarlig for, at alt udstyr er mærket i  \r\n\r\n overensstemmelse med de herfor fastsatte bestemmelser. 2) Alt udstyr af en  \r\n\r\n godkendt type skal i enhver teknisk henseende svare til det prøvede  \r\n\r\n eksemplar. 3) Ændringer i udstyr og tilhørende dokumentationsmateriale skal  \r\n\r\n anmeldes til Teleinspektionen. Ændringer kan efter Teleinspektionens  \r\n\r\n vurdering medføre krav om en ny afprøvning af udstyret samt eventuelt ny  \r\n\r\n typegodkendelse. 4) Typegodkendelsen omfatter kun forhold, der angår de af  \r\n\r\n Generaldirektoratet for P&amp;T fastsatte tekniske bestemmelser. 5) Ved  \r\n\r\n typegodkendelse af udstyr påtager Teleinspektionen sig intet ansvar for  \r\n\r\n udstyrets funktion og kvalitet. 6) Teleinspektionen påtager sig intet ansvar  \r\n\r\n for de udgifter, som indehaveren af en typegodkendelse evt. påføres som følge  \r\n\r\n af, at der på et tidspunkt efter udstedelse af typegodkendelsen foretages  \r\n\r\n ændringer af de transmissions-, signalerings- og centraltekniske funktioner i  \r\n\r\n teleanlæggene eller ændringer i de radiotekniske funktioner. </P>  \r\n\r\n<P>4.2 Såfremt det konstateres, at udstyr af godkendt type ikke opfylder de  \r\n\r\n tekniske bestemmelser, i henhold til hvilke godkendelsen er udstedt, kan  \r\n\r\n godkendelsen tilbagekaldes både for allerede ibrugtagne udstyr og for ikke  \r\n\r\n ibrugtagne udstyr. </P>  \r\n\r\n<P>4.3 Såfremt en godkendt udstyrstype ved anvendelsen giver anledning til  \r\n\r\n unødige fejlmeldinger, forstyrrelser eller ulemper for driften af vedkommende  \r\n\r\n telenet eller af andre tjenester, kan typegodkendelsen inddrages, indtil  \r\n\r\n nødvendige ændringer er foretaget, og disse ændringer er godkendt af  \r\n\r\n Teleinspektionen. </P>  \r\n\r\n<P CLASS=PUNKT> <B>5.</B> ANDRE FORMER FOR GODKENDELSE </P>  \r\n\r\n<P>5.1 Udover typegodkendelse kan Teleinspektionen udstede: 1) Tidsbegrænset  \r\n\r\n godkendelse af seriefremstillet udstyr 2) Anden godkendelse af udstyr,  \r\n\r\n herunder godkendelse af enkeltudstyr, jfr. pkt. 5.4. </P>  \r\n\r\n<P>5.2 Tidsbegrænset godkendelse af seriefremstillet udstyr gives i de  \r\n\r\n tilfælde, hvor der ikke foreligger endelige tekniske bestemmelser for den  \r\n\r\n pågældende kategori af udstyr. En tidsbegrænset godkendelse er kun gældende,  \r\n\r\n indtil en prøvningsrapport fra et autoriseret laboratorium kan tilvejebringes  \r\n\r\n på grundlag af endelige tekniske bestemmelser. </P>  \r\n\r\n<P>5.3 For en tidsbegrænset godkendelse af seriefremstillet udstyr gælder  \r\n\r\n bortset fra de i pkt. 5.2 nævnte undtagelser i øvrigt de i afsnit 2 og 4  \r\n\r\n anførte bestemmelser. </P>  \r\n\r\n<P>5.4 Teleinspektionen kan i særlige tilfælde udstede individuel godkendelse  \r\n\r\n af udstyr. En sådan godkendelse gives normalt til den pågældende bruger af  \r\n\r\n udstyret. Grundlaget for godkendelsen fastsættes af Teleinspektionen i det  \r\n\r\n enkelte tilfælde ud fra foreliggende tekniske krav, herunder relevante  \r\n\r\n internationalt vedtagne tekniske normer. </P>  \r\n\r\n<P>5.5 Teleinspektionen fastsætter i hvert enkelt tilfælde vilkår for  \r\n\r\n ovennævnte godkendelser. </P>  \r\n\r\n<P CLASS=PUNKT> <B>6.</B> GEBYR FOR GODKENDELSE </P>  \r\n\r\n<P>6.1 For udstedelse, overdragelse eller ændring af en godkendelse opkræver  \r\n\r\n Teleinspektionen et gebyr. Oplysning om gældende gebyrer, som fastsættes af  \r\n\r\n P&amp;T, kan fås ved henvendelse til Teleinspektionen. </P>  \r\n\r\n<P CLASS=PUNKT> <B>7.</B> IKRAFTTRÆDEN </P>  \r\n\r\n<P>7.1 Disse bestemmelser træder i kraft den 1. juli 1989. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "B19892600205"
        },
        {
            "displayName": "Entydig dokumentidentifikation",
            "displayValue": "CM003807"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "17/12/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "26002"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "01/07/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Telestyrelsen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}