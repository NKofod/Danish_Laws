{
    "id": 74267,
    "title": "Cirkulære om enkeltkurser ved uddannelsesinstitutioner under direktoratet for de videregående uddannelser (Tompladscirkulære) ",
    "documentTypeId": "140",
    "isSagsforlobPeriodValid": false,
    "shortName": "CIR nr 22013 af 15/06/1977",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om enkeltkurser ved  \r\n\r\n uddannelsesinstitutioner under direktoratet for de videregående uddannelser  \r\n\r\n</H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Tompladscirkulære) </P>  \r\n\r\n<BR>  \r\n\r\n<P>På baggrund af ønsket om at give videregående uddannelsestilbud af  \r\n\r\n forskellig art til så mange interesserede som muligt ved udnyttelse af  \r\n\r\n tilstedeværende ressourcer, har undervisningsministeriet besluttet, at der  \r\n\r\n ved de videregående uddannelsesinstitutioner kan gives tilbud om deltagelse i  \r\n\r\n enkeltkurser. Disse kurser skal i princippet stå åbne for hele  befolkningen.  \r\n\r\n</P>  \r\n\r\n<P> I. Betingelsen for at tilbyde enkeltkurser er : </P>  \r\n\r\n<UL CLASS=PLAIN-LIST>  \r\n\r\n<LI>1) at der er tale om kurser , der indgår som normale dele af eksisterende  \r\n\r\n uddannelser ved institutionerne, </LI>  \r\n\r\n<LI>2) at der er ledige pladser på det enkelte kursus/hold. </LI>  \r\n\r\n</UL>  \r\n\r\n<P>Enkeltkursusordningen kan således ikke begrunde oprettelse af nye eller  \r\n\r\n flere hold. </P>  \r\n\r\n<P>Enkeltkursusstuderende optages uden for de maksimale optagelsestal , der  \r\n\r\n fastsættes i henhold til lov om adgangsregulering ved de videregående  \r\n\r\n uddannelser. </P>  \r\n\r\n<P>Hvis en institution ikke kan optage samtlige ansøgere til et enkelt  \r\n\r\n kursus, optages ansøgerne i tilmeldingsrækkefølge. </P>  \r\n\r\n<P> II. Hvem kan optages som enkeltkursusstuderende. </P>  \r\n\r\n<P>Enkeltkurser står i princippet åbne for hele befolkningen. </P>  \r\n\r\n<P>De enkeltkursusstuderende behøver ikke at opfylde de betingelser for  \r\n\r\n adgang til uddannelserne ved de videregående uddannelsesinstitutioner, der er  \r\n\r\n angivet i bekendtgørelserne for de enkelte uddannelser, men den studerende  \r\n\r\n skal være fyldt 18 år inden den 1. i den måned, hvor undervisningen begynder.  \r\n\r\n</P>  \r\n\r\n<P>Uddannelsesinstitutionen beskriver for det enkelte kursus de  \r\n\r\n forudsætninger, der er lagt til grund ved undervisningens tilrettelæggelse.  \r\n\r\n</P>  \r\n\r\n<P> III. Eksamen eller anden form for faglig vurdering . </P>  \r\n\r\n<P>De enkeltkursusstuderende har ret - men ikke pligt - til at deltage i  \r\n\r\n prøver eller anden faglig vurdering, der hører til det kursus, de deltager i.  \r\n\r\n Prøven eller den faglige vurdering kan kun finde sted på de tidspunkter, der  \r\n\r\n er fastsat for de øvrige deltagere i kurset. </P>  \r\n\r\n<P>Den enkeltkursusstuderende har krav på bevis for bestået prøve eller anden  \r\n\r\n faglig vurdering, ligesom den enkeltkursusstuderende, hvis der er mødepligt  \r\n\r\n på et kursus, har krav på bevis for tilstrækkelig tilstedeværelse. </P>  \r\n\r\n<P>Uddannelsesinstitutionerne anmodes i øvrigt om at overveje mulighederne  \r\n\r\n for udstedelse af tilstedeværelsesbeviser for deltagelse i kurser, hvortil  \r\n\r\n der ikke er mødepligt. </P>  \r\n\r\n<P>Der gælder de samme begrænsninger for enkeltkursusstuderende som for  \r\n\r\n ordinære studerende med hensyn til det antal gange man kan få undervisning,  \r\n\r\n gå til prøve eller deltage i anden form for faglig vurdering. </P>  \r\n\r\n<P> IV. Omfanget af de kurser den enkeltkursusstuderende kan deltage i. </P>  \r\n\r\n<P>En enkeltkursusstuderende kan i det enkelte semester ikke deltage i kurser  \r\n\r\n i et omfang, der er så stort, at der bliver tale om en reel omgåelse af  \r\n\r\n begrænsningen i adgangen til de sammenhængende uddannelser. </P>  \r\n\r\n<P> V. Enkeltkursusstuderende er ikke stemmeberettigede eller valgbare  til  \r\n\r\n de styrende organer ved institutionen. </P>  \r\n\r\n<P> VI. Det påhviler den enkelte institution selv at formidle information om  \r\n\r\n de kurser, institutionen tilbyder som enkeltkurser. </P>  \r\n\r\n<P>Efter hvert semesters/undervisningsårs begyndelse indsendes indberetning  \r\n\r\n om antallet af ansøgere til og optagne på de tilbudte enkeltkurser. Endelig  \r\n\r\n afgives efter semesterets/undervisningsårets afslutning indberetning om  \r\n\r\n forløbet af enkeltkursusordningen i det pågældende semester/undervisningsår.  \r\n\r\n</P>  \r\n\r\n<P>N.K. Hermansen </P>  \r\n\r\n<P>Hanne Buch </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19772201309"
        },
        {
            "displayName": "Entydig dokumentidentifikation",
            "displayValue": "CM033471"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "01/10/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22013"
        },
        {
            "displayName": "År for udstedelse",
            "displayValue": "1977"
        },
        {
            "displayName": "Dato for underskrift",
            "displayValue": "15/06/1977"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Universitetsafdelingen"
        },
        {
            "displayName": "Ressortministeriets journalnummer",
            "displayValue": "136/76"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}