{
    "id": 61986,
    "title": "Cirkulære om modregning og tilbagebetaling af udbytteskat. ",
    "documentTypeId": "140",
    "isSagsforlobPeriodValid": false,
    "shortName": "CIR nr 110 af 08/05/1970",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om modregning og tilbagebetaling af  \r\n\r\n udbytteskat. </H1>  \r\n\r\n<P></P>  \r\n\r\n<BR>  \r\n\r\n<P>Reglerne i kildeskattelovens afsnit VI om indeholdelse i aktieudbytte m.v.  \r\n\r\n gælder for udbytte, der erhverves den 1. januar 1970 eller senere, jfr. § 8 i  \r\n\r\n ikrafttrædelsesloven til kildeskatteloven. Udbytteskatten indbetales af det  \r\n\r\n indeholdelsespligtige selskab til kildeskattedirektoratet, jfr. § 1 i  \r\n\r\n finansministeriets bekendtgørelse nr. 452 af 8. september 1969 om  \r\n\r\n udbytteskat. Det er ikke en skat, der pålignes selskabet som sådant, men en  \r\n\r\n skat, som selskabet indeholder og indbetaler på aktionærernes vegne. </P>  \r\n\r\n<P>For aktionærer, der er fuldt skattepligtige, er udbytteskatten en  \r\n\r\n foreløbig skat, der så vidt muligt modregnes i en beregnet endelig skat,  \r\n\r\n medens eventuelt overskydende beløb tilbagebetales. </P>  \r\n\r\n<P>For aktionærer, der er begrænset skattepligtige, er udbytteskatten en  \r\n\r\n endelig skat. Der kan dog med hjemmel i en eventuel  \r\n\r\n dobbeltbeskatningsoverenskomst blive tale om hel eller delvis tilbagebetaling  \r\n\r\n af udbytteskatten til sådanne skattepligtige. </P>  \r\n\r\n<P>Aktionærer, der slet ikke er skattepligtige, får efter begæring  \r\n\r\n udbytteskatten tilbagebetalt. </P>  \r\n\r\n<P>Om den nævnte modregning og tilbagebetaling af udbytteskat meddeles herved  \r\n\r\n følgende nærmere retningslinier: </P>  \r\n\r\n<P>Aktionærer, der er fuldt skattepligtige. </P>  \r\n\r\n<P CLASS=PUNKT> <B>1.</B> For personer, der er fuldt skattepligtige,  \r\n\r\n foretages modregningen af udbytteskatten i den slutskat, der beregnes for det  \r\n\r\n indkomstår, i hvilket udbyttet er erhvervet, og i hvilket det derfor skal  \r\n\r\n medregnes i aktionærens indkomstopgørelse, jfr. kildeskattelovens § 67, stk.  \r\n\r\n 1, 1. pkt. og § 60, stk. 1d. Ligningsmyndigheden påser, at udbyttet uden  \r\n\r\n fradrag af udbytteskat er medregnet i indkomstopgørelsen. Forelæggelse af  \r\n\r\n attest efter kildeskattelovens § 67, stk. 5, eller af anden dokumentation for  \r\n\r\n det udbetalte udbytte er i almindelighed ikke nødvendig. Ved den kommunale  \r\n\r\n ligningsmyndigheds indberetning af ligningsresultatet til  \r\n\r\n kildeskattedirektoratet til brug ved den maskinelle slutskatteberegning skal  \r\n\r\n særskilt anføres størrelsen af det omtalte udbytte, der indgår i  \r\n\r\n indkomstansættelsen. Ved slutskatteberegningen i kildeskattedirektoratet  \r\n\r\n modregnes der herefter i den slutskat, der udskrives for den skattepligtige  \r\n\r\n for det pågældende indkomstår, et beløb svarende til 30 pct. af det  \r\n\r\n medregnede udbytte. Modregningen foretages, uanset om det  \r\n\r\n indeholdelsespligtige selskab har indbetalt udbytteskatten eller ej.  \r\n\r\n Opkrævning af eventuel restskat eller udbetaling af eventuel overskydende  \r\n\r\n skat sker derefter på sædvanlig måde efter kildeskattelovens §§ 61 og 62. Om  \r\n\r\n eventuel modregning i særlig indkomstskat, se dog nedenfor under punkt 3.  \r\n\r\n Forinden slutskatteberegningen kan tilbagebetaling af udbytteskat kun finde  \r\n\r\n sted efter kildeskattelovens § 55, når betingelserne i denne bestemmelse er  \r\n\r\n til stede. </P>  \r\n\r\n<P CLASS=PUNKT> <B>2.</B> Andel i udbytte, der erhverves som følge af  \r\n\r\n medlemsskab af de af lov nr. 166 af 16. maj 1962, jfr. lovbekendtgørelse nr.  \r\n\r\n 130 af 6. april 1967, omfattede kontoførende investeringsforeninger,  \r\n\r\n behandles ved ligningen og slutskatteberegningen på samme måde som udbytte,  \r\n\r\n der erhverves direkte fra de indeholdelsespligtige selskaber. Kontoførende  \r\n\r\n investeringsforeninger oplyser snarest muligt efter den årlige tilskrivning  \r\n\r\n til kontiene deres medlemmer om, hvor stor en del af tilskrivningen, der  \r\n\r\n hidrører fra aktieudbytte (uden fradrag af udbytteskat). </P>  \r\n\r\n<P CLASS=PUNKT> <B>3.</B> Skal en person ikke svare almindelig indkomstskat,  \r\n\r\n men særlig indkomstskat af et udbytte, hvori der er indeholdt udbytteskat,  \r\n\r\n foretages modregningen af udbytteskatten i den særlige indkomstskat, der  \r\n\r\n pålignes for det pågældende indkomstår, jfr. kildeskattelovens § 67, stk. 1,  \r\n\r\n 5. pkt. Dette kan forekomme ved tilladelser efter ligningslovens § 16A, stk.  \r\n\r\n 2, vedrørende beløb, der udloddes i forbindelse med nedsættelse af aktie-  \r\n\r\n eller andelskapital uden for likvidation, og efter lov om særlig  \r\n\r\n indkomstskat, § 17, stk. 3, vedrørende likvidationsudlodninger forud for det  \r\n\r\n kalenderår, hvori et selskab endeligt opløses. Overstiger udbytteskatten i  \r\n\r\n disse tilfælde den pålignede særlige indkomstskat, udbetales det overskydende  \r\n\r\n beløb ved kildeskattedirektoratets foranstaltning til den skattepligtige.  \r\n\r\n</P>  \r\n\r\n<P>Likvidationsudlodninger foretages i det kalenderår, hvori et selskab  \r\n\r\n endeligt opløses, henregnes ikke til udbytte, hvori der skal indeholdes  \r\n\r\n udbytteskat, jfr. kildeskattelovens § 65, stk. 1, 2. pkt. Det samme gælder de  \r\n\r\n i ligningslovens § 16B, stk. 1 og 2, nævnte beløb i forbindelse med afståelse  \r\n\r\n af aktier m.v. til det selskab, der har udstedt de pågældende værdipapirer. I  \r\n\r\n forbindelse med ligning og slutskatteberegning bliver der derfor ikke tale om  \r\n\r\n nogen modregning af udbytteskat vedrørende sådanne udlodninger og beløb. Hvis  \r\n\r\n der i det år, hvori et selskab er endeligt opløst, er foretaget  \r\n\r\n acontoudlodninger, hvori der er sket indeholdelse, idet der ikke er indrømmet  \r\n\r\n selskabet henstand med indbetalingen, jfr. kildeskattedirektoratets  \r\n\r\n meddelelse nr. 23 af 18. februar 1970, skal der heller ikke foretages  \r\n\r\n modregning. I et sådant tilfælde tilbageføres udbytteskatten til selskabet  \r\n\r\n ved kildeskattedirektoratets foranstaltning, og der sker ikke modregning af  \r\n\r\n udbytteskatten hos aktionæren. </P>  \r\n\r\n<P CLASS=PUNKT> <B>4.</B> For fuldt skattepligtige dødsboer, der erhverver  \r\n\r\n udbytte, hvori der er indeholdt udbytteskat, foretages modregningen af  \r\n\r\n udbytteskatten i den skat (indkomst- og/eller formueskat), der pålignes boet  \r\n\r\n for det indkomstår, i hvilket udbyttet er erhvervet, og i hvilket det derfor  \r\n\r\n skal medregnes i boets indkomstopgørelse, jfr. kildeskattelovens § 67, stk.  \r\n\r\n 1, 2. pkt. Modregningen foretages med et beløb svarende til 30 pct. af det  \r\n\r\n nævnte udbytte. I det omfang, beløbet ikke kan anvendes til modregning i  \r\n\r\n skat, der pålignes dødsboet, udbetales det kontant, jfr. § 67, stk. 1, 4.  \r\n\r\n pkt. Reglerne gælder for de efter kildeskatteloven skattepligtige dødsboer og  \r\n\r\n endvidere for de pr. 1. januar 1970 verserende dødsboer, som er  \r\n\r\n skattepligtige efter § 4,stk.4, i ikrafttrædelsesloven til kildeskatteloven.  \r\n\r\n Det er vedkommende skatteråd, hvorunder boets skattemæssige forhold sorterer,  \r\n\r\n der foretager modregningen og foranlediger, at den pågældende  \r\n\r\n oppebørselsmyndighed foretager eventuel tilbagebetaling. Hvor et efter  \r\n\r\n ikrafttrædelseslovens § 4,stk. 4, skattepligtigt dødsbo har erhvervet udbytte  \r\n\r\n i perioden fra udløbet af boets afsluttende indkomstår og indtil boets  \r\n\r\n slutning, tilbagebetales udbytteskatten af kildeskattedirektoratet mod  \r\n\r\n dokumentation for boets afslutning samt aflevering af udbytteattesten efter  \r\n\r\n kildeskattelovens § 67, stk. 5, med behørig udfyldt udbetalingsbegæring. </P>  \r\n\r\n<P CLASS=PUNKT> <B>5.</B> For fuldt skattepligtige selskaber og foreninger  \r\n\r\n m.v., der erhverver udbytte, hvori der er indeholdt udbytteskat, foretages  \r\n\r\n modregningen af udbytteskatten i den indkomstskat, der skal betales i det  \r\n\r\n kalenderår, i hvilket udbyttet er erhvervet, jfr. kildeskattelovens § 67,  \r\n\r\n stk. 2, 1. pkt. For disse skattepligtige foretages modregningen således ikke  \r\n\r\n i indkomstskatten for det indkomstår, hvori udbyttet skal medregnes i  \r\n\r\n indkomstansættelsen, men allerede i forbindelse med skattebetalingen i det  \r\n\r\n kalenderår, hvori udbyttet erhverves. Modregningen foretages ikke i  \r\n\r\n forbindelse med selve beregningen og påligningen af selskabsskatten, men i  \r\n\r\n forbindelse med skattebetalingen. Selskabet kan benytte attester efter  \r\n\r\n kildeskattelovens § 67, stk. 5, for indeholdt udbytteskat som en slags  \r\n\r\n betalingsmiddel ved indbetalingen af selskabsskatten. Selskabet afleverer  \r\n\r\n efter behørig udfyldelse af den på attesternes bagside anførte  \r\n\r\n modregningsbegæring attesterne til den pågældende oppebørselsmyndighed  \r\n\r\n (amtstuerne/Direktoratet for Københavns skattevæsen.) Den del af  \r\n\r\n indkomstskatten, der svarer til det på attesterne anførte beløb for  \r\n\r\n udbytteskat, anses derved for betalt. Overstiger attesternes beløb for  \r\n\r\n udbytteskat den pålignede indkomstskat med tillæg af eventuelle restancer af  \r\n\r\n indkomstskat for tidligere indkomstår, udbetaler oppebørselsmyndigheden det  \r\n\r\n overskydende beløb kontant. Den nævnte modregning og eventuelle  \r\n\r\n tilbagebetaling kan også finde sted i forbindelse med for sen indbetaling af  \r\n\r\n selskabsskatten, herunder også hvor indbetalingen først finder sted i det  \r\n\r\n følgende kalenderår. Hvis et selskab i det kalenderår, hvori selskabsskatten  \r\n\r\n skal betales, erhverver udbytte efter det tidspunkt, hvor skatten er betalt,  \r\n\r\n eller hvis det ligger inde med attester, der ikke er blevet benyttet i  \r\n\r\n forbindelse med selskabets betaling af selskabsskat i det pågældende eller  \r\n\r\n tidligere kalenderår, kan selskabet mod aflevering af udbytteattesterne få  \r\n\r\n den heraf fremgående udbytteskat kontant udbetalt af oppebørselsmyndigheden.  \r\n\r\n Hvis et selskabs indkomst er så lav, at der ikke pålignes nogen indkomstskat,  \r\n\r\n kan selskabet ligeledes fra den 1. november få udbytteskat i henhold til  \r\n\r\n attester for udbytte erhvervet i det pågældende kalenderår kontant udbetalt  \r\n\r\n af oppebørselsmyndigheden. </P>  \r\n\r\n<P>Kontant udbetaling af udbytteskatten til et selskab før den 1. november i  \r\n\r\n det år, hvori et udbytte er erhvervet, kan kun finde sted efter  \r\n\r\n finansministerens bestemmelse og kun, når særlige forhold taler herfor, jfr.  \r\n\r\n kildeskattelovens § 67, stk. 2, 3. pkt. Ansøgning herom indsendes til  \r\n\r\n skattedepartementet, Christiansborg Slotsplads 1, 1218 København K.  \r\n\r\n Tilladelse til udbetaling efter denne bestemmelse vil f.eks. kunne forventes  \r\n\r\n meddelt, hvor det allerede ved indeholdelsen af udbytteskat er klart, at det  \r\n\r\n pågældende selskab m.v., der har erhvervet udbyttet, ikke i det foregående  \r\n\r\n indkomstår har haft tilstrækkelig indkomst til, at der bliver tale om noget  \r\n\r\n skattetilsvar, hvori modregning kan foretages. </P>  \r\n\r\n<P>Beløb af udbytteskat, der er anvendt til modregning eller er kontant  \r\n\r\n udbetalt, udgiftsføres af oppebørselsmyndigheden på konto for refunderet  \r\n\r\n udbytteskat vedrørende fuldt skattepligtige selskaber m.v. </P>  \r\n\r\n<P>Det anførte attestmateriale indsendes af oppebørselsmyndigheden til  \r\n\r\n revisionsdepartementet med regnskabet for den pågældende måned. Til brug ved  \r\n\r\n ligningen af de selskaber, der har erhvervet udbytte, skal der endvidere af  \r\n\r\n oppebørselsmyndigheden sendes fotokopi af attestmaterialet til vedkommende  \r\n\r\n skatteråd, der ved ligningen skal kontrollere, at de pågældende  \r\n\r\n udbytteindtægter behørigt indtægtsføres hos selskaberne. </P>  \r\n\r\n<P>Aktionærer, der er begrænset skattepligtige. </P>  \r\n\r\n<P CLASS=PUNKT> <B>6.</B> For aktionærer, der er begrænset skattepligtige,  \r\n\r\n såvel personer og dødsboer som selskaber og foreninger m.v., er  \r\n\r\n udbytteskatten en endelig skat, jfr. kildeskattelovens § 2, stk. 2, 2. pkt.,  \r\n\r\n og selskabsskattelovens § 2, stk. 2, 2. pkt. Som følge heraf skal der ikke i  \r\n\r\n disse tilfælde foretages selvangivelse og skatteansættelse af  \r\n\r\n udbytteindtægten. Dette gælder, selvom den pågældende aktionær eventuelt  \r\n\r\n tillige er begrænset skattepligtig her i landet af andre indtægter end  \r\n\r\n udbyttet. Selvangivelsen og skatteansættelsen skal i så fald kun omfatte  \r\n\r\n disse andre indtægter og ikke udbytteindtægten. Udbytteskatten kan ikke  \r\n\r\n benyttes til modregning i skatten af sådan anden indkomst. </P>  \r\n\r\n<P>Efter bestemmelser i de med en række lande indgående overenskomster til  \r\n\r\n undgåelse af dobbeltbeskatning kan Danmark imidlertid være forpligtet til  \r\n\r\n helt eller delvis at frafalde beskatningen af udbytte, der her fra landet  \r\n\r\n tilflyder aktionærer i de pågældende lande. Hvor sådan bestemmelse  \r\n\r\n foreligger, vil aktionæren efter anmodning få udbytteskatten tilbagebetalt i  \r\n\r\n det omfang, der følger af den pågældende overenskomstbestemmelse. Til brug  \r\n\r\n for sådanne ansøgninger er der udarbejdet særlige blanketter, som i udfyldt  \r\n\r\n stand skal indsendes til vedkommende udenlandske skattemyndighed, som efter  \r\n\r\n at have påført fornøden attestation videresender blanketten til  \r\n\r\n kildeskattedirektoratet. Blanketterne kan rekvireres hos de pågældende  \r\n\r\n udenlandske skattemyndigheder og i kildeskattedirektoratet. Tilbagebetalingen  \r\n\r\n til aktionæren foretages af kildeskattedirektoratet. </P>  \r\n\r\n<P>Ikke-skattepligtige aktionærer. </P>  \r\n\r\n<P CLASS=PUNKT> <B>7.</B> Aktionærer, der ikke er skattepligtige, og som  \r\n\r\n erhverver udbytte, hvori der er indeholdt udbytteskat, får efter begæring  \r\n\r\n udbytteskatten tilbagebetalt, jfr. kildeskattelovens § 67, stk. 3. For  \r\n\r\n personers vedkommende drejer det sig om de i kildeskattelovens § 3, stk. 1,  \r\n\r\n nr. 1 og 2, nævnte kongelige personer og deres ægtefæller. Udbetalingen sker  \r\n\r\n fra kildeskattedirektoratet efter indsendelse hertil af udbytteattesten efter  \r\n\r\n § 67, st. 5. Tilsvarende gælder med hensyn til dødsboerne efter de nævnte  \r\n\r\n kongelige personer og deres ægtefæller, jfr. lovens § 3, stk. 1, nr. 3. </P>  \r\n\r\n<P CLASS=PUNKT> <B>8.</B> For sådanne dødsboer iøvrigt, som ikke er  \r\n\r\n skattepligtige, gælder, at tilbagebetaling efter § 67, stk. 3, først kan  \r\n\r\n finde sted, når det i forbindelse med den endelige boopgørelse er  \r\n\r\n konstateret, at boet ikke vil blive skattepligtigt, jfr. kildeskattelovens §  \r\n\r\n 16. Udbytteattesten med behørig udfyldelse af den på attesten anførte  \r\n\r\n udbetalingsbegæring indsendes i disse tilfælde gennem vedkommende skatteråd,  \r\n\r\n i København skattedirektoratet, som giver påtegning om fritagelsen for  \r\n\r\n skattepligt, hvorefter udbetaling sker fra kildeskattedirektoratet. For de i  \r\n\r\n § 4, stk. 4, i ikrafttrædelsesloven til kildeskatteloven omhandlede dødsboer  \r\n\r\n gælder ligeledes, at eventuel udbytteskat først kan udbetales efter § 67,  \r\n\r\n stk. 3, når det i forbindelse med den endelige boopgørelse er konstateret, at  \r\n\r\n boet ikke er skattepligtigt. Udbytteattesten med behørig udfyldelse af  \r\n\r\n udbetalingsbegæringen samt dokumentation for boets afslutning indsendes i  \r\n\r\n disse tilfælde direkte til kildeskattedirektoratet, hvorfra udbetaling af  \r\n\r\n udbytteskat herefter finder sted. </P>  \r\n\r\n<P CLASS=PUNKT> <B>9.</B> For selskabers vedkommende gælder adgangen til  \r\n\r\n tilbagebetaling efter § 67, stk. 3, for de selskaber og foreninger m.v., der  \r\n\r\n er undtaget fra skattepligt efter selskabsskattelovens § 3, stk. 1, nr. 1-5,  \r\n\r\n 7-8, 10, 11 og 13, samt for de i selskabsskattelovens § 3, stk. 1, nr. 6, 9  \r\n\r\n og 12, nævnte foreninger m.v. for så vidt disse ikke har skattepligtige  \r\n\r\n indtægter. Endvidere gælder adgangen til tilbagebetaling for de i  \r\n\r\n selskabsskattelovens § 1, stk. 1, nr. 5 og 6, nævnte foreninger m.v., når de  \r\n\r\n ikke efter de nævnte bestemmelser er skattepligtige. For så vidt angår de  \r\n\r\n under § 1, stk. 1, nr. 6, nævnte &quot;andre foreninger&quot; m.v. kan  \r\n\r\n udbytteskatten således forlanges tilbagebetalt, når foreningen m.v. ikke har  \r\n\r\n indtægt ved erhvervsmæssig virksomhed. Det samme gælder for foreninger og  \r\n\r\n selskaber, som af skattedepartementet er fritaget for at medtages ved  \r\n\r\n ansættelsen. Undtaget fra adgangen til tilbagebetaling er dog de kontoførende  \r\n\r\n investeringsforeninger, som er omfattet af lov nr. 166 af 16. maj 1962, jfr.  \r\n\r\n kildeskattelovens § 67, stk. 4. Hvor udbytteskatten kan forlanges  \r\n\r\n tilbagebetalt, indsendes udbytteattesten med behørig udfyldelse af  \r\n\r\n udbetalingsbegæringen på attestens bagside til vedkommende skatteråd, i  \r\n\r\n København til skattedirektoratet, der på grundlag af mandtallet over  \r\n\r\n skattepligtige selskaber og foreninger m.v. undersøger, om de nævnte  \r\n\r\n betingelser for tilbagebetaling er til stede, og i bekræftende fald  \r\n\r\n videresender materialet med påtegning herom til kildeskattedirektoratet, der  \r\n\r\n derefter foretager udbetalingen. Kildeskattedirektoratet kan tillade, at  \r\n\r\n fremtidige begæringer om tilbagebetaling fremsendes direkte til  \r\n\r\n kildeskattedirektoratet uden skatterådets attestation vedrørende  \r\n\r\n skattepligtsforholdet, når det må antages, at der indtil videre ikke bliver  \r\n\r\n tale om skattepligt. Ansøgning herom indsendes til kildeskattedirektoratet.  \r\n\r\n</P>  \r\n\r\n<P CLASS=PUNKT> <B>10.</B> Til kapitalpensionskonti, hvis midler er anbragt i  \r\n\r\n aktier, certifikater i investeringsforeninger eller på konto i kontoførende  \r\n\r\n investeringsforeninger, og som opfylder betingelserne efter  \r\n\r\n renteforsikringsloven for, at arbejdsgiveren ved opgørelsen af den  \r\n\r\n skattepligtige indkomst kan fradrage bidragene til pensionsordningen,  \r\n\r\n tilbagebetales udbytteskatten efter begæring indgivet af vedkommende  \r\n\r\n forvaltningsinstitut. Udbytteattesten med behørig udfyldt udbetalingsbegæring  \r\n\r\n og påført instituttets erklæring om, at de nævnte betingelser er opfyldt,  \r\n\r\n indsendes til kildeskattedirektoratet. </P>  \r\n\r\n<P CLASS=PUNKT> <B>11.</B> Til båndlagte kapitaler, der har midler anbragt i  \r\n\r\n aktier m.v., kan udbytteskat tilbagebetales, såfremt det er bestemt, at  \r\n\r\n kapitalens afkast skal oplægges indtil et fastsat tidspunkt, og afkastet  \r\n\r\n endvidere ikke er indkomstskattepligtigt for nogen. Udbytteattest med behørig  \r\n\r\n udfyldt udbetalingsbegæring indsendes af forvaltningsinstituttet til  \r\n\r\n kildeskattedirektoratet med dokumentation for forholdet. Udbytteskat kan som  \r\n\r\n hovedregel ikke tilbagebetales til rentenydelseskapitaler. Ved udbetaling af  \r\n\r\n rentenydelserne underretter forvaltningsinstituttet rentenyderen om  \r\n\r\n bruttobeløbet (udbyttet uden fradrag af udbytteskat) for eventuelt  \r\n\r\n aktieudbytte, der indgår i udbetalingen. Er der flere rentenydere, fordeles  \r\n\r\n aktieudbyttet (brutto) forholdsmæssigt på rentenydelserne, uanset om disse  \r\n\r\n udgør bestemte beløb. Det er forholdene for den enkelte rentenyder, der er  \r\n\r\n afgørende for, om udbytteskatten vedrørende det forholdsmæssigt fordelte  \r\n\r\n aktieudbytte kan modregnes i en endelig skat hos rentenyderen, kan  \r\n\r\n tilbagebetales kontant til rentenyderen eller eventuelt er en endelig skat.  \r\n\r\n</P>  \r\n\r\n<P CLASS=PUNKT> <B>12.</B> Udbytteskat kan ikke tilbagebetales til  \r\n\r\n interessentskaber, kommanditselskaber, kommanditaktieselskaber og  \r\n\r\n partrederier som sådanne. Det er forholdene for den enkelte interessent m.v.,  \r\n\r\n der er afgørende for, i hvilket omfang der for denne kan ske modregning  \r\n\r\n og/eller tilbagebetaling af udbytteskatten. Hvor der kan ske modregning  \r\n\r\n og/eller tilbagebetaling af udbytteskatten, må vedkommende interessent m.v.  \r\n\r\n foruden fotokopi af den til interessentskabet m.v. udstedte udbytteattest  \r\n\r\n indsende dokumentation for, i hvilket omfang han er lodtagen i overskuddet af  \r\n\r\n det pågældende interessentskab m.v. </P>  \r\n\r\n<P>Andre bestemmelser. </P>  \r\n\r\n<P CLASS=PUNKT> <B>13.</B> Inddrivelse af restancer af udbytteskat foretages  \r\n\r\n af amtstuerne og i København af Direktoratet for Københavns skattevæsen. Der  \r\n\r\n vil senere fremkomme nærmere retningslinier om fremgangsmåden. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 8. maj 1970.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Hans P. Gøtrik. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/09/1970"
        },
        {
            "displayName": "Accession",
            "displayValue": "C19700011009"
        },
        {
            "displayName": "Entydig dokumentidentifikation",
            "displayValue": "CM020972"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "110"
        },
        {
            "displayName": "År for udstedelse",
            "displayValue": "1970"
        },
        {
            "displayName": "Dato for underskrift",
            "displayValue": "08/05/1970"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Finansmin. Skd. II. j. nr. 466-1970"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}