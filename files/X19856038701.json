{
    "id": 35175,
    "title": "Boligstøtte - Halvdelsreglen ",
    "documentTypeId": "230",
    "isSagsforlobPeriodValid": false,
    "shortName": "AFG nr 60387 af 21/02/1985",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>N.N. (enlig person med 1 barn) klagede over, at kommunen ikke ville  \r\n\r\n yde hende boligstøtte. Hun havde lejet sin tidligere samlevers hus; til  \r\n\r\n ejendommen hørte også en stald og lade, hvor han drev selvstændig virksomhed.  \r\n\r\n Kommunen lagde ved sin afgørelse vægt på den nære forbindelse mellem N.N. og  \r\n\r\n udlejeren, og at udlejeren fortsat drev erhverv fra ejendommen og derfor  \r\n\r\n skønnedes interesseret i, at N.N. </I> </P>  \r\n\r\n<P> <I>opnåede maksimal boligstøtte. </I> </P>  \r\n\r\n<P> <I>Da lejen oversteg halvdelen af N.N.'s husstandsindkomst, og da lejen  \r\n\r\n lå i overkanten af det lejedes værdi, besluttede nævnet at pålægge kommunen  \r\n\r\n at udbetale boligstøtte med et nedsat beløb, beregnet på grundlag af en  \r\n\r\n husleje, svarende til en rimelig boligudgift på egnen for en enlig med 1 barn  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Boligstøtte - Halvdelsreglen </H1>  \r\n\r\n<P></P>  \r\n\r\n<BR>  \r\n\r\n D.d. har man tilskrevet N.N.  \r\n\r\n<P>&#187;Ved telefonisk henvendelse den 12. november 1984 har De klaget over,  \r\n\r\n at det sociale udvalg i Ravnsborg kommune har afslået at bevilge Dem  \r\n\r\n boligydelse. </P>  \r\n\r\n<P>Sagen har været forelagt det sociale udvalg, der har fremsendt sagsakter  \r\n\r\n og afgivet en udtalelse. </P>  \r\n\r\n<P>Det fremgår af sagen, at De er enlig med et barn i hjemmet på 2 år. I  \r\n\r\n forbindelse med en samlivsophævelse i efteråret 1984 blev det aftalt med  \r\n\r\n Deres tidligere samlever, at De med Deres fællesbarn lejede hans hus, mens  \r\n\r\n han selv flyttede til en anden bolig. Hele huset blev udlejet bortset fra en  \r\n\r\n stald og en lade, hvor han driver selvstændig virksomhed. Huset opvarmes ved  \r\n\r\n et centralfyr, der er fælles for virksomheden og huset. </P>  \r\n\r\n<P>Deres økonomiske forhold har De oplyst som følger: </P>  \r\n\r\n<P>Indtægter: </P>  \r\n\r\n<PRE>  \r\n\r\n Højeste førtidspension                 kr. 5.766,- pr. md.  \r\n\r\n Hjælp efter bistandslovens § 46,  \r\n\r\n stk. 1 (diættilskud)                    -  2.500,- -    -  \r\n\r\n Forhøjet og ekstra børnetilskud         -    755,- -    -  \r\n\r\n                                        ------------------  \r\n\r\n I alt pr. måned                        kr. 9.021,- pr. md.  \r\n\r\n</PRE>  \r\n\r\n<P>Deres faste udgifter incl. udgifter til kost udgør kr. 7.837,- pr. måned.  \r\n\r\n</P>  \r\n\r\n<P>Det sociale udvalg afslog at bevilge Dem boligydelse i henhold til  \r\n\r\n boligstøttelovens § 12, også efter at huslejen ifølge lejekontrakten er  \r\n\r\n ændret fra kr. 45.307,- til kr. 37.769,- årligt. </P>  \r\n\r\n<P>Udvalget har herved lagt vægt på den nære forbindelse mellem Dem og  \r\n\r\n udlejeren, og at udlejeren fortsat driver erhvervsvirksomhed fra ejendommen  \r\n\r\n og derfor skønnes interesseret i, at De opnår maksimal boligydelse. </P>  \r\n\r\n<P>Endvidere finder udvalget, at lejen må skønnes helt urimelig i forhold til  \r\n\r\n sædvanlig leje for boliger af tilsvarende standard i området. </P>  \r\n\r\n<P>Endelig er udvalget af den opfattelse, at De ville have bedre muligheder  \r\n\r\n for at klare Dem alene med et barn ved at søge bolig i f.eks.  \r\n\r\n Andelsboligforeningen Lolland, der for tiden (16. januar 1985) har en ledig  \r\n\r\n bolig i kommunen. </P>  \r\n\r\n<P>Udvalget har i forbindelse hermed beregnet Deres husstandsindkomst efter  \r\n\r\n boligstøttelovens regler til kr. 57.456,- årligt pr. 1. januar 1985. </P>  \r\n\r\n<P>Den årlige regulerede husleje efter boligstøttelovens regler er beregnet  \r\n\r\n til kr. 37.769,- + 10% vedligeholdelse kr. 3.776,-, ialt kr. 41.545,- på  \r\n\r\n grundlag af den seneste lejekontrakt. </P>  \r\n\r\n<P>Ifølge denne udgør boligudgifterne følgende: </P>  \r\n\r\n<PRE>  \r\n\r\n Husleje                                      kr. 3.147,-  \r\n\r\n A conto varme                                -     150,-  \r\n\r\n                                              -----------  \r\n\r\n I alt pr. måned                              kr. 3.297,-  \r\n\r\n</PRE>  \r\n\r\n<P>Deres læge har i skrivelse af 2. november 1984 til kommunen anbefalet  \r\n\r\n mulige støtteforanstaltninger for at De kan blive i boligen under hensyn til  \r\n\r\n Deres og Deres barns lidelser. </P>  \r\n\r\n<P>De har oplyst, at De ønsker at leje huset, fordi De der kan dyrke  \r\n\r\n grønsager i haven, hvilket er af væsentlig betydning for Deres lidelse, jfr.  \r\n\r\n ovennævnte skrivelse af 2. november 1984 fra Deres læge. </P>  \r\n\r\n<P>Endvidere kan Deres barn derved få et naturligt samkvem med sin fader.  \r\n\r\n Ellers har De og udlejeren intet med hinanden at gøre. </P>  \r\n\r\n<P>Videre har De oplyst, at huset, der er et ældre hus på 75 m2 , blev  \r\n\r\n ombygget og gennemisoleret i vægge, gulve og lofter for ca. 2 1/2 år siden.  \r\n\r\n Der er WC med bruser, og forsatsvinduer overalt. Udlejeren har ingen  \r\n\r\n interesse i, om De får boligydelse, da han i alle tilfælde får sin husleje.  \r\n\r\n Den første lejekontrakt skyldtes en misforståelse, idet der var foretaget en  \r\n\r\n forkert udregning af udlejeren. </P>  \r\n\r\n<P>Endelig har De fået oplyst i Andelsboligforeningen Lolland, at i en  \r\n\r\n lejlighed på 76 m2, beliggende lige overfor Deres lejede hus, udgør huslejen  \r\n\r\n kr. 2.330,- pr. måned + elvarme efter regning. Til lejligheden er der ingen  \r\n\r\n have, men en græsplæne, der ikke må beplantes. </P>  \r\n\r\n<P>Kommunen har oplyst, at kommunens tekniske forvaltning har vurderet huset,  \r\n\r\n efter det er bygget om og isoleret som beskrevet af Dem, og at udvalgets  \r\n\r\n afgørelse er truffet på baggrund af denne vurdering. </P>  \r\n\r\n<P>Reglerne om afslag på boligydelse eller nedsættelse af boligydelse efter  \r\n\r\n boligstøttelovens § 12, jfr. pkt. 6.12 i boligstyrelsens cirkulære af 30.  \r\n\r\n august 1982 om individuel boligstøtte, fremgår af vedlagte kopi af  \r\n\r\n bestemmelserne. </P>  \r\n\r\n<P>Amtsankenævnet har herefter behandlet sagen i sit møde den 21. februar  \r\n\r\n 1985. </P>  \r\n\r\n<P>Da huslejen overstiger halvdelen af Deres husstandsindkomst, og da  \r\n\r\n huslejen efter oplysninger fra kommunens tekniske forvaltning ligger i  \r\n\r\n overkanten af det lejedes værdi, besluttede nævnet at pålægge det sociale  \r\n\r\n udvalg at udbetale Dem boligydelse med et nedsat beløb, beregnet på grundlag  \r\n\r\n af en husleje, svarende til en rimelig boligudgift på egnen for en enlig med  \r\n\r\n et barn. </P>  \r\n\r\n<P>Nævnet har herved ikke fundet det rimeligt at afskære Dem fuldstændigt fra  \r\n\r\n boligydelse, da De med nedsat boligydelse skønnes at kunne forblive i  \r\n\r\n boligen. </P>  \r\n\r\n<P>Amtsankenævnets afgørelse er endelig og kan ikke indbringes for anden  \r\n\r\n administrativ myndighed. Boligstyrelsen kan dog optage en sag til behandling,  \r\n\r\n når det skønnes, at sagen er af principiel betydning. </P>  \r\n\r\n<P>Klage til boligstyrelsen, Stormgade 10, 1470 København K, skal ske inden 4  \r\n\r\n uger fra modtagelsen af denne skrivelse.&#171; </P>  \r\n\r\n<P>Hvilket herved meddeles. </P>  \r\n\r\n<P>2 bilag vedlægges. </P>  \r\n\r\n<P>Med venlig hilsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19856038701"
        },
        {
            "displayName": "Entydig dokumentidentifikation",
            "displayValue": "CA003110"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "60387"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "21/02/1985"
        },
        {
            "displayName": "Administrerende myndighed",
            "displayValue": "Amtsankenævnet i Storstrøms Amt"
        },
        {
            "displayName": "Ressortministeriets journalnummer",
            "displayValue": "0758"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}