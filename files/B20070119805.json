{
    "id": 20919,
    "title": "Bekendtgørelse om tilskud til pasning af børn med handicap eller langvarig sygdom",
    "documentTypeId": "60",
    "isSagsforlobPeriodValid": true,
    "shortName": "BEK nr 1198 af 15/10/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Merudgiftsydelse</p><p class=\"Indholdsfortegnelse\"><a href=\"#Kap2\">Kapitel 2</a>   Tabt arbejdsfortjeneste</p><p class=\"Indholdsfortegnelse\"><a href=\"#Kap3\">Kapitel 3</a>   Særlig supplerende ydelse ved ledighed</p><p class=\"Indholdsfortegnelse\"><a href=\"#Kap4\">Kapitel 4</a>   Særlig Pensionsopsparing ved udbetaling af den særlige supplerende ydelse</p><p class=\"Indholdsfortegnelse\"><a href=\"#Kap5\">Kapitel 5</a>   Det samlede ATP-bidrag</p><div class=\"bjelke\">Den fulde tekst</div><p class=\"Titel2\">Bekendtgørelse om tilskud til pasning af børn med handicap eller langvarig sygdom</p><p class=\"Indledning2\">I medfør af § 32, stk. 3, § 36, stk. 2, § 41, stk. 5, § 42, stk. 2, og § 43, stk. 5 og 6, i lov om social service, jf. lovbekendtgørelse nr. 1117 af 26. september 2007, og efter indstilling fra Arbejdsmarkedets Tillægspension, fastsættes:</p><p class=\"Kapitel\"><a name=\"Kap1\">Kapitel 1</a></p><p class=\"KapitelOverskrift2\">Merudgiftsydelse</p><p class=\"Paragraf\"><span class=\"ParagrafNr\">§ 1. </span> Kommunalbestyrelsen skal yde dækning af de nødvendige merudgifter til forsørgelse i hjemmet af børn og unge under 18 år med betydelig og varigt nedsat fysisk eller psykisk funktionsevne eller indgribende kroniske eller langvarige lidelser.</p><p class=\"Stk2\"><span class=\"StkNr\">Stk. 2.</span> Med indgribende lidelse forstås, at lidelsen skal være af en sådan karakter, at den har alvorlige følger i den daglige tilværelse.</p><p class=\"Stk2\"><span class=\"StkNr\">Stk. 3.</span> Med kronisk lidelse forstås sygdomstilfælde o.l., som fra det tidspunkt, hvor de opstår, normalt vil vare i flere år.</p><p class=\"Stk2\"><span class=\"StkNr\">Stk. 4.</span> Med langvarig lidelse forstås, at lidelsen normalt skønnes at vare et år eller mere.</p><p class=\"Paragraf\"><span class=\"ParagrafNr\">§ 2. </span> Barnet eller den unge skal bo hos forældrene eller andre pårørende. Børn eller unge, der af kommunen er anbragt uden for hjemmet, anses ikke for hjemmeboende.</p><p class=\"Paragraf\"><span class=\"ParagrafNr\">§ 3. </span> Kommunalbestyrelsen skal alene yde hjælp til dækning af nødvendige merudgifter, som er en konsekvens af den nedsatte funktionsevne.</p><p class=\"Stk2\"><span class=\"StkNr\">Stk. 2.</span> Beløbet til dækning af merudgifter er uafhængigt af forsørgerens indtægt og skattefrit.</p><p class=\"Paragraf\"><span class=\"ParagrafNr\">§ 4. </span> Merudgifterne kan fastsættes på grundlag af sandsynliggjorte eller dokumenterede udgifter.</p><p class=\"Paragraf\"><span class=\"ParagrafNr\">§ 5. </span> Der kan ikke ydes dækning af merudgifter, hvis det samlede beløb er mindre end 12 gange 1/8 af standardbeløbet inden for et år.</p><p class=\"Stk2\"><span class=\"StkNr\">Stk. 2.</span> Udgifterne til særlige diætpræparater til børn med de livsvarige sygdomme phenylketonuri (Føllings sygdom) og Alcaptonori afholdes af staten (Kennedy Instituttet – Statens Øjenklinik) og gives uafhængig af det fastsatte minimumsbeløb i lovens § 41, stk. 3.</p><p class=\"Stk2\"><span class=\"StkNr\">Stk. 3.</span> Hvis der opstår behov for dækning af en enkeltstående merudgift, kan dette ske ved en enkeltstående udbetaling uden regulering af det månedlige beløb. Dette forudsætter, at familien allerede er berettiget til en merudgiftsydelse efter § 41 i lov om social service.</p><p class=\"Kapitel\"><a name=\"Kap2\">Kapitel 2</a></p><p class=\"KapitelOverskrift2\">Tabt arbejdsfortjeneste</p><p class=\"Paragraf\"><span class=\"ParagrafNr\">§ 6. </span> Kommunalbestyrelsen skal yde hjælp til dækning af tabt arbejdsfortjeneste til personer, der i hjemmet forsørger et barn under 18 år med betydelig og varigt nedsat fysisk eller psykisk funktionsevne eller indgribende kronisk eller langvarig lidelse. Hjælp til dækning af tabt arbejdsfortjeneste er en bruttoydelse, hvoraf der betales A-skat, arbejdsmarkedsbidrag, den særlige pensionsopsparing (SP-bidrag) og ATP-bidrag.</p><p class=\"Paragraf\"><span class=\"ParagrafNr\">§ 7. </span> Til personer, der opfylder betingelserne for at få hjælp til dækning af tabt arbejdsfortjeneste, er udgangspunktet for beregningen:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> den seneste lønindtægt, som vedkommende har haft inden modtagelse af tabt arbejdsfortjeneste,</p><p class=\"Liste1\"><span class=\"Liste1Nr\">2)</span> den indtægt, som forsørgeren efter sine forhold i øvrigt ville have kunnet opnå i de tilfælde, hvor vedkommende endnu ikke har opnået tilknytning til arbejdsmarkedet,</p><p class=\"Liste1\"><span class=\"Liste1Nr\">3)</span> dokumenterede indtægtstab på baggrund af regnskab m.v. for en selvstændig erhvervsdrivende eller</p><p class=\"Liste1\"><span class=\"Liste1Nr\">4)</span> et beregnet beløb på grundlag af den pågældendes hidtidige disponible indkomst i de særlige tilfælde, hvor det ikke er muligt at tilvejebringe et realistisk beregningsgrundlag for en selvstændig erhvervsdrivende, eller eventuelt udgift til en vikar.</p></div></p><p class=\"Stk2\"><span class=\"StkNr\">Stk. 2.</span> Tillæg, som er et integreret led i lønnen, indgår i beregningsgrundlaget, hvis pågældende normalt modtager tillæggene.</p><p class=\"Paragraf\"><span class=\"ParagrafNr\">§ 8. </span> Kommunen skal indregne bidrag til pensionsordning i hjælp til dækning af tabt arbejdsfortjeneste. Bidrag til pensionsordning beregnes alene for personer, der umiddelbart før overgangen til hjælp til dækning af tabt arbejdsfortjeneste havde en arbejdsgiverfinansieret pensionsordning. Der kan ikke ydes kompensation for andre ydelser, der kommer til udbetaling i fremtiden, herunder lønstigninger, også som følge af skift til andet arbejde.</p><p class=\"Stk2\"><span class=\"StkNr\">Stk. 2.</span> Bidrag til pensionsordning udgør 10 pct. af bruttoydelsen, dog højest et beløb svarende til det hidtidige arbejdsgiverbidrag. For personer ansat i staten med tjenestemandspensionsordning anses et pensionsdækningsbidrag på 15 pct. som arbejdsgiverbidraget i relation til servicelovens § 42. Et sådant pensionsdækningsbidrag udgør således en overgrænse for det kommunale pensionsdækningsbidrag, jf. servicelovens § 42, stk. 1, 5. pkt.</p><p class=\"Stk2\"><span class=\"StkNr\">Stk. 3.</span> Kommunen skal så vidt muligt indsætte bidraget til pensionsordning på kontoen i modtagerens pensionskasse, eller kommunen kan efter aftale med den pågældende oprette en pensionsopsparing for den pågældende, fx i Kommunernes Pensionsforsikring. Udbetalingstidspunktet afhænger af de enkelte pensionskassers bestemmelser. Er en statslig eller kommunal ansættelsesmyndighed, hvor ydelsesmodtageren er ansat, indstillet på at indbetale et samlet pensionsdækningsbidrag til den ansattes pensionsordning, indbetaler kommunen et bidrag til pensionsordningen til ansættelsesmyndigheden.</p><p class=\"Paragraf\"><span class=\"ParagrafNr\">§ 9. </span> Ved beregning af hjælp til dækning af tabt arbejdsfortjeneste skal der tages hensyn til de besparelser, som arbejdsophøret medfører, dog ikke besparelser vedrørende fagforeningskontingent og bidrag til arbejdsløshedsforsikring.</p><p class=\"Stk2\"><span class=\"StkNr\">Stk. 2.</span> Fradrag sker i den nettoydelse, som fremkommer efter, at der er foretaget beregning af skat, arbejdsmarkedsbidrag, SP-bidrag samt ATP-bidrag.</p><p class=\"Paragraf\"><span class=\"ParagrafNr\">§ 10. </span> Der kan ikke ske udbetaling af hjælp til dækning af tabt arbejdsfortjeneste under ferie i det omfang, modtageren samtidig får feriegodtgørelse eller ferietillæg for optjent ferie, og der herved opstår dobbeltforsørgelse.</p><p class=\"ParagrafGruppeOverskrift\">Regulering</p><p class=\"Paragraf\"><span class=\"ParagrafNr\">§ 11. </span> Bruttoydelsen reguleres én gang årligt pr. 1. januar med satsreguleringsprocenten, jf. lov om en satsreguleringsprocent.</p><p class=\"ParagrafGruppeOverskrift\">Tillæg til ferieformål</p><p class=\"Paragraf\"><span class=\"ParagrafNr\">§ 12. </span> Til personer, der modtager hjælp til dækning af tabt arbejdsfortjeneste, skal kommunen ved årsskiftet beregne et tillæg til ferieformål på 1 pct. af bruttoydelsen i det foregående kalenderår. Beløbet udbetales pr. 1. maj.</p><p class=\"Paragraf\"><span class=\"ParagrafNr\">§ 13. </span> Til personer, der ophører med at modtage hjælp til dækning af tabt arbejdsfortjeneste, skal kommunen udbetale et tillæg på 12,5 pct. af bruttoydelsen i det foregående kalenderår. Tillæg beregnet efter § 12 indgår ikke i beregningsgrundlaget.</p><p class=\"Stk2\"><span class=\"StkNr\">Stk. 2.</span> Kommunen skal endvidere beregne et tillæg på 12,5 pct. af bruttoydelsen i det kalenderår, hvor ophøret finder sted. Beløbet udbetales til personen ved ferieårets start.</p><p class=\"ParagrafGruppeOverskrift\">Afviklingsperiode</p><p class=\"Paragraf\"><span class=\"ParagrafNr\">§ 14. </span> Kommunen skal udbetale hjælp til dækning af tabt arbejdsfortjeneste i 3 måneder efter udgangen af den måned, hvor betingelserne for at modtage hjælpen er bortfaldet.</p><p class=\"Stk2\"><span class=\"StkNr\">Stk. 2.</span> Reglen i stk. 1 gælder ikke, når modtageren har truffet aftale med kommunen om, at hjælpen ydes i en på forhånd fastsat periode, eller når afviklingsperioden efter modtagerens ønske fastsættes til en kortere periode.</p><p class=\"Stk2\"><span class=\"StkNr\">Stk. 3.</span> Opnår modtageren i afviklingsperioden en arbejdsindtægt, ophører udbetalingen af hjælp i det omfang, indtægten modsvarer den ydede hjælp.</p><p class=\"Kapitel\"><a name=\"Kap3\">Kapitel 3</a></p><p class=\"KapitelOverskrift2\">Særlig supplerende ydelse ved ledighed</p><p class=\"Paragraf\"><span class=\"ParagrafNr\">§ 15. </span> I tilfælde af ledighed skal kommunen udbetale en særlig supplerende ydelse til personer, der modtager hjælp til dækning af tabt arbejdsfortjeneste, i op til 3 måneder efter udgangen af den måned, hvor ledigheden indtræffer. Betingelsen for udbetaling af ydelsen er, at personen:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> er arbejdsløshedsforsikret,</p><p class=\"Liste1\"><span class=\"Liste1Nr\">2)</span> ikke er berettiget til at modtage dagpenge efter lov om arbejdsløshedsforsikring m.v.,</p><p class=\"Liste1\"><span class=\"Liste1Nr\">3)</span> ikke er selvforskyldt ledig,</p><p class=\"Liste1\"><span class=\"Liste1Nr\">4)</span> ikke har et rimeligt tilbud om ansættelse i et deltidsarbejde og</p><p class=\"Liste1\"><span class=\"Liste1Nr\">5)</span> ikke modtager andre ydelser til forsørgelse efter anden lovgivning.</p></div></p><p class=\"Stk2\"><span class=\"StkNr\">Stk. 2.</span> Kommunen skal udbetale den særlig supplerende ydelse uden hensyn til modtagerens og ægtefællens indtægts- og formueforhold.</p><p class=\"Stk2\"><span class=\"StkNr\">Stk. 3.</span> Ydelsen udgør et beløb svarende til højeste dagpengebeløb, jf. § 9, stk. 2, i lov om dagpenge ved sygdom eller fødsel. Ydelsen kan dog højest udbetales med et beløb, som den ansatte eventuelt modtager fra arbejdsgiveren eller fra Lønmodtagernes Garantifond i forbindelse med ophør af ansættelsen.</p><p class=\"Kapitel\"><a name=\"Kap4\">Kapitel 4</a></p><p class=\"KapitelOverskrift2\">Særlig Pensionsopsparing ved udbetaling af den særlige supplerende ydelse</p><p class=\"ParagrafGruppeOverskrift\">Personkreds</p><p class=\"Paragraf\"><span class=\"ParagrafNr\">§ 16. </span> Kommunen skal efter § 17 f, stk. 3, i lov om Arbejdsmarkedets Tillægspension indbetale bidrag til Særlig Pensionsopsparing af den særlige supplerende ydelse.</p><p class=\"Stk2\"><span class=\"StkNr\">Stk. 2.</span> Særlig Pensionsopsparing indbetales af ydelser, der er udbetalt inden udgangen af det år, hvor lønmodtageren fylder 64 år.</p><p class=\"Stk2\"><span class=\"StkNr\">Stk. 3.</span> Indbetaling af bidrag til Særlig Pensionsopsparing er suspenderet for 2004, 2005, 2006 og 2007.</p><p class=\"ParagrafGruppeOverskrift\">Beregning og indeholdelse</p><p class=\"Paragraf\"><span class=\"ParagrafNr\">§ 17. </span> For personer omfattet af § 16 skal kommunen indbetale 1 pct. af ydelsen til Særlig Pensionsopsparing. Beregningen foretages efter fradrag af ydelsesmodtagerens andel af ATP-bidraget. Opsparingsbeløb pr. udbetalingsperiode afrundes til nærmeste hele kronebeløb.</p><p class=\"Stk2\"><span class=\"StkNr\">Stk. 2.</span> Kommunen skal tilbageholde opsparingsbeløbet ved udbetalingen af ydelsen.</p><p class=\"ParagrafGruppeOverskrift\">Indbetaling</p><p class=\"Paragraf\"><span class=\"ParagrafNr\">§ 18. </span> Kommunen skal opgøre det samlede opsparingsbeløb kvartalsvis. Indbetaling sker på det indbetalingskort, som Arbejdsmarkedets Tillægspension udsender ved hvert kvartals udløb til en særlig konto for Særlig Pensionsopsparing. Hvis kommunens udbetaling af den særlige supplerende ydelse og dermed også indbetaling af Særlig Pensionsopsparing sker over et andet SE-nummer end det, som kommunen anvender til betaling af Særlig Pensionsopsparing, når der udbetales kontanthjælp efter lov om aktiv socialpolitik, skal kommunen give ATP meddelelse om, hvilket SE-nummer der anvendes.</p><p class=\"Stk2\"><span class=\"StkNr\">Stk. 2.</span> Det samlede opsparingsbeløb forfalder til betaling den 1. i måneden efter hvert kvartals udløb. Kommunen skal indbetale det samlede opsparingsbeløb til Arbejdsmarkedets tillægspension senest den 14. i måneden efter kvartalets udløb. For opsparingsbeløb, der skal indbetales i januar måned, er den sidste rettidige indbetalingsdag dog den 20. januar samme år.</p><p class=\"Stk2\"><span class=\"StkNr\">Stk. 3.</span> Arbejdsmarkedets Tillægspension kan give henstand med indbetaling og eftergive bidrag og renter, jf. § 17, stk. 2, i ATP-loven.</p><p class=\"Stk2\"><span class=\"StkNr\">Stk. 4.</span> Sker indbetaling af opsparingsbeløbet ikke rettidigt, skal kommunen betale renter af beløbet med 1,5 pct. for hver påbegyndt måned fra kvartalets udløb, jf. § 17, stk. 3, i ATP-loven.</p><p class=\"Stk2\"><span class=\"StkNr\">Stk. 5.</span> Arbejdsmarkedets Tillægspension har udpantningsret for renter og bidrag, jf. § 17, stk. 4, i ATP-loven.</p><p class=\"Stk2\"><span class=\"StkNr\">Stk. 6.</span> Krav, der tilkommer Arbejdsmarkedets Tillægspension i medfør af § 43, stk. 6, i lov om social service, forældes efter reglerne i lov nr. 274 af 22. december 1908 om forældelse af visse fordringer, jf. § 17, stk. 5, i ATP-loven.</p><p class=\"ParagrafGruppeOverskrift\">Indberetning</p><p class=\"Paragraf\"><span class=\"ParagrafNr\">§ 19. </span> Kommunen skal senest den 1. juni indberette det samlede opsparingsbeløb for det foregående år for den enkelte ydelsesmodtager. Indberetningen sker særskilt til indkomstregistret efter § 3, stk. 1, nr. 10, i lov om et indkomstregister.</p><p class=\"ParagrafGruppeOverskrift\">Tilbagebetaling og regulering</p><p class=\"Paragraf\"><span class=\"ParagrafNr\">§ 20. </span> Hvis en ydelsesmodtager skal tilbagebetale den særlige supplerende ydelse, skal det indbetalte opsparingsbeløb af ydelsen overføres fra Arbejdsmarkedets Tillægspension til kommunen. Beløb under 50 kr. tilbagebetales ikke.</p><p class=\"Stk2\"><span class=\"StkNr\">Stk. 2.</span> Hvis en ydelsesmodtager er fyldt 64½ år, og det efterfølgende konstateres, at der er indbetalt for lidt eller for meget i pensionsopsparing, skal der ske en regulering af de indbetalte beløb.</p><p class=\"Kapitel\"><a name=\"Kap5\">Kapitel 5</a></p><p class=\"KapitelOverskrift2\">Det samlede ATP-bidrag</p><p class=\"Paragraf\"><span class=\"ParagrafNr\">§ 21. </span> Kommunen skal indbetale bidrag til Arbejdsmarkedets Tillægspension for personer i alderen 16-66 år, der modtager hjælp til dækning af tabt arbejdsfortjeneste. Kommunen skal ligeledes indbetale ATP-bidrag for de pågældende personer, når de modtager den særlige supplerende ydelse.</p><p class=\"Stk2\"><span class=\"StkNr\">Stk. 2.</span> Kommunen skal betale det bidrag, der er fastsat efter § 15 i lov om Arbejdsmarkedets Tillægspension. Størrelsen af det ATP-bidrag, kommunen skal betale, afhænger af det antal timer, som den pågældende person modtager hjælp for i den enkelte udbetalingsperiode.</p><p class=\"ParagrafGruppeOverskrift\">ATP-medlemmets del af ATP-bidraget</p><p class=\"Paragraf\"><span class=\"ParagrafNr\">§ 22. </span> Modtageren af en ydelse som nævnt i § 21 betaler 1/3 af det samlede ATP-bidrag efter § 21.</p><p class=\"Stk2\"><span class=\"StkNr\">Stk. 2.</span> Kommunen skal tilbageholde ydelsesmodtagerens andel af ATP-bidraget ved udbetaling af den ydelse, der ligger til grund for beregning af ATP-bidraget.</p><p class=\"ParagrafGruppeOverskrift\">Kommunens del af ATP-bidraget</p><p class=\"Paragraf\"><span class=\"ParagrafNr\">§ 23. </span> Kommunen skal betale 2/3 af det samlede ATP-bidrag efter § 21.</p><p class=\"Stk2\"><span class=\"StkNr\">Stk. 2.</span> Staten skal refundere 50 pct. af kommunens del af ATP-bidraget ved udbetaling af hjælp til dækning af tabt arbejdsfortjeneste. Kommunen skal endeligt afholde kommunens del af ATP-bidraget i forbindelse med udbetaling af hjælpen.</p><p class=\"ParagrafGruppeOverskrift\">Kommunens indbetaling og indberetning af ATP</p><p class=\"Paragraf\"><span class=\"ParagrafNr\">§ 24. </span> Det samlede ATP-bidrag opgøres kvartalsvis af kommunen. Kommunen skal betale ved brug af det indbetalingskort, som Arbejdsmarkedets Tillægspension udsender ved hvert kvartals udløb under det SE-nummer, der anvendes til udbetaling af ydelserne.</p><p class=\"Stk2\"><span class=\"StkNr\">Stk. 2.</span> Bidragene efter § 21 forfalder til betaling den 1. i måneden efter hvert kvartals udløb. Kommunen skal betale det samlede bidrag til Arbejdsmarkedets Tillægspension senest den 14. i måneden efter hvert kvartals udløb. For bidrag, der skal indbetales i januar måned, er sidste rettidige indbetalingsdag dog den 20. januar.</p><p class=\"Stk2\"><span class=\"StkNr\">Stk. 3.</span> Hvis kommunen ikke indbetaler bidraget rettidigt, ifalder den ansvar for betaling af renter for forsinket indbetaling. Renten opkræves af Arbejdsmarkedets Tillægspension og udgør 1½ pct. af det samlede bidrag for hver påbegyndt måned regnet fra kvartalets udløb.</p><p class=\"Paragraf\"><span class=\"ParagrafNr\">§ 25. </span> Kommunen skal en gang månedligt under det SE-nummer, som er nævnt i § 24, stk. 1, indberette det samlede ATP-bidrag, der er indbetalt for hver enkelt ydelsesmodtager, til Arbejdsmarkedets Tillægspension. Indberetningen sker til indkomstregisteret efter § 3, stk. 1, nr. 10, i lov om et indkomstregister.</p><p class=\"ParagrafGruppeOverskrift\">Tilbagebetaling af ATP-bidrag</p><p class=\"Paragraf\"><span class=\"ParagrafNr\">§ 26. </span> Hvis en ydelsesmodtager skal tilbagebetale en ydelse, der er nævnt i denne bekendtgørelse, skal indbetalte ATP-bidrag af denne ydelse overføres fra Arbejdsmarkedets Tillægspension til kommunen.</p><p class=\"ParagrafGruppeOverskrift\">Ikrafttræden, overgangsordning m.v.</p><p class=\"Paragraf\"><span class=\"ParagrafNr\">§ 27. </span> Bekendtgørelsen træder i kraft den 1. november 2007.</p><p class=\"Stk2\"><span class=\"StkNr\">Stk. 2.</span> Foretages der ikke indberetning til indkomstregisteret for 2007 eller for en del heraf, foretages indberetning efter §§ 19 og 25 på SKATs årlige oplysningsseddel for 2007. Dette gælder dog ikke, hvis kommunen senest samtidig med den første indberetning i 2007 til indkomstregistret foretager indberetning til SKAT efter §§ 19 og 25 for perioden fra starten af 2007 og frem til den første indberetning til indkomstregistret.</p><p class=\"Stk2\"><span class=\"StkNr\">Stk. 3.</span> Bekendtgørelse nr. 1441 af 13. december 2006 om tilskud til pasning af børn med handicap eller langvarig sygdom ophæves.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Socialministeriet, den 15. oktober 2007</I></P><P CLASS=SIGN1 ALIGN=\"CENTER\">Karen Jespersen</P><P CLASS=SIGN2 ALIGN=\"RIGHT\">/ Karin Ingemann</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/10/2007"
        },
        {
            "displayName": "Accession",
            "displayValue": "B20070119805"
        },
        {
            "displayName": "Entydig dokumentidentifikation",
            "displayValue": "AO003369"
        },
        {
            "displayName": "Dato for førstegangsindlæggelse",
            "displayValue": "23/10/2007"
        },
        {
            "displayName": "Dato for indlæggelse",
            "displayValue": "23/10/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1198"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "15/10/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Socialministeriet"
        },
        {
            "displayName": "Ressortministeriets journalnummer",
            "displayValue": "Socialmin., j.nr. 2007-4282"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}