{
    "id": 82146,
    "title": "Vejledning om lægers ordination af magistrelle lægemidler ",
    "documentTypeId": "180",
    "isSagsforlobPeriodValid": false,
    "shortName": "VEJ nr 57 af 27/03/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om lægers ordination af magistrelle  \r\n\r\n lægemidler </H1>  \r\n\r\n<P></P>  \r\n\r\n<BR>  \r\n\r\n<P> <B>1.</B>  </P>  \r\n\r\n<P>Det er et grundlæggende princip i lægemiddellovgivningen, at der kun kan  \r\n\r\n markedsføres lægemidler, såfremt sundhedsmyndighederne har foretaget en  \r\n\r\n vurdering af lægemidlernes kvalitet, sikkerhed og effekt og på baggrund heraf  \r\n\r\n har godkendt dem - d.v.s. har udstedt markedsføringstilladelse. </P>  \r\n\r\n<P>Efter lægemiddelloven er der imidlertid åbnet for, at apoteker, uden  \r\n\r\n markedsføringstilladelse, kan fremstille og forhandle såkaldte magistrelle  \r\n\r\n lægemidler - d.v.s. lægemidler, der fremstilles i overensstemmelse med en  \r\n\r\n læges anvisninger til brug for en konkret patient. </P>  \r\n\r\n<P>For magistrelle lægemidler gælder, at sundhedsmyndighederne kun har  \r\n\r\n indseende med deres fremstilling og kvalitet, mens det alene er den  \r\n\r\n ordinerende læge, der må tage ansvaret for disse lægemidlers sikkerhed og  \r\n\r\n virkning. </P>  \r\n\r\n<P>Begrebet den frie ordinationsret findes ikke i lægeloven. Læger kan  \r\n\r\n selvsagt kun ordinere indenfor lovgivningens rammer. Rammer for magistrelle  \r\n\r\n ordinationer er angivet i punkt 2 og 3. </P>  \r\n\r\n<P> <B>2.</B>  </P>  \r\n\r\n<P>Ved lov nr. 439 af 14. juni 1995 blev der - med virkning fra den 1. juli  \r\n\r\n 1995 - i lov om apoteksvirksomhed indsat en ny præciserende § 13, stk. 2,  \r\n\r\n hvorefter apotekere ikke må fremstille og forhandle magistrelle lægemidler,  \r\n\r\n der kan erstattes af lægemidler, for hvilke der er udstedt  \r\n\r\n markedsføringstilladelse. </P>  \r\n\r\n<P>I medfør af en overgangsbestemmelse i denne lov har sundhedsministeren  \r\n\r\n bestemt, at et magistrelt lægemiddel, der er omfattet af forbuddet mod  \r\n\r\n fremstilling og forhandling i lovens § 13, stk. 2, og som er blevet  \r\n\r\n fremstillet og forhandlet inden den 1. juli 1995, fortsat vil kunne  \r\n\r\n fremstilles og forhandles i perioden frem til den 1. juli 1997. Et sådant  \r\n\r\n lægemiddel vil derfor også fortsat kunne ordineres indtil den 1. juli 1997.  \r\n\r\n Ved ordination af de heromhandlede lægemidler må lægen imidlertid være  \r\n\r\n opmærksom på, at en recept på et af disse lægemidler ikke vil kunne  \r\n\r\n ekspederes efter den 1. juli 1997. </P>  \r\n\r\n<P>Sundhedsministeren har i medfør af den nævnte overgangsbestemmelse, efter  \r\n\r\n indstilling fra Sundhedsstyrelsen, besluttet, at de seks lægemidler, som er  \r\n\r\n nævnt i det følgende, vil kunne fremstilles og forhandles i perioden frem til  \r\n\r\n den 1. juli 1997. </P>  \r\n\r\n<P>- &#187;Helsingørtabletter&#171; </P>  \r\n\r\n<P>- &#187;Vesterhavstabletter&#171; </P>  \r\n\r\n<P>- &#187;Parcotabletter&#171; </P>  \r\n\r\n<P>- &#187;Disulfirammikstur&#171; </P>  \r\n\r\n<P>- &#187;Metadon-Paracetamolmikstur&#171; </P>  \r\n\r\n<P>- &#187;Salina-Pectylmikstur&#171;. </P>  \r\n\r\n<P>Sundhedsstyrelsen vil efter behov opdatere præparatfortegnelse i dette  \r\n\r\n afsnit. Der er tale om ikke udtømmende eksempler. </P>  \r\n\r\n<P> <B>3.</B>  </P>  \r\n\r\n<P>Den enkelte receptudstedende læge bør derfor fortsat nøje overveje, om der  \r\n\r\n er et relevant behandlingsmæssigt behov for at ordinere et magistrelt  \r\n\r\n lægemiddel, og om der ikke i stedet bør ordineres et lægemiddel, for hvilket  \r\n\r\n der er udstedt en markedsføringstilladelse til behandling af den pågældende  \r\n\r\n sygdom. </P>  \r\n\r\n<P>Den receptudstedende læge kan ikke lovligt ordinere magistrelle  \r\n\r\n lægemidler, for hvilke der er givet afslag på ansøgning om  \r\n\r\n markedsføringstilladelse. Det samme gælder for såvidt angår lægemidler, hvis  \r\n\r\n markedsføringstilladelse er tilbagekaldt af Sundhedsstyrelsen af grunde, der  \r\n\r\n vedrører kvalitet, sikkerhed eller effekt. </P>  \r\n\r\n<P>En ikke udtømmende fortegnelse over sådanne lægemidler er som følger: </P>  \r\n\r\n<P>- Allypropymal tabletter </P>  \r\n\r\n<P>- Kodazon tabletter </P>  \r\n\r\n<P>- Kodifen tabletter </P>  \r\n\r\n<P>- Mebumal tabletter </P>  \r\n\r\n<P>- Meprobamat tabletter </P>  \r\n\r\n<P>- Pentymal tabletter. </P>  \r\n\r\n<P>Lægemidler, hvis aktive indholdsstoffer er identiske med de aktive  \r\n\r\n indholdsstoffer i lægemidler, for hvilke der er udstedt  \r\n\r\n markedsføringstilladelse, og hvorom det er fastsat, at de kun må anvendes af  \r\n\r\n sygehusafdelinger, o. lign., kan ikke lovligt ordineres magistrelt af læger  \r\n\r\n udenfor sådanne specialer m.v. De berettigede specialer o. lign. fremgår af  \r\n\r\n specialitetstaksten. </P>  \r\n\r\n<P> <B>4.</B>  </P>  \r\n\r\n<P>Den nye § 13, stk. 2 i lov om apoteksvirksomhed udelukker på den ene side  \r\n\r\n ikke sygehusapotekers fremstilling af magistrelle lægemidler, der  \r\n\r\n tilfredsstiller de særlige behov, som sygehusbehandlingen giver anledning  \r\n\r\n til. </P>  \r\n\r\n<P>På den anden side er den omstændighed ikke ensbetydende med, at  \r\n\r\n sygehuslæger har frihed til at ordinere lægemidler, der kan erstattes med  \r\n\r\n tilsvarende farmaceutiske specialiteter (i.e. lægemidler for hvilke der  \r\n\r\n foreligger en markedsføringstilladelse). </P>  \r\n\r\n<P> <B>5.</B>  </P>  \r\n\r\n<P>Medicintilskudsnævnet har indstillet og Sundhedsstyrelsen har overfor  \r\n\r\n Sundhedsministeriet anbefalet, at det generelle tilskud ophæves for såvidt  \r\n\r\n angår magistrelle lægemidler til udvortes brug, der som eneste virksomme stof  \r\n\r\n (fer) indeholder: antrarobin, ditranol, krysarobin, pyrogallol, rescorcinol,  \r\n\r\n salicylsyre, svovl, tjærer og zinkoxid. </P>  \r\n\r\n<P>Sundhedsministeriet har tiltrådt Sundhedsstyrelsens anbefaling, der har  \r\n\r\n fået virkning fra det tidspunkt, hvor en revideret bekendtgørelse om  \r\n\r\n medicintilskud trådte i kraft den 1. januar 1996. </P>  \r\n\r\n<P> <B>6.</B>  </P>  \r\n\r\n<P>Den læge, der ordinerer et magistrelt lægemiddel i strid med denne  \r\n\r\n vejlednings punkt 2 og punkt 3 vil efter omstændighederne kunne straffes for  \r\n\r\n medvirken til overtrædelse af § 13, stk. 2 i lov om apoteksvirksomhed, jf.  \r\n\r\n samme lovs § 72, stk. 1, nr. 1 og straffelovens § 23. </P>  \r\n\r\n<P>Sundhedsstyrelsen den 27. marts 1996 </P>  \r\n\r\n<P>Gunnar Schiøler /Mogens Bjørnbak-Hansen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/04/1996"
        },
        {
            "displayName": "Accession",
            "displayValue": "C19960005760"
        },
        {
            "displayName": "Entydig dokumentidentifikation",
            "displayValue": "CM041483"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "57"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "27/03/1996"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Sundhedsstyrelsen"
        },
        {
            "displayName": "Ressortministeriets journalnummer",
            "displayValue": "Sundhedsstyrelsens j.nr. 5502 45 1995"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}