{
    "id": 174407,
    "title": "Ankestyrelsens principafgørelse 58-15 om arbejdsskade - erhvervsevnetab - fleksjob - ledighedsydelse - midlertidig erstatning",
    "documentTypeId": "240",
    "isSagsforlobPeriodValid": true,
    "shortName": "KEN nr 10522 af 16/09/2015",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 58-15 om arbejdsskade - erhvervsevnetab - fleksjob - ledighedsydelse - midlertidig erstatning</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resumé:</span>\r\n   </p>\r\n   <p class=\"TekstGenerel\">Tabet af erhvervsevne for personer, der efter en arbejdsskade er i fleksjob, fastsættes på grundlag af forskellen mellem indtjeningen før arbejdsskaden og indtjeningen i fleksjobbet. Hvis den skadelidte person er visiteret til et fleksjob, men ikke er i et fleksjob, skal en midlertidig erstatning udmåles på baggrund af forskellen mellem indtjening før arbejdsskaden og ledighedsydelsen.</p>\r\n   <p class=\"TekstGenerel\">Når skadelidte efter ophør af fleksjob overgår til ledighedsydelse, mister skadelidte ikke retten til midlertidig erstatning efter de særlige regler om fastsættelse af tabet af erhvervsevne for personer, der efter en arbejdsskade er visiteret til fleksjob eller er i fleksjob.</p>\r\n   <p class=\"TekstGenerel\">Dette gælder, selv om skadelidte har forladt fleksjobbet af andre helbredsmæssige årsager end arbejdsskaden og som følge af ophøret af fleksjobbet er overgået til ledighedsydelse.</p>\r\n   <p class=\"TekstGenerel\">Denne afgørelse er et supplement til principafgørelserne 247-10 og 248-10, hvoraf det fremgår, at en skadelidt ikke mister retten til en midlertidig erstatning efter § 17a, stk. 4, ved overgang fra fleksjob til ledighedsydelse.</p>\r\n</div>\r\n<p>\r\n   <span class=\"Bold\">Lovgivning:</span>\r\n</p>\r\n<p>Lov om arbejdsskadesikring - lovbekendtgørelse nr. 278 af 14. marts 2013 - § 17a, stk. 4</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>\r\n   <span class=\"Bold\">1.</span> <span class=\"Bold\">Baggrund for at behandle sagen principielt</span></p>\r\n<p>Ankestyrelsen har behandlet sagen principielt for at afklare, om man fortsat har ret til midlertidig erstatning efter § 17a, stk. 3, når man forlader et fleksjob af andre helbredsmæssige årsager end arbejdsskaden og som følge af ophøret af fleksjobbet er overgået til ledighedsydelse (konkurrerende sygdom).</p>\r\n<p>\r\n   <span class=\"Bold\">2.</span> <span class=\"Bold\">Reglerne</span></p>\r\n<p>§ 17a, stk. 4, fastslår, at Arbejdsskadestyrelsen træffer midlertidig afgørelse efter stk. 1, når tilskadekomne modtager ledighedsydelse, eller når der ikke er bevilget permanent fleksjob. For personer, der er i fleksjob, kan Arbejdsskadestyrelsen uanset 1. pkt. efter anmodning fra tilskadekomne træffe endelig afgørelse efter stk. 1, når styrelsen vurderer, at de erhvervsmæssige forhold er tilstrækkeligt afklarede.</p>\r\n<p>\r\n   <span class=\"Bold\">3.</span> <span class=\"Bold\">Andre principafgørelser</span></p>\r\n<p>\r\n   <span class=\"Bold\">Gældende:</span>\r\n</p>\r\n<p>\r\n   <span class=\"Bold\">247-10: </span>Principafgørelsen fastslår, at erstatningen fortsat skal beregnes efter § 17a, selvom overgangen til ledighedsydelse skyldes andre forhold end arbejdsskaden.</p>\r\n<p>\r\n   <span class=\"Bold\">248-10: </span>Principafgørelsen fastslår, at erstatningen fortsat skal beregnes efter § 17a, selvom overgangen til ledighedsydelse skyldes egen opsigelse.</p>\r\n<p>\r\n   <span class=\"Bold\">4.</span> <span class=\"Bold\">Den konkrete afgørelse</span></p>\r\n<p>Ankestyrelsen har på et ankemøde truffet afgørelse om spørgsmålet om midlertidig erstatning for tab af erhvervsevne som følge af arbejdsskaden den 31. marts 2006.</p>\r\n<p class=\"BilagtekstListe\">Resultatet er</p>\r\n<p>• Du har ret til 55 procent i midlertidig erstatning for tab af erhvervsevne. Vi forhøjer derfor erhvervsevnetabet fra 20 til 55 procent</p>\r\n<p>• Erstatningen er tilkendt fra den 1. oktober 2013</p>\r\n<p>Vi ændrer således Arbejdsskadestyrelsens afgørelse om erstatning for tab af erhvervsevne.</p>\r\n<p>Du vil høre fra Arbejdsskadestyrelsen, som nu beregner den nye erstatning. Forsikringsselskabet vil herefter udbetale beløbet.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Vi vurderer, at du har et midlertidigt tab af erhvervsevne på 55 procent, mens du er på ledighedsydelse.</p>\r\n<p>Vi har fastsat dit erhvervsevnetab til forskellen mellem den indtjening, du ville have haft, hvis arbejdsskaden ikke var sket og ledighedsydelsen.</p>\r\n<p>Vi finder således ikke, at det kan ændre ved resultatet, at du forlod fleksjobbet af andre helbredsmæssige årsager end arbejdsskaden og som følge af ophøret af fleksjobbet overgik til ledighedsydelse.</p>\r\n<p>\r\n   <span class=\"Underline\">Om indtjeningen hvis arbejdsskaden ikke var sket</span>\r\n</p>\r\n<p>Vi skønner, at du ville have kunne tjene omkring 415.000 kroner om året, hvis arbejdsskaden ikke var sket.</p>\r\n<p>Vi har taget udgangspunkt i din årsløn, som Arbejdsskadestyrelsen har fastsat til 349.000 kroner ved afgørelse af 28. juli 2008. Opreguleret til 2015-niveau svarer dette til 414.801,90 kroner. Vi har opreguleret din årsløn på baggrund af følgende beregning:</p>\r\n<p>Maksimum-årsløn for 2015: 498.000 kroner / maksimum-årsløn for 2008: 419.000 kroner. 419.000 kroner ganget med 349.000 kroner = 414.801,90 kroner.</p>\r\n<p>\r\n   <span class=\"Underline\">Om ledighedsydelsen</span>\r\n</p>\r\n<p>Din ledighedsydelse udgør månedligt 15.947 kroner, hvilket svarer til en årlig indtjening på cirka 191.364 kroner.</p>\r\n<p>\r\n   <span class=\"Underline\">Om lønnedgangen i procent</span>\r\n</p>\r\n<p>Lønforskellen er herefter 223.437 kroner, hvilket svarer til en procentvis lønnedgang på 55 procent.</p>\r\n<p>Vi har beregnet dette på følgende måde:</p>\r\n<p>414.801,90 – 191.364 / 414.801,90 * 100 = 53,86 procent.</p>\r\n<p>Vi afrunder procenten til nærmeste tal deleligt med 5. Vi har derfor fastsat dit midlertidige erhvervsevnetab til 55 procent.</p>\r\n<p>Oplysningerne fremgår særligt af oplysninger og journalmateriale fra Jobcenter Lyngby-Taarbæk Kommune samt oplysninger fra SKAT.</p>\r\n<p>\r\n   <span class=\"Underline\">Om reglerne</span>\r\n</p>\r\n<p>Erstatning for tab af erhvervsevne kræver, at arbejdsskaden varigt har nedsat tilskadekomnes evne til at skaffe sig indtægt ved arbejde. Tabet skal være mindst 15 procent.</p>\r\n<p>Hvis tilskadekomne efter en arbejdsskade bliver visiteret til fleksjob som følge af arbejdsskaden, har tilskadekomne ret til midlertidig erstatning for tab af erhvervsevne svarende til forskellen mellem ledighedsydelsen og den hypotetiske indtægt, tilskadekomne ville have haft, hvis skaden ikke var sket.</p>\r\n<p>\r\n   <span class=\"Underline\">Om tilkendelsestidspunktet</span>\r\n</p>\r\n<p>Vi vurderer, at der er dokumenteret et tab som følge af arbejdsskaden den 1. oktober 2013, hvor du overgik til ledighedsydelse.</p>\r\n<p>\r\n   <span class=\"Underline\">Om reglerne</span>\r\n</p>\r\n<p>Erstatning for tab af erhvervsevne tilkendes fra det tidspunkt, hvor der er påvist et tab af erhvervsevne.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 8. februar 2019, idet praksis er ændret ved Østre Landsrets domme af 31. oktober 2017 og 6. november 2017. Det fremgår af Ankestyrelsens principafgørelse 5-19."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/09/2015"
        },
        {
            "displayName": "Accession",
            "displayValue": "W20151052225"
        },
        {
            "displayName": "Entydig dokumentidentifikation",
            "displayValue": "CJ000071"
        },
        {
            "displayName": "Dato for indlæggelse",
            "displayValue": "13/02/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10522"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "16/09/2015"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "2014-5014-07553"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}