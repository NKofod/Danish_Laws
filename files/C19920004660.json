{
    "id": 69620,
    "title": "Vejledning til bekendtgørelse om ændring af bekendtgørelse om arbejdes og indtægters betydning for arbejdsløshedsdagpengenes størrelse ",
    "documentTypeId": "180",
    "isSagsforlobPeriodValid": false,
    "shortName": "VEJ nr 46 af 09/04/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til bekendtgørelse om ændring af  \r\n\r\n bekendtgørelse om arbejdes og indtægters betydning for  \r\n\r\n arbejdsløshedsdagpengenes størrelse </H1>  \r\n\r\n<P></P>  \r\n\r\n<BR>  \r\n\r\n<P> <I>Indledning</I>  </P>  \r\n\r\n<P>Det fremgår af § 1 i bekendtgørelse nr. 57 af 1. marts 1982 om arbejdes og  \r\n\r\n indtægters betydning for arbejdsløshedsdagpengenes størrelse, at hovedreglen  \r\n\r\n er, at alt arbejde, der udføres i en ledighedsperiode, medfører fradrag i  \r\n\r\n dagpengene. </P>  \r\n\r\n<P> <I>Formålet med ændringsbekendtgørelsen</I>  </P>  \r\n\r\n<P>Som et led i aktiveringen af de ledige er det besluttet, at man i en  \r\n\r\n forsøgsperiode vil tillade, at der udbetales arbejdsløshedsdagpenge til  \r\n\r\n ledige i perioder, hvor de er i praktik i en privat virksomhed. </P>  \r\n\r\n<P>Ideen med forsøget er, at der i et samarbejde mellem private virksomheder  \r\n\r\n og arbejdsformidlingen skal kunne tilrettelægges oplæringsforløb, der er  \r\n\r\n tilpasset de enkelte virksomheders behov og ønsker. Det forventes, at de  \r\n\r\n ledige efter gennemførelsen af et sådant oplæringsforløb vil have større  \r\n\r\n mulighed for at komme i beskæftigelse. </P>  \r\n\r\n<P> <I>Bemærkninger til § 1 b</I>  </P>  \r\n\r\n<P>Det skal understreges, at det er en afgørende forudsætning for, at der kan  \r\n\r\n udbetales dagpenge til ledige i praktikperioderne, at de opfylder de  \r\n\r\n almindelige rådighedsbetingelser. </P>  \r\n\r\n<P>Forsøgsordningen tager i øvrigt udgangspunkt i, at der kun etableres  \r\n\r\n oplæringsforløb for et antal ledige, der svarer til virksomhedernes behov.  \r\n\r\n Det vil sige, at der ikke kan etableres forløb for flere end det antal  \r\n\r\n medarbejdere, virksomhederne har angivet at have behov for. </P>  \r\n\r\n<P> <I>Ad § 1 b, stk. 1</I>  </P>  \r\n\r\n<P>Forsøgsordningen tager udgangspunkt i ledige arbejdsløshedskassemedlemmer  \r\n\r\n med en vis kortere ledighedsperiode (sammenlagt 13 ugers ledighed inden for  \r\n\r\n 17 uger). </P>  \r\n\r\n<P> <I>Ad § 1 b, stk. 2</I>  </P>  \r\n\r\n<P>Forudsætningen for, at der kan udbetales dagpenge i praktikperioder, der  \r\n\r\n indgår i oplæringsforløb, er bl.a., at der er indgået en aftale mellem  \r\n\r\n arbejdsformidlingen, en eller flere virksomheder og et antal ledige. Det er  \r\n\r\n endvidere en forudsætning, at disse forløb har til formål at sikre de(n)  \r\n\r\n ledige ansættelse i de(n) virksomhed(er), der indgår i tilrettelæggelsen af  \r\n\r\n forløbet. Virksomheden skal således ved oplæringsforløbets start have til  \r\n\r\n hensigt at ansætte den eller de ledige, der indgår i forløbet. </P>  \r\n\r\n<P>Det er dog væsentligt at understrege, at der kan opstå situationer under  \r\n\r\n et sådant forløb, der betyder, at en ansættelse ikke kan finde sted. Dette  \r\n\r\n kan f.eks. skyldes, at en forventet ordre ikke opnås, eller at  \r\n\r\n oplæringsforløbet viser, at der ikke er basis for at ansætte den ledige. </P>  \r\n\r\n<P>Der vil i forsøgsperioden ikke blive opstillet særlige krav til aftalens  \r\n\r\n udformning. Det betyder, at man i forsøgsperioden vil anse kravet om, at der  \r\n\r\n skal være indgået en aftale, for at være opfyldt, såfremt et medlem deltager  \r\n\r\n i et oplæringsforløb, der er tilrettelagt af arbejdsformidlingen og  \r\n\r\n virksomheden, og arbejdsløshedskassen i henhold til stk. 4 er informeret  \r\n\r\n herom. Det skal i den forbindelse understreges, at medlemmerne i  \r\n\r\n praktikperioderne ikke skal føre timer på dagpengekortet. </P>  \r\n\r\n<P> <I>Ad § 1 b, stk. 3</I>  </P>  \r\n\r\n<P>Bestemmelsen indeholder en tidsmæssig afgrænsning af oplæringsforløbet.  \r\n\r\n Der vil inden for disse tidsrammer være mulighed for at variere  \r\n\r\n sammensætningen og varigheden af forløbet. </P>  \r\n\r\n<P>Bestemmelsen indebærer endvidere, at oplæringsforløbet skal sammensættes  \r\n\r\n af praktikperioder på virksomheden og et eller flere uddannelsesforløb på  \r\n\r\n f.eks. et AMU-Center, en teknisk skole eller en handelsskole. </P>  \r\n\r\n<P>Varigheden af forløbet kan variere på grund af virksomhedernes forskellige  \r\n\r\n behov, den lediges forudsætninger m.v. Varigheden kan endvidere være påvirket  \r\n\r\n af, om oplæringsforløbet på et AMU-Center gennemføres som undervisning af  \r\n\r\n hele hold eller ved køb af enkeltpladser. </P>  \r\n\r\n<P>Spørgsmålet om, hvorvidt der kan udbetales dagpenge under  \r\n\r\n uddannelsesforløbet, er reguleret af arbejdsløshedsforsikringslovens § 62 a.  \r\n\r\n</P>  \r\n\r\n<P>For så vidt angår uddannelsesforløb på et AMU-Center skal det bemærkes, at  \r\n\r\n der i henhold til § 62 a vil kunne udbetales arbejdsløshedsdagpenge,  \r\n\r\n medmindre uddannelsen berettiger til godtgørelse efter lov om  \r\n\r\n arbejdsmarkedsuddannelser. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 9. april 1992 </I> </P>  \r\n\r\n<P CLASS=UNDERSKREVET-AF ALIGN=CENTER>Eje Juul Jakobsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/04/1992"
        },
        {
            "displayName": "Accession",
            "displayValue": "C19920004660"
        },
        {
            "displayName": "Entydig dokumentidentifikation",
            "displayValue": "CM028806"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "46"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "09/04/1992"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Arbejdsmin., Dir. f. Arbejdsløshedsforsikr. j.nr. 92-669-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}