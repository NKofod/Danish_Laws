{
    "id": 28432,
    "title": "Uformel forhåndsbesked fra skatteforvaltning. Skatteyders forventning om fradragsret.",
    "documentTypeId": "300",
    "isSagsforlobPeriodValid": true,
    "shortName": "FOU nr 1993.212",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n Resumé  \r\n\r\n</B>  \r\n\r\n</P>  \r\n\r\n<P class=\"Resume\">  \r\n\r\n A klagede til ombudsmanden over en skatteansættelse fra K  \r\n\r\n Kommune. A mente at kunne støtte ret på en oplysning fra skatteforvaltningen  \r\n\r\n om  \r\n\r\n fradragsret for drifts- og renteudgifter vedrørende sin ægtefælles ejendom,  \r\n\r\n hvorfra A drev en lydklinik.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden udtalte, at indhentelse af en uformel forhåndsbesked  \r\n\r\n fra skatteforvaltningen som hovedregel ikke er bindende. I teori og praksis  \r\n\r\n er  \r\n\r\n det dog anerkendt, at denne hovedregel kan fraviges, hvis skatteyderens  \r\n\r\n forventning om den fremtidige skatteansættelse hviler på et kvalificeret  \r\n\r\n grundlag, bl.a. at skatteyderen har kunnet dokumentere en forventning om  \r\n\r\n skatteansættelse på objektivt grundlag, samt at skatteforvaltningens  \r\n\r\n tilkendegivelse er afgivet på et fuldstændigt og korrekt grundlag og ikke er  \r\n\r\n klart uoverensstemmende med lovgivningen.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden fandt ikke, at A's forventning var retsbeskyttet, da  \r\n\r\n der ikke forelå dokumentation for, at tilsagn om fuld fradragsret var givet.  \r\n\r\n Et  \r\n\r\n eventuelt tilsagn ville ligeledes være klart i uoverensstemmelse med  \r\n\r\n skattelovgivningen, da ejendommen tilhørte A's ægtefælle, som samtidig havde  \r\n\r\n foretaget rentefradrag. Endelig var en besvarelse af en forespørgsel  \r\n\r\n vedrørende  \r\n\r\n fradragsret for en delvis erhvervsejendom heller ikke af en sådan karakter,  \r\n\r\n at  \r\n\r\n A efterfølgende var ude af stand til at dokumentere de faktiske  \r\n\r\n omstændigheder.  \r\n\r\n (J. nr. 1991-2007-223).  \r\n\r\n</P>  \r\n\r\n<P class=\"Resume\">  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Uformel forhåndsbesked fra skatteforvaltning. Skatteyders  \r\n\r\n forventning om fradragsret.  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n A klagede til mig over, at  \r\n\r\n Landsskatteretten ved kendelse af 25. september 1991 havde nægtet hende fuldt  \r\n\r\n fradrag for &quot;udgifter til husleje&quot; i forbindelse med den af hende  \r\n\r\n drevne lydklinik.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det fremgik af sagens akter,  \r\n\r\n at A som bibeskæftigelse drev en lydklinik fra sin ægtefælles ejendom (E).  \r\n\r\n Det  \r\n\r\n fremgik ligeledes, at A i sine selvangivelser for indkomstårene 1987, 1988 og  \r\n\r\n 1989 under betegnelsen &quot;husleje-lydklinik&quot; havde fratrukket  \r\n\r\n samtlige  \r\n\r\n udgifter vedrørende ejendommen incl. renteudgifter på ejendommens lån.  \r\n\r\n Ligningsmyndighederne og Landsskatteretten havde imidlertid alene anerkendt  \r\n\r\n et  \r\n\r\n fradrag svarende til den erhvervsmæssige del af ejendommens varmeudgifter og  \r\n\r\n lejeværdi og ikke anerkendt fradrag for renteudgifter, idet disse var  \r\n\r\n fratrukket af A's ægtefælle.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Til støtte for sin klage  \r\n\r\n anførte A, at hun ved flere henvendelser til skatteforvaltningen i K Kommune  \r\n\r\n havde fået oplyst, at hun var berettiget til at fradrage samtlige udgifter på  \r\n\r\n ejendommen. A gjorde herefter gældende, at hun havde handlet i berettiget  \r\n\r\n tillid til rigtigheden af skatteforvaltningens oplysninger og således havde  \r\n\r\n et  \r\n\r\n retskrav på dette fradrag.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Af en udtalelse fra K  \r\n\r\n Kommunes skatteforvaltning i anledning af klagen til mig fremgik det, at  \r\n\r\n forvaltningen havde noteret, at A den 8. september 1988 havde henvendt sig  \r\n\r\n for  \r\n\r\n at klage over selvangivelsen for indkomståret 1987, idet A-indkomsten var  \r\n\r\n selvangivet for højt med 22.204 kr., hvorfor der skete regulering den 20.  \r\n\r\n september 1988. Det fremgik imidlertid ikke af notater eller lignende, at  \r\n\r\n skatteforvaltningen positivt havde tilkendegivet, at huslejeudgift incl.  \r\n\r\n renter  \r\n\r\n i en ægtefælles enfamiliehus kunne godkendes fradraget ved den  \r\n\r\n ligningsmæssige  \r\n\r\n behandling, når ægtefællen samtidig selv fratrak renteudgiften. K Kommunes  \r\n\r\n skatteforvaltning udtalte ligeledes, at skatteforvaltningen ikke havde  \r\n\r\n mulighed  \r\n\r\n for at identificere den medarbejder, som A hævdede at have fået oplysningen  \r\n\r\n om  \r\n\r\n fradragsretten fra.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter at have modtaget kopi  \r\n\r\n af udtalelsen fra K Kommunes Skatteforvaltning anførte A i en skrivelse til  \r\n\r\n mig, at hun havde fået den omtvistede oplysning om fradragsretten af en  \r\n\r\n medarbejder ved skatteforvaltningen i K Kommune ved navn B.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg forelagde denne oplysning  \r\n\r\n for Landsskatteretten med anmodning om en udtalelse efter forud indhentet  \r\n\r\n erklæring fra K Kommunes skatteforvaltning. I besvarelsen til mig henholdt  \r\n\r\n skatteforvaltningen i K Kommune sig til sin tidligere afgivne udtalelse. Med  \r\n\r\n hensyn til oplysningerne om B blev det oplyst, at denne var blevet ansat den  \r\n\r\n 1.  \r\n\r\n november 1988 og således ikke havde haft mulighed for at kunne deltage i  \r\n\r\n forvaltningens behandling af A's skattemæssige forhold ved tilflytningen til  \r\n\r\n K  \r\n\r\n Kommune i september 1987 eller i de henvendelser, A havde haft til  \r\n\r\n skatteforvaltningen i september måned 1988. Endelig oplyste  \r\n\r\n skatteforvaltningen, at der fortsat ikke forefandtes oplysninger, der kunne  \r\n\r\n sandsynliggøre, at A havde fået de oplysninger, som hun hævdede. Det blev  \r\n\r\n hertil oplyst, at det var normal praksis, at  \r\n\r\n besvarelser af konkrete spørgsmål skete skriftligt. Skete besvarelsen  \r\n\r\n mundtligt, blev der foretaget et notat i sagen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I min afsluttende skrivelse  \r\n\r\n til A udtalte jeg følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Deres klage over  \r\n\r\n Landsskatterettens kendelse af 25. september 1991 vedrører ikke  \r\n\r\n Landsskatterettens fortolkning af skattelovgivningens bestemmelser om  \r\n\r\n fradrag.  \r\n\r\n Deres klage vedrører derimod det forhold, at De mener at kunne støtte ret på  \r\n\r\n en  \r\n\r\n oplysning fra skatteforvaltningen om fradragsret for en nærmere angivet  \r\n\r\n udgiftspost, i det konkrete tilfælde drifts- og renteudgifterne vedrørende  \r\n\r\n ejendommen (E).  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Indledningsvis skal jeg  \r\n\r\n oplyse Dem om, at det følger af skattestyrelsesloven - nugældende  \r\n\r\n skattestyrelseslovs § 1, stk. 3, og § 4, stk. 3 - at de kommunale  \r\n\r\n skatteforvaltninger i vidt omfang kan ændre foretagne skatteansættelser.  \r\n\r\n Samtidig har de kompetente tilsyns- og revisionsmyndigheder, Told- og  \r\n\r\n Skattestyrelsen - jf. nugældende skattestyrelseslovs § 14, stk. 4 - også  \r\n\r\n mulighed for senere at ændre skatteforvaltningens skatteansættelser. Det er  \r\n\r\n således en grundregel, at skatteansættelser ikke er endelige, men kan ændres  \r\n\r\n og  \r\n\r\n korrigeres, når nye oplysninger fremkommer, eller når det viser sig, at  \r\n\r\n tidligere ansættelser er ukorrekte. Denne adgang til ændring og korrektion  \r\n\r\n begrænses alene af skattestyrelseslovens forældelsesregler. Det følger heraf,  \r\n\r\n at skatteforvaltningens eventuelle tilkendegivelser om en fremtidig  \r\n\r\n skatteansættelse, herunder skatteforvaltningens besvarelse af konkrete  \r\n\r\n spørgsmål vedrørende skatteansættelse, ikke i almindelighed har bindende  \r\n\r\n virkning. I reglen vil en skatteyders forventning om en given  \r\n\r\n skatteansættelse  \r\n\r\n således ikke nyde retsbeskyttelse, selvom forventningen har et objektivt  \r\n\r\n grundlag i form af skatteforvaltningens tilkendegivelser eller lignende.  \r\n\r\n Dette  \r\n\r\n må begrundes med, at skattestyrelsesloven stiller krav om, at  \r\n\r\n skatteansættelserne er korrekte og i overensstemmelse med skattelovgivningen,  \r\n\r\n selvom skattemyndighederne tidligere har stillet en afvigende  \r\n\r\n skatteansættelse  \r\n\r\n i udsigt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det skal dog nævnes, at en  \r\n\r\n skatteyder har mulighed for at opnå en bindende forhåndsbesked efter lov nr.  \r\n\r\n 143 af 13. april 1983 om bindende forhåndsbesked. Efter loven kan en  \r\n\r\n skatteyder  \r\n\r\n mod gebyr og ved skriftlig henvendelse til ligningsrådet få bindende svar på  \r\n\r\n forespørgsler om den skattemæssige behandling af påtænkte dispositioner.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n En indhentelse af en uformel  \r\n\r\n forhåndsbesked hos skatteforvaltningen omfattende forvaltningens besvarelse  \r\n\r\n af  \r\n\r\n spørgsmålet om den fremtidige skattemæssige behandling af en given indtægts-  \r\n\r\n eller udgiftspost vil derimod som altovervejende hovedregel ikke være  \r\n\r\n bindende,  \r\n\r\n hverken for den myndighed, som har besvaret spørgsmålet, eller tilsyns- og  \r\n\r\n revisionsmyndighederne.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det er dog i teori og praksis  \r\n\r\n anerkendt, at dette princip kan fraviges, hvis skatteyderens forventning om  \r\n\r\n den  \r\n\r\n meddelte fremtidige skatteansættelse hviler på et særligt kvalificeret  \r\n\r\n grundlag  \r\n\r\n eller i særlig grad er beskyttelsesværdig. Denne fravigelse af  \r\n\r\n skattestyrelseslovens  \r\n\r\n princip begrundes med, at hensynet til beskyttelsen af den enkelte  \r\n\r\n skatteyders  \r\n\r\n forventning om en fremtidig skatteansættelse og tillid til rigtigheden af  \r\n\r\n skattemyndighedernes tilkendegivelser i visse - enkeltstående - tilfælde må  \r\n\r\n prioriteres forud for hensynet til skattestyrelseslovens krav om materielt  \r\n\r\n korrekte skatteansættelser.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Som mindstekrav til en  \r\n\r\n fravigelse af princippet må naturligvis kræves, at skatteyderen kan  \r\n\r\n dokumentere, at der hos denne er skabt en forventning om indholdet af den  \r\n\r\n fremtidige skatteansættelse, og denne forventning hviler på et objektivt  \r\n\r\n grundlag. Dette kan f.eks. være tilfældet, hvis skatteforvaltningen  \r\n\r\n anerkender  \r\n\r\n at have afgivet en tilkendegivelse om den fremtidige skatteansættelse af en  \r\n\r\n given indtægts- eller udgiftspost, eller dette dog kan dokumenteres ved  \r\n\r\n utvivlsom vidneforklaring eller lignende. Endvidere må kræves, at  \r\n\r\n skatteforvaltningens tilkendegivelse er afgivet på et fuldstændigt og korrekt  \r\n\r\n faktisk grundlag, som ikke er ændret fra det tidspunkt, hvor tilkendegivelsen  \r\n\r\n er afgivet, og til det tidspunkt, som skatteansættelsen foretages i forhold  \r\n\r\n til. En tilkendegivelse om fradrag for en erhvervsmæssig udgift vil således  \r\n\r\n ikke have betydning, hvis den erhvervsmæssige virksomhed i mellemtiden  \r\n\r\n ophører  \r\n\r\n eller afgørende skifter karakter.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ligeledes må det opstilles  \r\n\r\n som et mindstekrav, at skatteyderen har foretaget handlinger i tillid til  \r\n\r\n rigtigheden af skatteforvaltningens tilkendegivelse eller dog indrettet sig  \r\n\r\n herefter og ikke senere har mulighed for at ændre denne handlemåde.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Endelig må det kræves, at  \r\n\r\n skatteforvaltningens tilkendegivelse ikke er klart uoverensstemmende med  \r\n\r\n skattelovgivningen, således at skatteyderen måtte indse, at tilkendegivelsen  \r\n\r\n var ukorrekt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Kun i helt ekstraordinære  \r\n\r\n tilfælde vil en forventning om en bestemt fortolkning af skattelovgivningen  \r\n\r\n kunne være retsbeskyttet, idet skatteforvaltningens tilkendegivelser om  \r\n\r\n fortolkningsspørgsmål må forstås under den stiltiende forudsætning, at  \r\n\r\n genoptagelses- og revisionsændringer eventuelt kan foretages. En  \r\n\r\n retsbeskyttet  \r\n\r\n forventning vil således især - under iagttagelse af de ovenfor anførte  \r\n\r\n mindstekrav - aktualiseres ved skatteforvaltningens bedømmelse af faktiske  \r\n\r\n forhold. Det drejer sig især om skønsmæssige fordelinger af anskaffelses- og  \r\n\r\n afståelsessummer på en række delaktiver,  \r\n\r\n skønsmæssige fordelinger af udgifter i en privat - henholdsvis  \r\n\r\n erhvervsmæssig andel, ved kvalificering af genstande i relation til den  \r\n\r\n skatteretlige bedømmelse, etc. Alt under den forudsætning, at skatteyderen  \r\n\r\n ved  \r\n\r\n den senere skatteansættelse er afskåret fra at dokumentere rigtigheden af  \r\n\r\n skatteforvaltningens tilkendegivelser, f.eks. fordi de bedømte aktiver er  \r\n\r\n gået  \r\n\r\n til grunde, den skønsmæssige fordeling ikke efterfølgende kan foretages etc.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Selv om Deres forventning om  \r\n\r\n fradragsret for de fulde udgifter til drift af ejendommen (E) opfylder flere  \r\n\r\n af  \r\n\r\n de anførte betingelser, finder jeg dog ikke, at denne forventning er  \r\n\r\n retsbeskyttet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg lægger her vægt på, at  \r\n\r\n der ikke foreligger dokumentation for, at De har fået tilsagn om fuld  \r\n\r\n fradragsret;  \r\n\r\n således har skatteforvaltningen i (K) Kommune ikke kunnet bekræfte Deres  \r\n\r\n oplysninger.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Endvidere lægger jeg vægt på,  \r\n\r\n at et eventuelt tilsagn om fradrag for ejendommens renteudgifter er klart i  \r\n\r\n uoverensstemmelse med skattelovgivningen, når henses til at ejendommen ejes  \r\n\r\n af  \r\n\r\n Deres ægtefælle, som samtidig har foretaget rentefradrag. Endelig lægger jeg  \r\n\r\n vægt på, at en besvarelse af en forespørgsel vedrørende fradragsret for en  \r\n\r\n delvis erhvervsejendom ikke er af en sådan karakter, at De efterfølgende er  \r\n\r\n ude  \r\n\r\n af stand til at dokumentere de faktiske omstændigheder.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg finder følgelig ikke  \r\n\r\n anledning til at kritisere Landsskatterettens kendelse af 25. september  \r\n\r\n 1991.&quot;  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/06/2003"
        },
        {
            "displayName": "Accession",
            "displayValue": "O19930021270"
        },
        {
            "displayName": "Entydig dokumentidentifikation",
            "displayValue": "AX004865"
        },
        {
            "displayName": "Dato for førstegangsindlæggelse",
            "displayValue": "25/06/2003"
        },
        {
            "displayName": "Dato for indlæggelse",
            "displayValue": "13/03/2007"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "212"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Kommunerne"
        },
        {
            "displayName": "Underskriftdato",
            "displayValue": "01/01/1993"
        }
    ],
    "pdfLink": {
        "isPdfAvailable": false
    },
    "documentFobTagGroup": [
        {
            "tag": "Vejledning",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Særlige sagsbehandlingsspørgsmål"
            ]
        },
        {
            "tag": "Selvstændige erhvervsdrivende",
            "parents": [
                "Skatter (se også afgifter)",
                "Fradrag i indkomst",
                "Driftsomkostninger"
            ]
        }
    ],
    "hasFobTags": true
}