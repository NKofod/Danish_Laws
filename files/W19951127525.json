{
    "id": 40746,
    "title": "Generel udveksling af personoplysninger mellem myndigheder ",
    "documentTypeId": "240",
    "isSagsforlobPeriodValid": false,
    "shortName": "KEN nr 11275 af 18/10/1995",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at det efter Registertilsynets opfattelse vil være i strid med  \r\n\r\n lov om offentlige myndigheders registre, såfremt offentlige myndigheder  \r\n\r\n generelt udveksler edb-registrerede personoplysninger med hinanden, idet  \r\n\r\n videregivelse af sådanne oplysninger offentlige myndigheder imellem  \r\n\r\n forudsættes kun at finde sted under visse nærmere angivne betingelser, jf.  \r\n\r\n videregivelsesbestemmelsen i § 21 lov om offentlige myndigheders registre.  \r\n\r\n</I> </P>  \r\n\r\n<P> <I>Registertilsynet pegede på, at videregivelse af edb-registrerede  \r\n\r\n personoplysninger i visse særligt beskrevne tilfælde efter omstændighederne  \r\n\r\n også vil kunne ske for masseoplysninger og i form af terminaladgang </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Generel udveksling af personoplysninger mellem  \r\n\r\n myndigheder </H1>  \r\n\r\n<P></P>  \r\n\r\n<P>*Erhvervs- og *Selskabsstyrelsen forespurgte Registertilsynet, om en  \r\n\r\n ordning, hvorved offentlige myndigheder får generel adgang til oplysninger,  \r\n\r\n der er registreret på edb hos *Erhvervs- og *Selskabsstyrelsen, vil være  \r\n\r\n forenelig med registerlovgivningen. </P>  \r\n\r\n<P>*Erhvervs- og *Selskabsstyrelsen havde oplyst, at den indgår som  \r\n\r\n spydspidsorganisation i nogle projekter med baggrund i regeringens  \r\n\r\n IT-politiske handlingsplan 1995. </P>  \r\n\r\n<P>Af handlingsplanen fremgår bl.a., at borgere og virksomheder, der ønsker  \r\n\r\n at kommunikere med offentlige myndigheder, skal have mulighed herfor, og at  \r\n\r\n oplysninger, som allerede er afgivet af borgere og virksomheder til en  \r\n\r\n offentlig myndighed, og som kan overføres elektronisk, ikke på ny bør  \r\n\r\n afkræves af andre offentlige myndigheder. </P>  \r\n\r\n<P>Registertilsynet udtalte på den baggrund, at videregivelse af  \r\n\r\n personoplysninger fra et edb-register ført af en offentlig myndighed til  \r\n\r\n andre offentlige myndigheder er reguleret i § 21 i lov om offentlige  \r\n\r\n myndigheders registre. </P>  \r\n\r\n<P>Registertilsynet understregede i den forbindelse, at en offentlig  \r\n\r\n myndigheds adgang til en anden myndigheds edb-registrerede personoplysninger,  \r\n\r\n skal betragtes som en videregivelse i lovens forstand. </P>  \r\n\r\n<P>Registertilsynet udtalte herefter, at det vil være i strid med den  \r\n\r\n eksisterende registerlovgivning, såfremt offentlige myndigheder generelt  \r\n\r\n udveksler edb-registrerede personoplysninger med hinanden. Som anført ovenfor  \r\n\r\n forudsættes videregivelse af sådanne oplysninger offentlige myndigheder  \r\n\r\n imellem kun at finde sted under visse nærmere betingelser. Tilsynet bemærkede  \r\n\r\n i den forbindelse, at oplysninger, som er uden betydning for den modtagende  \r\n\r\n myndigheds virksomhed, alene vil kunne videregives, såfremt den registrerede  \r\n\r\n har meddelt samtykke hertil, eller det følger af lov eller bestemmelser  \r\n\r\n fastsat i henhold til lov, at oplysningen skal videregives. </P>  \r\n\r\n<P>I relation til videregivelsesreglen i § 21, stk. 2, nr. 4, pegede  \r\n\r\n Registertilsynet dog på, at videregivelse af edb-registrerede  \r\n\r\n personoplysninger efter omstændighederne vil kunne ske også som  \r\n\r\n masseoplysninger og i form af terminaladgang. Det samme gælder for så vidt  \r\n\r\n angår videregivelse af andre registrerede oplysninger end oplysninger om  \r\n\r\n enkeltpersoners rent private forhold, når det må antages, at videregivelsen  \r\n\r\n vil være af væsentlig betydning for myndighedens virksomhed. Sådanne  \r\n\r\n ordninger bør i almindelighed fremgå af forskrifterne for de involverede  \r\n\r\n registre. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Registertilsynets Årsberetning 1995 side 70 - 71. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/03/1998"
        },
        {
            "displayName": "Accession",
            "displayValue": "W19951127525"
        },
        {
            "displayName": "Entydig dokumentidentifikation",
            "displayValue": "CA008717"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11275"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "18/10/1995"
        },
        {
            "displayName": "Ressortministeriets journalnummer",
            "displayValue": "Registertilsynet 1995-202-002"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}