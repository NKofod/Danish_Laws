{
    "id": 107633,
    "title": "1988 BTL 51   BETÆNKNING OVER FORSLAG TIL LOV OM ÆNDRING AF FORSKELLIGE SKATTELOVE   (SUCCESSION VED FAMILIEOVERDRAGELSE)    NR L 51 1988-89, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1988/1 BTL 51",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 51 </P>  \r\n\r\n<P></P>  \r\n\r\n<P>Betænkning over Forslag til lov om ændring af forskellige skattelove  \r\n\r\n (Succession ved familieoverdragelse) <BR>  \r\n\r\n Nr L 51 1988-89, 1. samling </P>  \r\n\r\n<P></P>  \r\n\r\n<P>Afgivet af Skatte- og Afgiftsudvalget </P>  \r\n\r\n<P></P>  \r\n\r\n<P>Afgivet: 19881202 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til skatteministeren, som denne har besvaret dels </P>  \r\n\r\n<P>mundtligt og dels skriftligt. En række af disse spørgsmål og </P>  \r\n\r\n<P>skatteministerens besvarelse heraf er optrykt i et bilag til denne </P>  \r\n\r\n<P>betænkning. </P>  \r\n\r\n<P>Udvalget har endvidere modtaget mundtlige og/eller skriftlige henvendelser  \r\n\r\n fra: </P>  \r\n\r\n<P>Dansk Erhvervsgartnerforening, </P>  \r\n\r\n<P>Det Danske Advokatsamfund, </P>  \r\n\r\n<P>Advokatrådet og </P>  \r\n\r\n<P>Erhvervenes Skattesekretariat. </P>  \r\n\r\n<P>Herefter indstiller et <I>mindretal</I> (Det Konservative Folkepartis,  \r\n\r\n Venstres, Fremskridtspartiets, Det Radikale Venstres og Kristeligt  \r\n\r\n Folkepartis medlemmer af udvalget) lovforslaget til <I>vedtagelse uændret.  \r\n\r\n</I></P>  \r\n\r\n<P>Mindretallet har noteret sig ministerens besvarelse af spørgsmål 2, 6 og  \r\n\r\n 7. Det fremgår heraf, at ministeren har principiel sympati for tanken om at  \r\n\r\n inddrage medarbejdere under en successionsordning og derfor vil nedsætte et  \r\n\r\n embedsmandsudvalg, der skal undersøge mulighederne for at udvide  \r\n\r\n successionsordningen til at omfatte medarbejderne, og på det grundlag  \r\n\r\n overveje yderligere lovgivning. </P>  \r\n\r\n<P>Et andet mindretal (Socialdemokratiets og Socialistisk Folkepartis  \r\n\r\n medlemmer af udvalget) indstiller lovforslaget til <I>forkastelse</I> ved 3.  \r\n\r\n behandling. </P>  \r\n\r\n<P>Et <I>flertal inden for dette mindretal</I> (Socialdemokratiets medlemmer  \r\n\r\n af udvalget) ønsker at udtale følgende: </P>  \r\n\r\n<P>Udvalgsbehandlingen har bekræftet, at der er tale om en meget vanskeligt  \r\n\r\n gennemskuelig lovgivning, der favoriserer familieoverdragelser frem for alle  \r\n\r\n andre generationsskifter, og som favoriserer den ældre og ovedragende  \r\n\r\n generation frem for den yngre generation, der skal drive virksomheden videre.  \r\n\r\n Lovforslaget vil gavne den ældre generation og cementere en een gang skabt  \r\n\r\n formueskævhed i Danmark. På denne måde hindres udviklingen af et åbent og  \r\n\r\n dynamisk erhvervsliv. Forslaget hindrer, at de bedst kvalificerede overtager  \r\n\r\n og driver det danske erhvervsliv til skade for produktion, beskæftigelse og  \r\n\r\n eksport. </P>  \r\n\r\n<P>Socialdemokratiet tager skarp afstand fra anvendelsen af omkring en kvart  \r\n\r\n milliard kroner på at skævvride generationsskifterne, fra at eftergive den  \r\n\r\n ældre generation skattegevinster, der ellers skulle have været betalt  \r\n\r\n tilbage, og fra at fastholde og udbygge formueskævheder i det danske samfund.  \r\n\r\n</P>  \r\n\r\n<P>Et <I>mindretal inden for dette mindretal</I> (Socialistisk Folkepartis  \r\n\r\n medlemmer af udvalget) udtaler, at mindretallet under ingen omstændigheder  \r\n\r\n kan medvirke til denne gaveuddeling, som ikke sikrer så meget som een eneste  \r\n\r\n arbejdsplads, men som kun sikrer, at de mennesker, der har overafskrevet,  \r\n\r\n aldrig nogen sinde kommer til at betale skat af den fortjeneste, som  \r\n\r\n overafskrivningerne medfører ved overdragelse. Et logisk skridt til  \r\n\r\n ligestilling ved overdragelser i levende live og ved dødsfald var at afskaffe  \r\n\r\n de helt urimeligt gunstige regler ved dødsfald. </P>  \r\n\r\n<P>Et <I>tredje mindretal</I> (Centrum-Demokraternes medlem af udvalget) vil  \r\n\r\n redegøre for sin stilling til lovforslaget ved dettes 2. behandling. </P>  \r\n\r\n<P>Aagaard (KF) Else Theill Sørensen (KF) Pernille Sams (KF) Svend Heiselberg  \r\n\r\n (V) nfmd. <I>Skrumsager Skau (V) Glistrup (FP) Elisabeth Arnold (RV) Bente  \r\n\r\n Juncker (CD) Kofod-Svendsen (KRF) Helen Beim (S) Erling Christensen (S) Pia  \r\n\r\n Gjellerup (S) Klaus Hækkerup (S) Grete Schødts (S) Stavad (S)</I> fmd.  \r\n\r\n<I>Bjørn Poulsen (SF) Jens Thoft (SF) </I></P>  \r\n\r\n<P>Bilag </P>  \r\n\r\n<P>Nogle af udvalgets spørgsmål til skatteministeren og dennes svar herpå:  \r\n\r\n</P>  \r\n\r\n<P>Spørgsmål 1: </P>  \r\n\r\n<P>&#187;Ministeren bedes redegøre for de betænkeligheder, der er ved en  \r\n\r\n almindelig successionsordning, men som ikke findes ved  \r\n\r\n familiesuccession.&#171; </P>  \r\n\r\n<P>Svar: </P>  \r\n\r\n<P>Spørgsmålet er forstået således, at udvalget ønsker oplyst, hvilke  \r\n\r\n betænkeligheder der knytter sig til en regel om, at der altid skal kunne  \r\n\r\n succederes ved generationsskifte af en erhvervsvirksomhed, hvad enten  \r\n\r\n generationsskiftet sker inden for eller uden for familiens kreds. Problemet  \r\n\r\n er behandlet s. 80 ff. i Generationsskifteudvalgets betænkning (betænkning  \r\n\r\n nr. 1111/1987). </P>  \r\n\r\n<P>Betænkelighederne knytter sig til det forhold, at et generationsskifte  \r\n\r\n ikke er noget skarpt og veldefineret begreb. Skal man afgrænse  \r\n\r\n generationsskifteoverdragelser over for andre overdragelser, er det  \r\n\r\n nødvendigt at finde frem til kriterier, der sikrer, at erhververen typisk er  \r\n\r\n yngre og har til hensigt at knytte sin indkomsterhvervelse over en længere  \r\n\r\n periode til virksomheden. Generationsskiftelempelsen bør endvidere afgrænses  \r\n\r\n således, at den fortrinsvis kommer de tilfælde til gode, hvor  \r\n\r\n avancebeskatningen skal finansieres af virksomheden selv i en sådan grad, at  \r\n\r\n skattebetalingen kan medføre uhensigtsmæssig låntagning eller bortsalg af  \r\n\r\n dele af virksomheden. </P>  \r\n\r\n<P>Generationsskifteudvalgets medlemmer var alle enige om, at det ikke var  \r\n\r\n muligt at nå frem til en definition af generationsskiftebegrebet, der var  \r\n\r\n tilstrækkelig klar og entydig til, at regler, der tillod succession ved alle  \r\n\r\n generationsskifter, ville være forsvarlige. Jeg er enig i denne vurdering.  \r\n\r\n</P>  \r\n\r\n<P>Spørgsmål 2: </P>  \r\n\r\n<P>&#187;Har ministeren tænkt sig at komme med ændringsforslag, der vil  \r\n\r\n fremme medarbejdernes muligheder for at overtage den virksomhed, hvori de er  \r\n\r\n ansat?&#187; </P>  \r\n\r\n<P>Svar: </P>  \r\n\r\n<P>Ved overdragelse til medarbejdere vil erhververen ofte (ligesom ved  \r\n\r\n familieoverdragelser) kunne savne likviditet i en sådan grad, at  \r\n\r\n finansieringen af overdragerens avancebeskatning kan medføre uhensigtsmæssig  \r\n\r\n låntagning i virksomheden. Det kunne for så vidt tale for at søge at udvide  \r\n\r\n den successionsberettigede kreds til også at omfatte medarbejdere, men som  \r\n\r\n det vil fremgå af det følgende, knytter der sig visse betænkeligheder hertil,  \r\n\r\n som gør, at jeg ikke agter at stille ændringsforslag. </P>  \r\n\r\n<P>Ved den nærmere gennemgang må der sondres mellem overdragelse til  \r\n\r\n kollektive enheder af medarbejdere og <I>overdragelse til enkelte  \r\n\r\n mearbejdere. </I></P>  \r\n\r\n<P>1. Overdragelse til <I>kollektive enheder af medarbejdere</I> rejser en  \r\n\r\n række spørgsmål om disses organisationsform. </P>  \r\n\r\n<P>a. Hvis etablering skal ske i form af <I>medarbejderselskaber,</I> skal  \r\n\r\n der således tages stilling til, om det vil være nødvendigt med begrænsninger  \r\n\r\n i aktiernes omsættelighed. Som eksempler på de overvejelser, man må gøre sig,  \r\n\r\n kan nævnes, om aktierne skal kunne sælges til personer uden for de ansattes  \r\n\r\n kreds, hvad der skal ske, når medarbejderkredsen udvides eller formindskes,  \r\n\r\n og om der skal fastsættes en maksimering af det antal aktier, som den enkelte  \r\n\r\n ansatte kan eje. Fastsættelsen, administrationen og håndhævelsen af sådanne  \r\n\r\n begrænsninger vil dog give anledning til problemer. Efter gældende ret kan  \r\n\r\n man godt fastsætte visse omsætningsbegrænsninger for aktierne i et  \r\n\r\n aktieselskab, men det er selskabet selv, der påser, at begrænsningerne  \r\n\r\n overholdes. Det er et spørgsmål, om dette er holdbart, hvis der knyttes  \r\n\r\n skattemæssige privilegier til selskabet. Man kan også spørge, hvilke  \r\n\r\n retsvirkninger der skal knytte sig til, at eventuelle begrænsninger ikke  \r\n\r\n overholdes. Bortfald af successionen kan i hvert fald ikke komme på tale. Den  \r\n\r\n rammer nemlig kun overdrageren, der så skal betale særlig indkomstskat. Den  \r\n\r\n rammer ikke selskabet. Man skal også overveje, hvad man vil gøre i de  \r\n\r\n erhverv, der efter gældende regler ikke kan drives i selskabsform. </P>  \r\n\r\n<P>b. Overdragelse til <I>medarbejderfonde</I> rejser til dels samme  \r\n\r\n problemer. Man skal overveje, om man vil stille særlige krav til vedtægternes  \r\n\r\n udformning, herunder spørgsmålet, om der må ske udlodning af opsparet  \r\n\r\n overskud i fonden til de ansatte, og efter hvilke regler det må ske. </P>  \r\n\r\n<P>Spørgsmålet, om fondsmyndighedens tilsyn er tilstrækkelig effektivt til  \r\n\r\n formålet, må også overvejes. Også her opstår spørgsmålet om hvilke sanktioner  \r\n\r\n der skal gælde, hvis vedtægterne ikke overholdes. </P>  \r\n\r\n<P>Generationsskifteudvalget mente ikke, at det havde analyseret de problemer  \r\n\r\n af selskabsretlig, arbejdsmarkedspolitisk og anden art til bunds, som knytter  \r\n\r\n sig til spørgsmålet om overdragelse med succession til kollektive enheder af  \r\n\r\n medarbejdere. Udvalget (måske alene bortset fra repræsentanten for  \r\n\r\n arbejderbevægelsens erhvervsråd) mente derfor ikke at kunne tage stilling til  \r\n\r\n sådanne regler. </P>  \r\n\r\n<P>2. Succession ved overdragelse til <I>enkelte medarbejdere</I> indeholder  \r\n\r\n bl.a. det problem, at medarbejderbegrebet skal afgrænses. </P>  \r\n\r\n<P>Flertallet i Generationsskifteudvalget (erhvervsrepræsentanterne) anførte,  \r\n\r\n at det måtte være en betingelse, at de pågældende medarbejderes  \r\n\r\n ansættelsesforhold skulle være af en vis fast og varig karakter - f.eks.  \r\n\r\n uafbrudt ansættelse i mindst 5 år forud for overdragelsen. Flertallets  \r\n\r\n udtalelse rammer næppe alle problemer omkring definitionen af en fast og  \r\n\r\n varig tilknytning. </P>  \r\n\r\n<P>Man kan således rejse spørgsmålet, om man skal kræve, at medarbejderen har  \r\n\r\n en arbejdsmæssig tilknytning i et vist mindste antal timer hvert år svarende  \r\n\r\n til en fuldtidsstilling. Noget sådant vil imidlertid være vanskeligt at  \r\n\r\n kontrollere. Bestyrelsesmedlemmer skal næppe være omfattet, idet de typisk  \r\n\r\n også har omfattende arbejdsmæssig tilknytning til anden virksomhed. </P>  \r\n\r\n<P>Ved aktieselskaber opstår spørgsmålet, om ansættelse i et moderselskab  \r\n\r\n eller i et datterselskab er tilstrækkelig tilknytning. </P>  \r\n\r\n<P>Den af flertallet i Generationsskifteudvalget anvendte definition sikrer i  \r\n\r\n øvrigt ikke, at erhververen er en yngre medarbejder, der erhverver  \r\n\r\n virksomheden for selv personlig at fortsætte. </P>  \r\n\r\n<P>Det vides ikke, hvor mange af de handler, der foretages i dag, der vil  \r\n\r\n falde inden for regler om medarbejdersuccession. </P>  \r\n\r\n<P>Der kan i denne forbindelse peges på, at der er en glidende overgang fra  \r\n\r\n 1) den egentlige lønmodtager til 2) den, der kommer udefra for at købe  \r\n\r\n virksomheden, men hvis overtagelse sker i flere tempi, kombineret med et  \r\n\r\n ansættelsesforhold hos sælger og frem til 3) den udenforstående, der køber  \r\n\r\n hele virksomheden på een gang, og som derfor helt klart ikke er medarbejder.  \r\n\r\n</P>  \r\n\r\n<P>Spørgsmål 3: </P>  \r\n\r\n<P>&#187;Hvorledes vurderer ministeren - i relation til lovforslaget - det  \r\n\r\n grundlæggende princip bag afskrivningsreglerne, nemlig at det, der løbende er  \r\n\r\n afskrevet for meget, kommer frem til beskatning ved den skattepligtiges  \r\n\r\n overdragelse af de afskrivningsberettigede aktiver?&#187; </P>  \r\n\r\n<P>Svar: </P>  \r\n\r\n<P>Det er rigtigt, at hvis familiegenerationsskiftet sker med succession i de  \r\n\r\n afskrivningsberettigede aktiver, kommer det, der muligvis er afskrevet for  \r\n\r\n meget, ikke frem til beskatning hos overdrageren. Til gengæld må erhververen  \r\n\r\n tåle, at han skal overtage overdragerens lave afskrivningsgrundlag og ikke  \r\n\r\n den højere værdi, han ellers kunne anvende som afskrivningsgrundlag. Ved  \r\n\r\n videresalg til tredjemand beskattes erhververen ikke alene af, hvad han selv  \r\n\r\n muligvis har afskrevet for meget, men også af, hvad erhververen har afskrevet  \r\n\r\n for meget. Denne virkning af successionsreglerne betyder, at succession i  \r\n\r\n afskrivninger først og fremmest lemper kravene til erhververens likviditet på  \r\n\r\n erhvervelsestidspunktet, mens der på længere sigt ikke nødvendigvis er nogen  \r\n\r\n skattebesparelse. </P>  \r\n\r\n<P>Spørgsmål 5: </P>  \r\n\r\n<P>&#187;Vil det lovforslag om ændring af lov om afgift af arv og gave og lov  \r\n\r\n om påligning af indkomst- og formueskat til staten (Fradrag for visse  \r\n\r\n erhvervsaktiver) (L 189), som i folketingsåret 1987-88, 1. samling, var  \r\n\r\n nærværende lovforslags følgesvend, blive genfremsat i nær fremtid? I  \r\n\r\n benægtende fald bedes ministeren oplyse om baggrunden herfor?&#187; </P>  \r\n\r\n<P>Svar: </P>  \r\n\r\n<P>Som følge af, at de statsfinansielle muligheder for at indrømme skatte- og  \r\n\r\n afgiftslempelser er begrænsede, har regeringen fundet det nødvendigt at  \r\n\r\n foretage en prioritering af de muligheder, der er for at lette  \r\n\r\n generationsskifte af erhvervsvirksomheder. </P>  \r\n\r\n<P>Forslag til lov om ændring af forskellige skattelove (Succession ved  \r\n\r\n familieoverdragelse) må antages at indeholde et større incitament til at  \r\n\r\n foretage et generationsskifte af erhvervsvirksomheder end det tidligere  \r\n\r\n fremsatte forslag om fradrag for visse erhvervsaktiver (L 189). Regeringen  \r\n\r\n har derfor valgt at fremsætte det lovforslag, der må forventes at tilføre  \r\n\r\n erhvervslivet mest dynamik. </P>  \r\n\r\n<P>Endvidere må valget ses i lyset af, at der er fremsat forslag til lempelse  \r\n\r\n af formueskatten. </P>  \r\n\r\n<P>På den baggrund vil forslaget om fradrag for visse erhvervsaktiver ikke  \r\n\r\n blive genfremsat i nær fremtid. </P>  \r\n\r\n<P>Spørgsmål 6: </P>  \r\n\r\n<P>Ad svaret på spørgsmål 2) </P>  \r\n\r\n<P>&#187;Har ministeren tænkt sig at søge at få tilvejebragt større klarhed  \r\n\r\n over de afgrænsningsproblemer, der angiveligt består vedrørende  \r\n\r\n medarbejdernes overtagelse af den virksomhed, hvori de er ansat?&#187; </P>  \r\n\r\n<P>Spørgsmål 7: </P>  \r\n\r\n<P>Ad svaret på spørgsmål 2) </P>  \r\n\r\n<P>&#187;Har minsteren planer om at få analyseret de problemer af  \r\n\r\n selskabsretlig og arbejdsmarkedspolitisk art, som knytter sig til spørgsmålet  \r\n\r\n om overdragelse med succession til kollektive enheder af medarbejdere?&#187;  \r\n\r\n</P>  \r\n\r\n<P>Svar: </P>  \r\n\r\n<P>Svaret på spørgsmål 2 giver udtryk for principiel sympati over for tanken  \r\n\r\n om at inddrage medarbejdere under en successionsordning. De betænkeligheder,  \r\n\r\n som knytter sig hertil, er det imidlertid vanskeligt umiddelbart at finde en  \r\n\r\n løsning på. </P>  \r\n\r\n<P>Jeg agter derfor at nedsætte et embedsmandsudvalg, der skal undersøge,  \r\n\r\n hvilke muligheder der er for at udvide en successionsordning til at omfatte  \r\n\r\n medarbejderne. Den videre lovgivning må overvejes på grundlag af et sådant  \r\n\r\n udvalgsarbejde. Jeg mener derfor ikke at have mulighed for at fremsætte  \r\n\r\n ændringsforslag om medarbejdersuccession til nærværende lovforslag på  \r\n\r\n nuværende tidspunkt. </P>  \r\n\r\n<P>Spørgsmål 11: </P>  \r\n\r\n<P>&#187;Kan ministeren afvise, at det vil blive den overdragende generation,  \r\n\r\n der slipper for at modsvare den løbende sparede skat, uden at dette får  \r\n\r\n konsekvenser for overdragelsessummen, der i fuldt omfang fortsat betales af  \r\n\r\n den yngre generation?&#187; </P>  \r\n\r\n<P>Spørgsmål 15: </P>  \r\n\r\n<P>&#187;Lovforslagets intentioner er efter sigende at lette  \r\n\r\n generationsskiftet i erhvervsvirksomheder ved at stille den yngre generation  \r\n\r\n bedre. Vil forslaget ikke tillige gavne den ældre generation økonomisk?&#187;  \r\n\r\n</P>  \r\n\r\n<P>Svar: </P>  \r\n\r\n<P>Spørgsmålene vedrører den indflydelse, som succession får på prisdannelse  \r\n\r\n i familiehandel. Jeg er ikke i tvivl om, at såfremt en virksomhed ovedrages  \r\n\r\n med succession i en familiehandel, vil dette betyde, at overdragelsesprisen  \r\n\r\n ved sådanne handler sættes ned. Erhververens afskrivninger bliver nemlig  \r\n\r\n mindre ved succession. Han bliver derfor ikke i stand til at finansiere en  \r\n\r\n højere pris. Forslaget gavner både den ældre og den yngre generation. </P>  \r\n\r\n<P>Spørgsmål 12: </P>  \r\n\r\n<P>Der ønskes et gennemregnet eksempel på en virksomhedsovertagelse efter  \r\n\r\n gældende regler omfattende indtægtsforhold og beskatning ved brug af  \r\n\r\n afskrivningsreglerne fuldt ud for såvel overdrageren som køberen, når  \r\n\r\n følgende forudsætninger lægges til grund: </P>  \r\n\r\n<P>Ejendom: Grundværdi 5,0 mio. Ejendomsværdi 14,0 mio. Bolig 4,0 mio. Samlet  \r\n\r\n værdi 18,0 mio. </P>  \r\n\r\n<P>Driftsmidler: Salgsvurdering 4,0 mio. </P>  \r\n\r\n<P>Nedskrevne værdier: Driftsbygninger 6,0 mio. Driftsmidler 2,5 mio. </P>  \r\n\r\n<P>Spørgsmål 13: </P>  \r\n\r\n<P>Eksemplet bedes gennemregnet for en tilsvarende virksomhedsoverdragelse  \r\n\r\n efter de foreslåede regler. </P>  \r\n\r\n<P>Svar: </P>  \r\n\r\n<P>Det er nødvendigt at opstille nogle yderligere forudsætninger i  \r\n\r\n forbindelse med gennemregningerne af eksemplet. Disse forudsætninger er  \r\n\r\n anført nedenstående: </P>  \r\n\r\n<P>- Driftsbygningerne er anskaffet før 1. januar 1982. </P>  \r\n\r\n<P>- Handelsværdien af driftsbygningerne kan opgøres således: </P>  \r\n\r\n<PRE>  \r\n\r\n Samlet ejendomsværdi    18 mio. kr.  \r\n\r\n - grundværdi             5 mio. kr.  \r\n\r\n - værdi af bolig         4 mio. kr.  \r\n\r\n Værdi af driftsbygninger 9 mio. kr.  \r\n\r\n</PRE>  \r\n\r\n<P>- Den nedskrevne værdi af driftsbygningerne udgør 6 mio. kr. De genvundne  \r\n\r\n afskrivninger på driftsbygningerne er opgjort som forskellen mellem den  \r\n\r\n nedskrevne værdi og handelsværdien. </P>  \r\n\r\n<P>- Pristalsregulering af afskrivningsgrundlagene med 5 pct. årligt. </P>  \r\n\r\n<P>- Overdragelsen sker primo 1989. </P>  \r\n\r\n<P>- Overdragelsen udløser ikke ejendomsavancebeskatning. </P>  \r\n\r\n<P>Beskatning hos overdrageren </P>  \r\n\r\n<P>Efter <I>gældende</I> regler skal der ske en beskatning af de genvundne  \r\n\r\n afskrivninger hos overdrageren. Genvundne afskrivninger beskattes som særlig  \r\n\r\n indkomst med 50 pct. For såvel driftsmidler som driftsbygninger opgøres de  \r\n\r\n genvundne afskrivninger i eksemplet som forskellen mellem handelsværdien og  \r\n\r\n den nedskrevne værdi. </P>  \r\n\r\n<P>Den særlige indkomst opgøres således: </P>  \r\n\r\n<P>Driftsbygninger: </P>  \r\n\r\n<PRE>  \r\n\r\n Handelsværdi                    9,0  mio. kr.  \r\n\r\n Nedskreven værdi                6,0  mio. kr.  \r\n\r\n Genvundne afskrivninger         3,0  mio. kr.  \r\n\r\n Driftsmidler:  \r\n\r\n Handelsværdi                    4,0  mio. kr.  \r\n\r\n Nedskreven værdi                2,5  mio. kr.  \r\n\r\n Genvundne afskrivninger         1,5  mio. kr.  \r\n\r\n Genvundne afskrivninger i alt   4,5  mio. kr.  \r\n\r\n Særlig indkomstskat heraf       2,25 mio. kr.  \r\n\r\n</PRE>  \r\n\r\n<P>Den særlige indkomstskat skal betales i efteråret 1990. </P>  \r\n\r\n<P>Efter lovforslaget kan parterne vælge, at overdragelsen skal ske <I>med  \r\n\r\n succession.</I> Dette indebærer, at der ikke udløses særlig indkomstskat ved  \r\n\r\n overdragelsen. Til gengæld kan erhververen ved afståelse af aktiverne blive  \r\n\r\n beskattet af genvundne afskrivninger fra både sin ejertid og fra  \r\n\r\n overdragerens ejertid. Aktiverne overtages så at sige med en latent  \r\n\r\n skattebyrde, hvilket vil afspejle sig i prisen. </P>  \r\n\r\n<P>Erhververens afskrivningsgrundlag </P>  \r\n\r\n<P>Når overdragelsen sker <I>efter gældende regler</I> uden succession, udgør  \r\n\r\n de anførte handelsværdier erhververens afskrivningsgrundlag. Der sker  \r\n\r\n pristalsregulering af grundlaget for både bygningsafskrivningerne og  \r\n\r\n saldoafskrivningerne på driftsmidlerne. </P>  \r\n\r\n<P>Når overdragelsen sker <I>med succession</I> efter lovforslaget, udgør de  \r\n\r\n nedskrevne værdier erhververens afskrivningsgrundlag. Bygningsafskrivningerne  \r\n\r\n foretages med høje afskrivningssatser på 6 pct. i 10 år uden  \r\n\r\n pristalsregulering, da overdrageren har anskaffet ejendommen før 1. januar  \r\n\r\n 1982. Saldoafskrivningerne på driftsmidlerne sker med pristalsregulering.  \r\n\r\n</P>  \r\n\r\n<P>Resultat </P>  \r\n\r\n<P>Hvis overdragelsen sker uden succession, skal overdrageren beskattes af de  \r\n\r\n genvundne afskrivninger, mens erhververen til gngæld får et højere  \r\n\r\n afskrivningsgrundlag. Med succession sker der ingen beskatning af genvundne  \r\n\r\n afskrivninger, men til gengæld får erhververen et lavere afskrivningsgrundlag  \r\n\r\n og kommer derved til at svare en højere løbende indkomstskat. </P>  \r\n\r\n<P>I nedenstående oversigt er vist, hvor stor skatteværdien af  \r\n\r\n afskrivningerne på bygningerne og driftsmidlerne er de 10 første år efter  \r\n\r\n overdragelsen. Beregningerne er foretaget med en skatteprocent på 68. </P>  \r\n\r\n<P>Skatteværdi af afskrivninger. Skatteprocent 68 </P>  \r\n\r\n<PRE>  \r\n\r\n        Uden        Med                   Akkumuleret  Nutidsværdi af  \r\n\r\n        succession  succession  Forskel   forskel      akk. forskel  \r\n\r\n                                1.000 kr.  \r\n\r\n 1989   1.047       755         292         292          292  \r\n\r\n 1990   1.028       646         382         674          639  \r\n\r\n 1991     877       540         337       1.011        1.007  \r\n\r\n 1992     772       462         310       1.322        1.196  \r\n\r\n 1993     701       404         297       1.619        1.372  \r\n\r\n 1994     656       362         294       1.913        1.542  \r\n\r\n 1995     630       331         299       2.212        1.708  \r\n\r\n 1996     618       308         310       2.522        1.871  \r\n\r\n 1997     617       291         326       2.848        2.034  \r\n\r\n 1998     624       279         345       3.193        2.196  \r\n\r\n</PRE>  \r\n\r\n<P>Det fremgår af tabellen, at den sparede særlige indkomstskat ved  \r\n\r\n successionen vil være opvejet af større løbende indkomstskat i løbet af ca. 7  \r\n\r\n år, når der alene ses på den simple akkumulerede forskel uden diskontering.  \r\n\r\n</P>  \r\n\r\n<P>Tilbagediskonteres både den sparede særlige indkomstskat og forskellen i  \r\n\r\n indkomstskat til 1989 med en diskonteringsfaktor på 10 pct. p.a., er der  \r\n\r\n først ligevægt mellem beløbene efter ca. 9 års forløb. </P>  \r\n\r\n<P>Forskellen mellem forløbene med og uden anvendelse af succession vil  \r\n\r\n fortsætte ud over de første 10 år efter overdragelsen. Nedgangen i  \r\n\r\n afskrivningssatsen for driftsbygningerne til 2 pct. vil dog mindske  \r\n\r\n forskellen. </P>  \r\n\r\n<P>Spørgsmål 19: </P>  \r\n\r\n<P>&#187;Der ønskes en nøje redegørelse for, hvorledes man har forestillet  \r\n\r\n sig at kunne løse den regnskabsmæssige opgave, der ligger indbygget i  \r\n\r\n forslaget, hvorefter der kan vælges mellem at indgå en aftale om succession  \r\n\r\n eller ej og samtidig vælges forskelligt fra deloverdragelse til  \r\n\r\n deloverdragelse og fra erhverver til erhverver.&#171; </P>  \r\n\r\n<P>Svar: </P>  \r\n\r\n<P>Spørgsmålet vedrører det tilfælde, hvor en virksomhed overdrages i andele  \r\n\r\n over flere omgange til næste generation (det såkaldte glidende  \r\n\r\n generationsskifte). Endvidere vedrører spørgsmålet det forhold, at en  \r\n\r\n virksomhed overdrages til flere erhververe. </P>  \r\n\r\n<P>Allerede efter gældende regler skal erhververen, når han overtager en  \r\n\r\n virksomhed i andele over flere omgange, føre et særskilt afskrivningsregnskab  \r\n\r\n for hver andel. Dette forhold ændres ikke af successionsforslagets regler om,  \r\n\r\n at der kan vælges forskelligt fra gang til gang. </P>  \r\n\r\n<P>Ved overdragelse af en virksomhed til flere erhververe skal hver erhverver  \r\n\r\n føre sit eget afskrivningsregnskab. Dette forhold ændres heller ikke af  \r\n\r\n forslagets regel om, at der kan vælges forskelligt fra erhverver til  \r\n\r\n erhverver. Tilsvarende regler har været gældende på dødsboskatteområdet i  \r\n\r\n næsten 19 år. </P>  \r\n\r\n<P>Det ligger underforstået i spørgsmålet, at forslaget indeholder nogle  \r\n\r\n vældige komplikationer på disse punkter i forhold til de gældende regler.  \r\n\r\n Dette er ikke tilfældet. Det eneste nye er, at erhververens skattekommune  \r\n\r\n skal have meddelelse om, hvorvidt overdragelsen er sket med succession eller  \r\n\r\n ej. </P>  \r\n\r\n<P>Spørgsmål 22: </P>  \r\n\r\n<P>Ad svar på spørgsmål 11 og 15 </P>  \r\n\r\n<P>a. Ved hvilken overdragelsessum for driftsbygninger og driftsmidler (evt.  \r\n\r\n beregnet særskilt) vil der være finansieringsneutralitet for erhververen i  \r\n\r\n forhold til det mindre afskrivningsgrundlag? Besvarelsen bedes baseret på  \r\n\r\n forudsætningerne for besvarelsen af spørgsmål 12 og 13. </P>  \r\n\r\n<P>b. Ved hvilken overdragelsessum for driftsbygninger og -midler vil der  \r\n\r\n være fortjenesteneutralitet for overdrageren i forhold til den sparede  \r\n\r\n særlige indkomstskat? </P>  \r\n\r\n<P>Samme forudsætninger som for besvarelsen af spørgsmål a. </P>  \r\n\r\n<P>Spørgsmål 23: </P>  \r\n\r\n<P>Ad svar på spørgsmål 12 og 13 </P>  \r\n\r\n<P>Der savnes en redegørelse for indtægtsforholdene i øvrigt, idet  \r\n\r\n prisdannelsen ifølge svaret på spørgsmål 11 og 15 påvirkes af gennemførelse  \r\n\r\n af en familiesuccessionsordning. En besvarelse kunne bygge på følgende  \r\n\r\n forudsætninger om overdragelsessum, overdragelse pr. 1. januar 1989 af  \r\n\r\n driftsbygninger og driftsmidler: </P>  \r\n\r\n<PRE>  \r\n\r\n a. 9,0 mio. kr. + 4,0 mio. kr.  \r\n\r\n b. 8,0 mio. kr. + 3,5 mio. kr.  \r\n\r\n c. 7,0 mio. kr. + 3,0 mio. kr.  \r\n\r\n d. 6,0 mio. kr. + 2,5 mio. kr.  \r\n\r\n</PRE>  \r\n\r\n<P>Svar: </P>  \r\n\r\n<P>Besvarelsen er baseret på samme forudsætninger som den tidligere  \r\n\r\n besvarelse af spørgsmål 12 og 13 (L 51 - bilag 9). Disse forudsætninger er  \r\n\r\n anført nedenfor: </P>  \r\n\r\n<P>- Driftsbygningerne er anskaffet før 1. januar 1982 til 9 mio. kr. </P>  \r\n\r\n<P>- Handelsværdien i 1989 af driftsbygningerne kan opgøres således: </P>  \r\n\r\n<PRE>  \r\n\r\n Samlet ejendomsværdi     18 mio. kr.  \r\n\r\n - grundværdi              5 mio. kr.  \r\n\r\n - værdi af bolig          4 mio. kr.  \r\n\r\n Værdi af driftsbygninger  9 mio. kr.  \r\n\r\n</PRE>  \r\n\r\n<P>- Den nedskrevne værdi af driftsbygningerne udgør 6 mio. kr. De genvundne  \r\n\r\n afskrivninger i 1989 på driftsbygningerne er opgjort som forskellen mellem  \r\n\r\n den nedskrevne værdi og handelsværdien. </P>  \r\n\r\n<P>- Handelsværdien i 1989 af driftsmidlerne udgør 4 mio. kr. </P>  \r\n\r\n<P>- Den nedskrevne værdi af driftsmidlerne udgør 2,5 mio. kr. </P>  \r\n\r\n<P>- Afskrivningsgrundlagene pristalsreguleres med 5 pct. årligt. Dette  \r\n\r\n gælder dog ikke for disse bygninger ved overdragelse med succession, da  \r\n\r\n bygningerne er anskaffet før 1982. </P>  \r\n\r\n<P>- Overdragelse sker primo 1989. </P>  \r\n\r\n<P>- Overdragelsen udløser ikke ejendomsavancebeskatning. </P>  \r\n\r\n<P>Det er nødvendigt at opstille yderligere forudsætninger for at besvare  \r\n\r\n spørgsmål 22 og 23. Følgende er således yderligere forudsat: </P>  \r\n\r\n<P>- Såvel erhverver som overdrager indkomstbeskattes marginalt med 68 pct.  \r\n\r\n</P>  \r\n\r\n<P>- Erhververen sælger virksomheden efter 10 års ejerskab, dvs. primo 1999.  \r\n\r\n Driftsbygningerne sælges for 9 mio. kr. Driftsmidlerne sælges for 0 mio. kr.  \r\n\r\n</P>  \r\n\r\n<P>- Salget af virksomheden år 1999 sker uden anvendelse af de foreslåede  \r\n\r\n successionsregler. </P>  \r\n\r\n<P>Nedenstående oversigt viser nutidsværdien primo 1989 af <I>overdragerens  \r\n\r\n salgsprovenu</I> opgjort som virksomhedens salgssum fratrukket nutidsværdien  \r\n\r\n af eventuel særlig indkomstskat ved de i spørgsmål 23 anførte  \r\n\r\n overdragelsessummer. Nutidsværdien er opgjort ved tilbagediskontering med 3,2  \r\n\r\n pct. p.a., svarende til 10 pct. rente og 68 pct. marginalskat. </P>  \r\n\r\n<PRE>  \r\n\r\n                            - Salgssum -  \r\n\r\n                                                           Nutidsværdi  \r\n\r\n Overdragelsesform   Bygninger   Driftsmidler   I alt      primo 1989  \r\n\r\n                                              - mio. kr. -  \r\n\r\n Uden succession     9,0         4,0            13,0       10,9 (* 1)  \r\n\r\n Med succession      9,0         4,0            13,0       13,0  \r\n\r\n Med succession      8,0         3,5            11,5       11,5  \r\n\r\n Med succession        -           -            10,9 (* 2) 10,9  \r\n\r\n Med succession      7,0         3,0            10,0       10,0  \r\n\r\n Med succession      6,0         2,5             8,5        8,5  \r\n\r\n</PRE>  \r\n\r\n<P>Anm.: Ved overdragelse med succession er overdragerens salgsprovenu lig  \r\n\r\n med overdragelsessummen, idet der ikke betales særlig indkomstskat. </P>  \r\n\r\n<P>(* 1) Salgssum fratrukket nutidsværdi af særlig indkomstskat på 2,25 mio.  \r\n\r\n kr., der skal betales i efteråret 1990. </P>  \r\n\r\n<P>(* 2) Salgssummens fordeling på bygninger og driftsmidler påvirker ikke  \r\n\r\n overdragerens salgsprovenu. Det fremgår af beregningerne, at  \r\n\r\n<I>overdrageren</I> er stillet ens med hensyn til provenu  \r\n\r\n (fortjenesteneutralitet) ved overdragelse <I>uden</I> succession med en  \r\n\r\n samlet salgssum på 13 mio. kr. og med en samlet salgssum på 10,9 mio. kr. ved  \r\n\r\n overdragelse <I>med</I> succession. </P>  \r\n\r\n<P>I nedenstående oversigt er vist nutidsværdien primo 1989 af  \r\n\r\n<I>erhververens nettoudgift</I> ved køb og salg af virksomheden samt  \r\n\r\n skatteværdien af de mellemliggende afskrivninger, idet forskellige købesummer  \r\n\r\n lægges til grund og virksomheden sælges efter 10 års ejerskab som forudsat.  \r\n\r\n Bortset fra afskrivningerne er driften ikke medregnet, da den ikke påvirkes  \r\n\r\n af spørgsmålet om succession. - Købesum - Nutidsværdi </P>  \r\n\r\n<P>Overdragelsesform Bygninger Driftsmidler I alt primo 1989 (* 1) - mio kr.  \r\n\r\n - </P>  \r\n\r\n<P>Uden succession 9,0 4,0 13,0 0,8 </P>  \r\n\r\n<P>Med succession 9,0 4,0 13,0 4,7 </P>  \r\n\r\n<P>Med succession 8,0 3,5 11,5 3,2 </P>  \r\n\r\n<P>Med succession 7,0 3,0 10,0 1,7 </P>  \r\n\r\n<P>Med succession - - 9,1 (* 2) 0,8 </P>  \r\n\r\n<P>Med succession 6,0 2,5 8,5 0,2 </P>  \r\n\r\n<P>(* 1) Købesum fratrukket nutidsværdien af dels skatteværdien af  \r\n\r\n afskrivninger, dels salgssummen år 1999 efter skat af genvundne  \r\n\r\n afskrivninger. </P>  \r\n\r\n<P>(* 2) Købesummens fordeling på bygninger og driftsmidler påvirker ikke  \r\n\r\n erhververens afskrivningsgrundlag. Det fremgår af beregningerne, at  \r\n\r\n<I>erhververen</I> er stillet ens med hensyn til nettoudgifter som defineret  \r\n\r\n ovenfor (finansieringsneutralitet) ved erhvervelse <I>uden</I> succession med  \r\n\r\n en samlet salgssum på 13 mio. kr. og med en samlet købesum på 9,1 mio. kr.  \r\n\r\n ved erhvervelse <I>med</I> succession. </P>  \r\n\r\n<P>Købesummen skal således være mindre end 9,1 mio. kr. ved overdragelse med  \r\n\r\n succession, for at erhververen foretrækker successionen frem for gældende  \r\n\r\n regler. Overdragerens salgssum ved succession skal derimod udgøre mindst 10,9  \r\n\r\n mio. kr., for at det er fordelagtigt for overdrageren at sælge med  \r\n\r\n succession. </P>  \r\n\r\n<P>Med de foreliggende beregningsforudsætninger vil det derfor ikke ud fra  \r\n\r\n den anlagte driftsøkonomiske betragtning være fordelagtigt at anvende den  \r\n\r\n foreslåede successionsadgang ved overdragelsen. </P>  \r\n\r\n<P>Ændres en eller flere af forudsætningerne, kan resultatet meget vel blive  \r\n\r\n et andet. En medvirkende årsag til, at succession i eksemplet ikke er  \r\n\r\n fordelagtig, er forudsætningen om, at ejendommen er anskaffet før 1982 og der  \r\n\r\n således ikke kan foretages pristalsregulerede afskrivninger ved succession.  \r\n\r\n Dette har særlig stor betydning, når pristalsreguleringen er 5 pct. p.a. Med  \r\n\r\n en lavere inflation ville dette forhold have mindre betydning. </P>  \r\n\r\n<P>En anden medvirkende årsag er forudsætningen om, at erhververen kan  \r\n\r\n udnytte alle afskrivningerne i alle 10 år med en skatteværdi på 68 pct. Hvis  \r\n\r\n erhververen har lav eller svingende indkomst, således at ikke alle  \r\n\r\n afskrivningerne kan udnyttes fuldt ud i hele perioden, kan det være en fordel  \r\n\r\n at succedere, med den lavere pris og de lavere afskrivninger til følge.  \r\n\r\n Nyetablerede erhvervsdrivende vil i mange situationer ikke kunne udnytte de  \r\n\r\n større afskrivningsmuligheder ved køb uden succession. Sådanne virksomheder  \r\n\r\n vil med fordel kunne anvende den foreslåede successionsadgang. </P>  \r\n\r\n<P>Det kan endvidere være en fordel at succedere af hensyn til mulighederne  \r\n\r\n for at finansiere overdragelsen. Den lavere pris gør i sig selv  \r\n\r\n finansieringsbehovet mindre. Uden succession vil finansieringen af den  \r\n\r\n yderste del af den højere købesum ofte være dyrere end finansieringen af den  \r\n\r\n øvrige del og indebære en større afdragsbyrde, som især i de første år efter  \r\n\r\n etableringen kan belaste likviditeten. </P>  \r\n\r\n<P>På baggrund af ovenstående ses det, at fordele og ulemper ved succession  \r\n\r\n nøje må overvejes i hvert enkelt tilfælde. I denne forbindelse må det  \r\n\r\n understreges, at anvendelse af den foreslåede successionsadgang er valgfri.  \r\n\r\n</P>  \r\n\r\n<P>Spørgsmål 24: </P>  \r\n\r\n<P>Ad svar på spm. 19 </P>  \r\n\r\n<P>&#187;Er det ministerens hensigt, at vanskelige og uadministrerbare regler  \r\n\r\n i den nugældende lovgivning skal anvendes i et stadigt større omfang ved, at  \r\n\r\n f.eks. glidende generationsskifter stiger i antal? Bliver det ikke  \r\n\r\n resultatet?&#187; </P>  \r\n\r\n<P>Svar: </P>  \r\n\r\n<P>Det er vanskeligt at vurdere, om forslaget rent faktisk vil medføre flere  \r\n\r\n deloverdragelser. Som udgangspunkt er det naturligt at antage, at der kommer  \r\n\r\n flere deloverdragelser. Det synspunkt er imidlertid gjort gældende, at uden  \r\n\r\n successionsregler er det nødvendigt at mindske likviditetspresset ved at  \r\n\r\n overdrage virksomheden til næste generation i mange helt små andele over  \r\n\r\n flere år. Med successionsregler kan parterne i generationsskiftet slå  \r\n\r\n andelene sammen i færre og større deloverdragelser, uden at dette medfører  \r\n\r\n større likviditetspres på virksomheden. Hvor meget dette forhold betyder i  \r\n\r\n retning af færre deloverdragelser, kan ikke gøres op. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198814K00051"
        },
        {
            "displayName": "Entydig dokumentidentifikation",
            "displayValue": "CL003981"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "51"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}