{
    "id": 33011,
    "title": "Borgmesters ansættelse i kommunens tjeneste. (* 1) ",
    "documentTypeId": "250",
    "isSagsforlobPeriodValid": false,
    "shortName": "UDT nr 9250 af 03/08/1982",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at hvervet som borgmester i en kommune ikke lader sig forene  \r\n\r\n med en ansættelse i samme kommunes tjeneste, uanset hvilken stilling den  \r\n\r\n pågældende varetager i kommunen. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Borgmesters ansættelse i kommunens tjeneste. (*  \r\n\r\n 1) </H1>  \r\n\r\n<P></P>  \r\n\r\n<P>I skrivelse af 25. maj 1982 (j.nr. 10-2-JP) har kommunalbestyrelsen for  \r\n\r\n indenrigsministeriet indbragt en afgørelse, som tilsynsrådet for Nordjyllands  \r\n\r\n amt den 4. maj 1982 har truffet vedrørende borgmester  Erik  Malmoses  \r\n\r\n stilling som beskæftigelseskonsulent i Læsø kommune. Tilsynsrådet har givet  \r\n\r\n udtryk for, at hvervet som borgmester er uforeneligt med ansættelse som  \r\n\r\n beskæftigelseskonsulent, og har derfor anmodet kommunalbestyrelsen om at  \r\n\r\n drage omsorg for, at  Erik  Malmose ikke fortsat beklæder de to hverv  \r\n\r\n samtidigt. </P>  \r\n\r\n<P>Det fremgår af sagen, at  Erik  Malmose, der er ansat som overlærer ved  \r\n\r\n kommunens centralskole, for perioden 1. august 1981 31. juli 1982 blev ansat  \r\n\r\n som Læsø kommunes beskæftigelseskonsulent.  Erik  Malmose fik i samme tidsrum  \r\n\r\n orlov fra sin stilling som overlærer. Da  Erik  Malmose pr.1. januar 1982  \r\n\r\n overtog hvervet som borgmester, ansøgte han om, at det ugentlige timetal for  \r\n\r\n stillingen som beskæftigelseskonsulent blev nedsat fra 40 til 25.  \r\n\r\n Kommunalbestyrelsens flertal accepterede  Erik  Malmoses ansøgning. I  \r\n\r\n forbindelse med behandlingen af sagen opstod forskellige procedurefejl, der  \r\n\r\n af 2 af kommunalbestyrelsens medlemmer blev indbragt for tilsynsrådet for  \r\n\r\n Nordjyllands amt. Tilsynsrådet har herefter i skrivelse af 4. maj 1982  \r\n\r\n meddelt kommunalbestyrelsen, at det er fast praksis, at hvervet som  \r\n\r\n borgmester ikke lader sig forene med ansættelse i kommunens tjeneste.  \r\n\r\n Tilsynsrådet har i sin afgørelse lagt vægt på, at det er uheldigt, at en  \r\n\r\n ansat i den kommunale forvaltning i sin egenskab af borgmester vil komme til  \r\n\r\n at føre tilsyn med sin egen embedsførelse. Det vil også være betænkeligt, at  \r\n\r\n borgmesteren som leder af den lokale administration ville blive sine  \r\n\r\n kollegers og eventuelt sine foresattes øverste administrative leder.  \r\n\r\n Tilsynsrådet har derfor bedt kommunalbestyrelsen om at drage omsorg for, at  \r\n\r\n  Erik  Malmose ikke fortsat beklæder de 2 hverv samtidigt. </P>  \r\n\r\n<P>Kommunalbestyrelsen har i forbindelse med forelæggelsen af sagen for  \r\n\r\n indenrigsministeriet redegjort for, at lønnen som kommunens  \r\n\r\n beskæftigelseskonsulent med et ugentligt timetal på 25 for tiden udgør ca.  \r\n\r\n 101.000 kr. årligt. Lønnen som borgmester i Læsø kommune udgør for tiden ca.  \r\n\r\n 173.000 kr. årligt, medens lønnen for en forvaltningsleder i kommunen for  \r\n\r\n tiden udgør fra ca. 173.000 kr. til ca. 187.000 kr. Lønnen som borgmester  \r\n\r\n står efter kommunalbestyrelsens opfattelse ikke i et rimeligt forhold til  \r\n\r\n f.eks. den løn, som en forvaltningsleder oppebærer, når det tages i  \r\n\r\n betragtning, at borgmesteren efter de gældende bestemmelser er øverste leder  \r\n\r\n af kommunens administration, men aflønnes på lavere niveau end  \r\n\r\n forvaltningsledere ved kommunen. Kommunalbestyrelsen har endelig anmodet  \r\n\r\n indenrigsministeriet om en udtalelse om, hvorvidt ministeriet også anser  \r\n\r\n borgmesterhvervet og kommunal ansættelse som uforeneligt, selv om en  \r\n\r\n borgmester kun er ansat i en underordnet stillig som lærer eller medhjælper i  \r\n\r\n en forvaltning. </P>  \r\n\r\n<P>Borgmester  Erik  Malmose har endelig på møde med indenrigsministeren den  \r\n\r\n 16. juni 1982 haft mulighed for nærmere at redegøre for sine og  \r\n\r\n kommunalbestyrelsens synspunkter i sagen. </P>  \r\n\r\n<P>I denne anledning skal man meddele, at indenrigsministeriet er enigt i den  \r\n\r\n afgørelse, som tilsynsrådet for Nordjyllands amt har truffet. Som bekendt har  \r\n\r\n borgmesteren i medfør af § 31, stk. 2, den øverste daglige ledelse af  \r\n\r\n kommunens administration. På denne baggrund ville det være uheldigt, hvis  \r\n\r\n borgmesteren skulle være ansat i den kommunale forvaltning, idet han i sin  \r\n\r\n egenskab af borgmester skulle føre tilsyn med sin egen embedsførelse som  \r\n\r\n kommunalt ansat. Dertil kommer, at der også er knyttet betænkeligheder til,  \r\n\r\n at borgmesteren som leder af kommunens administration ville blive sine  \r\n\r\n kollegers og eventuelt sine foresattes øverste administrative leder. Hvervet  \r\n\r\n som borgmester lader sig derfor ikke forene med en ansættelse i kommunens  \r\n\r\n tjeneste, uanset hvilken stilling de pågældende konkret varetager i kommunen.  \r\n\r\n</P>  \r\n\r\n<P>Henning Rasmussen </P>  \r\n\r\n<P>Peter Rygaard Andersen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Indenrigsministeriets afgørelser og udtalelser om kommunale forhold  \r\n\r\n 1982 1.9. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19820925058"
        },
        {
            "displayName": "Entydig dokumentidentifikation",
            "displayValue": "CA000935"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "9250"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "03/08/1982"
        },
        {
            "displayName": "Administrerende myndighed",
            "displayValue": "Indenrigsministeriet"
        },
        {
            "displayName": "Ressortministeriets journalnummer",
            "displayValue": "1.k.kt.1982/123/1613-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}