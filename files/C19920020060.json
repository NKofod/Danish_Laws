{
    "id": 55607,
    "title": "Vejledning om matrikulære afgifter og gebyrer m.v. ",
    "documentTypeId": "180",
    "isSagsforlobPeriodValid": false,
    "shortName": "VEJ nr 200 af 02/12/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om matrikulære afgifter og gebyrer  \r\n\r\n m.v. </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Opkrævning af afgift og gebyr ved matrikulære  \r\n\r\n forandringer. </P>  \r\n\r\n<P>I forbindelse med registrering af matrikulære forandringer uden for  \r\n\r\n Københavns og Frederiksberg kommuner opkræver Kort- og Matrikelstyrelsen  \r\n\r\n afgift og gebyr efter regler, der fremgår af </P>  \r\n\r\n<UL CLASS=PLAIN-LIST>  \r\n\r\n<LI>1) lov nr. 139 af 7. marts 1990 om afgift ved udstykning m.m. (i det  \r\n\r\n følgende kaldet afgiftsloven), og </LI>  \r\n\r\n<LI>2) bekendtgørelse om matrikulære afgifter og gebyrer m.v. (i det følgende  \r\n\r\n kaldet afgiftsbekendtgørelsen). </LI>  \r\n\r\n</UL>  \r\n\r\n<P>I Sønderjylland, jf. udstykningslovens § 13, stk. 4, opkræves desuden  \r\n\r\n betaling for matrikulære arbejder efter reglerne i bekendtgørelse om betaling  \r\n\r\n for arbejder, der udføres af Kort- og Matrikelstyrelsens sønderjyske  \r\n\r\n landinspektørkontorer. </P>  \r\n\r\n<P>Københavns og Frederiksberg kommuner opkræver afgift efter reglerne i lov  \r\n\r\n om afgift ved udstykning m.m., mens de 2 kommuner selv fastsætter  \r\n\r\n betalingsregler for matrikulært arbejde og gebyr for matrikulær registrering.  \r\n\r\n</P>  \r\n\r\n<P> <I>1.1. Afgift.</I>  </P>  \r\n\r\n<P>Der skal svares afgift ved udstykning og matrikulering for hver samlet  \r\n\r\n fast ejendom, der oprettes. Afgiftens størrelse (4.000 kr.) fremgår af  \r\n\r\n afgiftsloven. Loven angiver nærmere tilfælde, der er undtaget fra kravet om  \r\n\r\n afgift. Der er ikke tillagt matrikelmyndigheden beføjelse til at dispensere  \r\n\r\n fra lovens bestemmelser. </P>  \r\n\r\n<P>Da afgiften alene knytter sig til oprettelse af en samlet fast ejendom,  \r\n\r\n skal der ikke betales afgift, når matrikulering alene fører til registrering  \r\n\r\n af en allerede bestående ejendom, og der skal kun betales een afgift, såfremt  \r\n\r\n en ny samlet fast ejendom oprettes ved udstykning fra flere samlede faste  \r\n\r\n ejendomme. Registrering som samlet fast ejendom på grundlag af ejendomsdom  \r\n\r\n eller hævdserhvervelse er alene udtryk for matrikulær berigtigelse af  \r\n\r\n eksisterende ejendomsforhold, og der skal derfor ikke betales afgift, jf.  \r\n\r\n afgiftslovens § 1, stk. 2, nr. 4. </P>  \r\n\r\n<P>Når et areal af en samlet fast ejendom tildeles et selvstændigt matr.nr.  \r\n\r\n ved en teknisk ændring, oprettes der ikke en ny ejendom, og der skal ikke  \r\n\r\n betales afgift. </P>  \r\n\r\n<P>Afgiftsfritagelse efter afgiftslovens § 1, stk. 2, nr. 1, (100 m2-reglen)  \r\n\r\n forudsætter, at ejendommen ikke er bebygget eller bestemt til bebyggelse. Med  \r\n\r\n ordene &#187;bestemt til bebyggelse&#171; menes, at arealet enten udstykkes  \r\n\r\n med henblik på bebyggelse eller ifølge gældende planer er udlagt til  \r\n\r\n bebyggelse. Ordet &#187;bebyggelse&#171; skal forstås i overensstemmelse med  \r\n\r\n § 2, stk. 2, i byggeloven, d.v.s. også omfattende opførelse eller anbringelse  \r\n\r\n af faste konstruktioner eller anlæg. </P>  \r\n\r\n<P>Ifølge afgiftslovens § 1, stk. 2, nr. 2, skal der ikke betales afgift for  \r\n\r\n nye ejendomme, der udelukkende skal anvendes som fælles friareal. Ordet  \r\n\r\n &#187;friareal&#171; skal i overensstemmelse med byggelovens § 7 forstås som  \r\n\r\n omfattende ubebyggede arealer til sikring af tilfredsstillende opholdsarealer  \r\n\r\n for børn og voksne, adgangs- og tilkørselsforhold, redningsmuligheder for  \r\n\r\n brandvæsenet samt parkering. Det er dog en betingelse for afgiftsfritagelsen,  \r\n\r\n at kommunen har godkendt, at friarealet udlægges samlet for flere ejendomme,  \r\n\r\n hvilket skal være sikret ved tinglysning på de pågældende ejendomme eller  \r\n\r\n følge af en lokalplan. </P>  \r\n\r\n<P>Hvis den nye ejendom er registreret i matriklen som privat fællesvej, skal  \r\n\r\n der ifølge lovens § 1, stk. 2, nr. 3, ikke betales afgift. Det følger af  \r\n\r\n denne regel sammenholdt med 100 m2-reglen, at en ejendom fritages for afgift,  \r\n\r\n såfremt dens areal efter fradrag af areal af privat fællesvej, der er optaget  \r\n\r\n på matrikelkortet, er under 100 m2. Det er en forudsætning, at ejendommen  \r\n\r\n ikke er bebygget eller skal bebygges. </P>  \r\n\r\n<P>Fraskillelse af en andel i en fælleslod fra en samlet fast ejendom, som  \r\n\r\n andelen er en del af, samt opdeling af en fælleslod i afgrænsede arealer, der  \r\n\r\n udlægges som vederlag for ideelle andele i fælleslodden, falder ikke ind  \r\n\r\n under begrebet udstykning og er derfor ikke omfattet af afgiftsloven. </P>  \r\n\r\n<P> <I>1.2. Ekspeditionsgebyr.</I>  </P>  \r\n\r\n<P>Kort- og Matrikelstyrelsen kan i medfør af udstykningslovens § 47, stk. 1,  \r\n\r\n kræve betaling for registrering af matrikulære forandringer. </P>  \r\n\r\n<P>Det fremgår af § 1 i afgiftsbekendtgørelsen, at der skal betales gebyr for  \r\n\r\n udstykning, matrikulering, arealoverførsel, sammenlægning samt visse tekniske  \r\n\r\n ændringer. Gebyrernes størrelse fremgår ligeledes af bekendtgørelsen. Sådanne  \r\n\r\n gebyrer er omfattet af loven om almindelig omsætningsafgift (merværdiafgift),  \r\n\r\n og de anførte gebyrbeløb skal derfor tillægges moms. </P>  \r\n\r\n<P>Der skal ikke betales gebyr ved matrikulering af et areal som følge af  \r\n\r\n dets nedklassificering fra offentlig vej til privat fællesvej, jf.  \r\n\r\n bekendtgørelsens § 1, stk. 3. Der skal heller ikke betales gebyr, når et  \r\n\r\n umatrikuleret areal, der er optaget i matriklen, tildeles matr. nr. </P>  \r\n\r\n<P>Ved arealoverførsel beregnes eet gebyr for hver samlet fast ejendom, der  \r\n\r\n modtager areal, uanset hvor mange arealer der overføres til ejendommen. Der  \r\n\r\n skal ikke betales gebyr ved overførsel af areal til en offentlig vej eller  \r\n\r\n til jernbane, der tilhører staten, og heller ikke ved overførsel af nedlagt  \r\n\r\n offentlig vej eller statsbaneareal til en samlet fast ejendom, jf.  \r\n\r\n bekendtgørelsens § 1, stk. 4. Udskillelse i matriklen af arealer, der har  \r\n\r\n været optaget på vejbestyrelsens vej- eller stifortegnelse i mere end 20 år,  \r\n\r\n sker efter reglerne om ejendomsberigtigelse, der ikke er gebyrbelagt. </P>  \r\n\r\n<P>Det følger af § 1, stk. 1, nr. 3, i afgiftsbekendtgørelsen sammenholdt med  \r\n\r\n definitionen af begrebet &#187;sammenlægning&#171; i udstykningslovens § 8,  \r\n\r\n at der kun betales eet gebyr uafhængigt af, hvor mange ejendomme der  \r\n\r\n sammenlægges til een samlet fast ejendom. </P>  \r\n\r\n<P>Ved tildeling af matr.nre. til arealer inden for en samlet fast ejendom  \r\n\r\n skal der betales gebyr for hvert nyt matr.nr., der oprettes efter ansøgning,  \r\n\r\n såfremt der registreres nye skel. Reglen sigter alene på de tilfælde, der er  \r\n\r\n nævnt i § 23 i bekendtgørelsen om matrikulære arbejder, (brugsretsareal),  \r\n\r\n samt på tilfælde, hvor der sker deling af en ejendom med henblik på  \r\n\r\n registrering af en administrativ grænse. Der skal således ikke betales gebyr  \r\n\r\n ved tildeling af matr.nr. til et særskilt beliggende areal af et matr.nr. (en  \r\n\r\n lod). </P>  \r\n\r\n<P>I afgiftsbekendtgørelsen af 30. november 1992, der træder i kraft den 1.  \r\n\r\n januar 1993, er gebyrreglen i § 1, stk. 1, nr. 5, ændret, således at reglen  \r\n\r\n kun omfatter de tilfælde, hvor der registreres ændrede skel for et  \r\n\r\n brugsretsareal, der er tildelt matr. nr. efter reglerne i § 23 i  \r\n\r\n bekendtgørelse om matrikulære arbejder. Der betales et gebyr for hvert  \r\n\r\n matr.nr., der berøres af ændringen. Reglen gælder ikke for de øvrige  \r\n\r\n tilfælde, der er nævnt i § 24, stk. 2, i bekendtgørelse om matrikulære  \r\n\r\n arbejder, og således heller ikke ved registrering af ændrede administrative  \r\n\r\n grænser. Bortfald af interne skel inden for en samlet fast ejendom er fortsat  \r\n\r\n fritaget for gebyr. </P>  \r\n\r\n<P>Den ændrede bestemmelse har virkning for matrikulære ændringer, der  \r\n\r\n registreres i matriklen efter den 1. januar 1993, </P>  \r\n\r\n<P>Matrikulær registrering, der sker som følge af ekspropriation, er fritaget  \r\n\r\n for gebyr efter § 1, stk. 2, i afgiftsbekendtgørelsen. Gebyrfritagelsen  \r\n\r\n gælder derimod ikke for matrikulære registreringer som følge af  \r\n\r\n jordfordelingskendelse. </P>  \r\n\r\n<P> <I>1.3. Opkrævning og betaling m.v. af </I></P>  \r\n\r\n<P>afgift og gebyr. </P>  \r\n\r\n<P>Afgift og gebyr forfalder til betaling, når den matrikulære ændring  \r\n\r\n registreres i matriklen, jf. afgiftsbekendtgørelsens § 2, stk. 1. Kort- og  \r\n\r\n Matrikelstyrelsen opkræver normalt de skyldige beløb på dette tidspunkt. Der  \r\n\r\n udsendes et giroindbetalingskort til landinspektøren, i jordfordelingssager  \r\n\r\n dog til Jordbrugsdirektoratet. I Sønderjylland sendes giroindbetalingskortet  \r\n\r\n til den, der har rekvireret det matrikulære arbejde. Betalingsfristen er  \r\n\r\n løbende måned plus 30 dage, og betalingen skal ske ved anvendelse af  \r\n\r\n giroindbetalingskortet. </P>  \r\n\r\n<P>Betales afgifts- og gebyrbeløbet ikke rettidigt, tillægges renter fra  \r\n\r\n sidste rettidige indbetalingsdag, og indtil betalingen sker. Renten  \r\n\r\n fastsættes i medfør af § 5 i lovbekendtgørelse nr. 583 af 1. september 1986  \r\n\r\n om renter ved forsinket betaling. Kort- og Matrikelstyrelsen opkræver desuden  \r\n\r\n et gebyr i forbindelse med udsendelse af rykkerskrivelser. </P>  \r\n\r\n<P>Overstiger afgift og gebyr tilsammen det beløb, der er fastsat i  \r\n\r\n afgiftsbekendtgørelsens § 2, stk. 3, skal der sammen med ansøgningen  \r\n\r\n indsendes en bank- eller sparekassegaranti til Kort- og Matrikelstyrelsen på  \r\n\r\n beløbet, medmindre det samtidig indbetales pr. check eller kontant. I  \r\n\r\n Sønderjylland bestemmer statslandinspektøren, hvornår rekvirenten skal  \r\n\r\n indbetale eller stille sikkerhed for beløbet. Ifølge bekendtgørelsens § 2,  \r\n\r\n stk. 4, kan Kort- og Matrikelstyrelsen i andre tilfælde stille krav om  \r\n\r\n sikkerhedsstillelse eller forudbetaling af afgift og gebyr, og styrelsen vil  \r\n\r\n i disse tilfælde ikke behandle den matrikulære sag, før den krævede  \r\n\r\n sikkerhedsstillelse eller indbetaling har fundet sted, jf. i øvrigt § 30, nr.  \r\n\r\n 3, i udstykningsloven. Reglerne om sikkerhedsstillelse eller forudbetaling  \r\n\r\n gælder ikke i tilfælde, hvor betalingen af afgift og gebyr påhviler en  \r\n\r\n offentlig myndighed. </P>  \r\n\r\n<P CLASS=PUNKT> <B>2.</B> Beløbsgrænser ved forenklet arealoverførsel. </P>  \r\n\r\n<P>Der kan ifølge udstykningslovens § 25, stk. 3, ske arealoverførsel uden  \r\n\r\n tinglysning af et overdragelsesdokument, når værdien af det overdragne ikke  \r\n\r\n overstiger et beløb, der fastsættes af boligministeren. Beløbet er fastsat i  \r\n\r\n afgiftsbekendtgørelsens § 4, stk. 1. Ved udtrykket &#187;det overdragne&#171;  \r\n\r\n forstås i denne forbindelse arealet med eventuelle bygninger, træer m.v., som  \r\n\r\n findes på arealet og overdrages sammen med dette. </P>  \r\n\r\n<P>Efter bestemmelserne i § 13, stk. 2, i bekendtgørelsen om matrikulære  \r\n\r\n arbejder kan der uden attest fra dommeren om pantehæftelser overføres areal  \r\n\r\n til offentlig vej eller jernbane, der tilhører staten, når landinspektøren  \r\n\r\n erklærer, at værdien af det overførte areal ikke overstiger det beløb, der er  \r\n\r\n fastsat i afgiftsbekendtgørelsens § 4, stk. 2, og arealoverførslen ikke  \r\n\r\n skønnes at have nogen indflydelse på værdien af den ejendom, arealet  \r\n\r\n overføres fra. </P>  \r\n\r\n<P>Ved &#187;værdien&#171; i de to bestemmelser forstås købesummen eller det  \r\n\r\n udbetalte vederlag, dog mindst det beløb, hvormed det overførte areal indgår  \r\n\r\n i den ansatte ejendomsværdi ved seneste offentlige vurdering. Kort- og  \r\n\r\n Matrikelstyrelsen vil i tvivlstilfælde indhente oplysninger fra Told- og  \r\n\r\n Skattestyrelsen med hensyn til &#187;værdien&#171;. </P>  \r\n\r\n<P>Vejledning nr. 26 af 28. februar 1991 om matrikulære afgifter og gebyrer  \r\n\r\n m.v. bortfalder. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Kort- og Matrikelstyrelsen, den 2.  \r\n\r\n december 1992 </I> </P>  \r\n\r\n<P CLASS=UNDERSKREVET-AF ALIGN=CENTER>Peter Jakobsen </P>  \r\n\r\n<P CLASS=MINISTER ALIGN=RIGHT>/ Birgit Kristiansen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/12/1992"
        },
        {
            "displayName": "Accession",
            "displayValue": "C19920020060"
        },
        {
            "displayName": "Entydig dokumentidentifikation",
            "displayValue": "CM014497"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "03/12/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "200"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "02/12/1992"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Kort- og Matrikelstyrelsen"
        },
        {
            "displayName": "Ressortministeriets journalnummer",
            "displayValue": "Boligmin., Kort- og Matrikelstyrelsen, M.C.J. 1992 nr. 198"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}