{
    "id": 224211,
    "title": "Betænkning over Forslag til lov om ændring af lov om arbejdsløshedsforsikring m.v. og lov om sygedagpenge\n(Dagpengeret til selvstændige erhvervsdrivende uden forudgående medlemskab af en arbejdsløshedskasse, midlertidigt ophør af selvstændig virksomhed og forlængelse af den midlertidige periode med ret til sygedagpenge for lønmodtagere, der er i øget risiko ved smitte med covid-19, og for lønmodtagere, der er pårørende til personer, der er i øget risiko ved smitte med covid-19)",
    "documentTypeId": "420",
    "isSagsforlobPeriodValid": true,
    "shortName": "2020/1 BTL 237",
    "documentHtml": "<div class=\"bjelke\">Den fulde tekst</div><p class=\"DokumentHoved\">Betænkning afgivet af Beskæftigelsesudvalget den 22. juni 2021</p>\r\n<p class=\"TitelPrefiks1\">Betænkning</p>\r\n<p class=\"TitelPrefiks2\">over</p>\r\n<p class=\"Titel2\">Forslag til lov om ændring af lov om arbejdsløshedsforsikring m.v. og lov om sygedagpenge</p>\r\n<p class=\"UnderTitel2\">(Dagpengeret til selvstændige erhvervsdrivende uden forudgående medlemskab af en arbejdsløshedskasse, midlertidigt ophør af selvstændig virksomhed og forlængelse af den midlertidige periode med ret til sygedagpenge for lønmodtagere, der er i øget risiko ved smitte med covid-19, og for lønmodtagere, der er pårørende til personer, der er i øget risiko ved smitte med covid-19)</p>\r\n<p class=\"Fremsaetter\">[af beskæftigelsesministeren (Peter Hummelgaard)]:</p>\r\n<p class=\"BetaenkningsTekst1\">1. Dispensation fra Folketingets forretningsorden</p>\r\n<p class=\"TekstGenerel\">Udvalget indstiller, at der dispenseres fra bestemmelsen i Folketingets forretningsordens § 13, stk. 1, om, at der skal gå 30 dage fra lovforslagets fremsættelse, til det kan vedtages ved 3. behandling.</p>\r\n<p class=\"TekstGenerel\">Udvalget indstiller, at der dispenseres fra bestemmelsen i § 13, stk. 1, således at 3. behandling kan finde sted tidligere end 2 dage efter 2. behandling.</p>\r\n<p class=\"TekstGenerel\">\r\n</p>\r\n<p class=\"BetaenkningsTekst1\">2. Ændringsforslag</p>\r\n<p class=\"TekstGenerel\">Beskæftigelsesministeren har stillet 5 ændringsforslag til lovforslaget.</p>\r\n<p class=\"BetaenkningsTekst1\">3. Indstillinger</p>\r\n<p class=\"TekstGenerel\">\r\n   <span class=\"Italic\">Udvalget</span> indstiller lovforslaget til <span class=\"Italic\">vedtagelse</span> med de stillede ændringsforslag.</p>\r\n<p class=\"TekstGenerel\">Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.</p>\r\n<p class=\"TekstGenerel\">En oversigt over Folketingets sammensætning er optrykt i betænkningen.</p>\r\n<p class=\"BetaenkningsTekst1\">4. Politiske bemærkninger</p>\r\n<p class=\"BetaenkningsTekst2\">Venstre</p>\r\n<p class=\"TekstGenerel\">Venstres medlemmer af udvalget noterer sig, at ordningen inden for Erhvervsministeriets ressort også omfatter en kompensationsordning for selvstændige, freelancere med B-indkomst og kombinatører med blandet indkomst. Det er V glade for, eftersom V har kæmpet hårdt for, at selvstændige ikke bliver glemt i kompensationsordningen. Lovforslaget er en videreførelse af en ordning, V tidligere har kæmpet for.</p>\r\n<p class=\"TekstGenerel\">Samfundet skylder de mange selvstændige, der har haft hårde vilkår under coronapandemien, en hjælpende hånd, hvis de står uden beskæftigelse i kølvandet på pandemien.</p>\r\n<p class=\"TekstGenerel\">V støtter lovforslaget, om at ikkeforsikrede selvstændige m.fl., som er eller var på en eller flere midlertidige kompensationsordninger under Erhvervs- og Kulturministeriets regi, får mulighed for at indmelde sig i arbejdsløshedskassen uden forudgående medlemskab i juli 2021 og få ret til dagpenge.</p>\r\n<p class=\"TekstGenerel\">\r\n</p>\r\n<p class=\"BetaenkningsTekst1\">5. Ændringsforslag med bemærkninger</p>\r\n<p class=\"AendringsForslagIndhold\">Ændringsforslag</p>\r\n<p class=\"TilParagraf\">Til titlen</p>\r\n<p class=\"Stiller\">Af <span class=\"Italic\">beskæftigelsesministeren,</span> tiltrådt af<span class=\"Italic\"> udvalget:</span></p>\r\n<p class=\"AendringMedNummer\">\r\n   <span class=\"AendringNr\">1)</span> Titlen affattes således:</p>\r\n<p class=\"TekstGenerel\" style=\"text-align: center;\">\r\n   <span class=\"Bold\">»Forslag</span>\r\n</p>\r\n<p class=\"TekstGenerel\" style=\"text-align: center;\">\r\n</p>\r\n<p class=\"TekstGenerel\" style=\"text-align: center;\">til</p>\r\n<p class=\"TekstGenerel\" style=\"text-align: center;\">\r\n</p>\r\n<p class=\"TekstGenerel\" style=\"text-align: center;\">\r\n   <span class=\"Bold\">Lov om ændring af</span> <span class=\"Bold\">lov om arbejdsløshedsforsikring m.v., lov om sygedagpenge og barselsloven</span></p>\r\n<p class=\"TekstGenerel\" style=\"text-align: center;\">(Dagpengeret til selvstændige erhvervsdrivende uden forudgående medlemskab af en arbejdsløshedskasse, midlertidigt ophør af selvstændig virksomhed, forlængelse af den midlertidige periode med ret til sygedagpenge for lønmodtagere, der er i øget risiko ved smitte med covid-19, og for lønmodtagere, der er pårørende til personer, der er i øget risiko ved smitte med covid-19, og indførelse af periode, der kan ses bort fra ved vurdering af beskæftigelseskravet for ret til syge- og barselsdagpenge for selvstændige)«.</p>\r\n<p class=\"AendringsBeskrivelse\">[Konsekvens af ændringsforslag nr. 4 og 5]</p>\r\n<p class=\"TilParagraf\">Til § 1</p>\r\n<p class=\"AendringMedNummer\">\r\n   <span class=\"AendringNr\">2)</span> I det under <span class=\"Italic\">nr. 1 </span>foreslåede<span class=\"Italic\"> § 53, stk. 26, </span>ændres i <span class=\"Italic\">1. pkt. </span>», Kulturministeriets midlertidig kunststøtteordning for kunstnere med kombinationsindkomster eller Kulturministeriets midlertidig kompensationsordning til særligt sæsonafhængige kunstnere« til: »eller Kulturministeriets midlertidige kunststøtteordning for kunstnere med kombinationsindkomster«.</p>\r\n<p class=\"AendringsBeskrivelse\">[Præcisering af målgruppen]</p>\r\n<p class=\"AendringMedNummer\">\r\n   <span class=\"AendringNr\">3)</span> I det under <span class=\"Italic\">nr. 2 </span>foreslåede <span class=\"Italic\">§ 57, stk. 8, </span>ændres i<span class=\"Italic\"> nr. 1 </span>», Kulturministeriets midlertidig kunststøtteordning for kunstnere med kombinationsindkomster eller Kulturministeriets midlertidige kompensationsordning til særligt sæsonafhængige kunstnere« til: »eller Kulturministeriets midlertidig kunststøtteordning for kunstnere med kombinationsindkomster«.</p>\r\n<p class=\"AendringsBeskrivelse\">[Præcisering af målgruppen]</p>\r\n<p class=\"TilParagraf\">Til § 2</p>\r\n<p class=\"AendringMedNummer\">\r\n   <span class=\"AendringNr\">4)</span> Før nr. 1 indsættes som nyt nummer:</p>\r\n<p class=\"AendringMedNummer\">\r\n   <span class=\"AendringNr\">»01.</span> I <span class=\"Italic\">§ 42, stk. 2, </span>indsættes som <span class=\"Italic\">4. pkt.:</span></p>\r\n<p class=\"TekstGenerel\">»For en selvstændig erhvervsdrivende, der i løbet af perioden fra og med den 1. juli 2021 til og med den 30. september 2021 har modtaget arbejdsløshedsdagpenge efter § 57, stk. 8, i lov om arbejdsløshedsforsikring m.v., kan der også ved vurderingen helt eller delvis ses bort fra perioden fra og med den 1. maj 2021 til og med den 30. september 2021.««</p>\r\n<p class=\"AendringsBeskrivelse\">[Periode, der kan ses bort fra ved vurderingen af, om beskæftigelseskravet for visse selvstændige erhvervsdrivende er opfyldt]</p>\r\n<p class=\"TilParagraf\">Ny paragraf</p>\r\n<p class=\"AendringMedNummer\">\r\n   <span class=\"AendringNr\">5)</span> Efter § 2 indsættes:</p>\r\n<p class=\"CentreretParagraf\">»§ 01</p>\r\n<p class=\"Paragraf\">I barselsloven, jf. lovbekendtgørelse nr. 235 af 12. februar 2021, som ændret ved § 3 i lov nr. 527 af 27. marts 2021, foretages følgende ændring:</p>\r\n<p class=\"AendringMedNummer\">\r\n   <span class=\"AendringNr\">1.</span> I <span class=\"Italic\">§ 28, stk. 2, </span>indsættes som <span class=\"Italic\">4. pkt.:</span></p>\r\n<p class=\"TekstGenerel\">»For en selvstændig erhvervsdrivende, der i løbet af perioden fra og med den 1. juli 2021 til og med den 30. september 2021 har modtaget arbejdsløshedsdagpenge efter § 57, stk. 8, i lov om arbejdsløshedsforsikring m.v., kan der også ved vurderingen helt eller delvis ses bort fra perioden fra og med den 1. maj 2021 til og med den 30. september 2021.««</p>\r\n<p class=\"AendringsBeskrivelse\">[Periode, der kan ses bort fra ved vurderingen af, om beskæftigelseskravet for visse selvstændige erhvervsdrivende er opfyldt]</p>\r\n<p class=\"BetaenkningsBemaerkninger\">Bemærkninger</p>\r\n<p class=\"BetaenkningTilAendringsNummer\">Til nr. 1</p>\r\n<p class=\"TekstGenerel\">Med ændringsforslaget ændres lovforslagets titel, således at den nu også omfatter barselsloven. Den foreslåede ændring i undertitlen er en konsekvens af ændringsforslag nr. 4 og 5.</p>\r\n<p class=\"BetaenkningTilAendringsNummer\">Til nr. 2</p>\r\n<p class=\"TekstGenerel\" style=\"text-align: justify;\">Det fremgår bl.a. af det foreslåede § 53, stk. 26, 1. pkt., at målgruppen får mulighed for lempeligere adgang til dagpengesystemet, såfremt målgruppen er eller har været omfattet af Kulturministeriets midlertidige kunststøtteordning for kunstnere med kombinationsindkomster og Kulturministeriets midlertidige kompensationsordning til særligt sæsonafhængige kunstnere inden for de sidste 3 måneder inden disse ordningers udløb.</p>\r\n<p class=\"TekstGenerel\" style=\"text-align: justify;\">\r\n</p>\r\n<p class=\"TekstGenerel\" style=\"text-align: justify;\">Det fremgår imidlertid af rammeaftalen om en sommer- og erhvervspakke samt udfasning af hjælpepakker af 19. maj 2021, at den lempeligere adgang til dagpengesystemet er for personer, der er eller var på en midlertidig kompensationsordning i Erhvervsministeriets eller Kulturministeriets regi. I forhold til Kulturministeriets ordninger omtales alene Kulturministeriets midlertidige kunststøtteordning for kunstnere med kombinationsindkomster.</p>\r\n<p class=\"TekstGenerel\" style=\"text-align: justify;\">\r\n</p>\r\n<p class=\"TekstGenerel\" style=\"text-align: justify;\">Kulturministeriets midlertidige kompensationsordning til særligt sæsonafhængige kunstnere er ved en fejl blevet omfattet af udmøntningen af målgruppen for lovforslaget.</p>\r\n<p class=\"TekstGenerel\" style=\"text-align: justify;\">\r\n</p>\r\n<p class=\"TekstGenerel\" style=\"text-align: justify;\">For at sikre, at lovforslaget lever op til intentionerne bag »Rammeaftale om en sommer- og erhvervspakke samt udfasning af hjælpepakker« af 19. maj 2021, foreslås det med ændringsforslaget derfor, at den foreslåede bestemmelse i § 53, stk. 26, 1. pkt.,  ændres i forhold til beskrivelsen af målgruppen, således at denne i forhold til Kulturministeriets ordninger alene omfatter personer, som modtager eller har modtaget kompensation fra Kulturministeriets midlertidige kunststøtteordning for kunstnere med kombinationsindkomster inden for de sidste 3 måneder inden ordningens udløb.</p>\r\n<p class=\"TekstGenerel\" style=\"text-align: justify;\">Ændringsforslaget vil betyde, at muligheden for at kunne få umiddelbar ret til arbejdsløshedsdagpenge uden forudgående medlemskab inden for Kulturministeriets ressort alene vil gælde for personer, som modtager eller har modtaget kompensation fra Kulturministeriets midlertidige kunststøtteordning for kunstnere med kombinationsindkomster inden for de sidste 3 måneder inden ordningens udløb.</p>\r\n<p class=\"TekstGenerel\" style=\"text-align: justify;\">\r\n</p>\r\n<p class=\"TekstGenerel\" style=\"text-align: justify;\">Det bemærkes for god ordens skyld, at det videre fremgår af den nævnte rammeaftale, at ordningen inden for Erhvervsministeriets ressort også omfatter:</p>\r\n<p class=\"TekstGenerel\" style=\"text-align: justify;\">– Kompensationsordningen for selvstændige.</p>\r\n<p class=\"TekstGenerel\" style=\"text-align: justify;\">– Kompensationsordningen for freelancere med B-indkomst.</p>\r\n<p class=\"TekstGenerel\" style=\"text-align: justify;\">– Kompensationsordningen for kombinatører med blandet indkomst.</p>\r\n<p class=\"TekstGenerel\" style=\"text-align: justify;\">\r\n</p>\r\n<p class=\"TekstGenerel\" style=\"text-align: justify;\">Erhvervsministeriet og Erhvervsstyrelsen har i forbindelse med udmøntningen af rammeaftalen oplyst, at den i lovforslaget nævnte kompensationsordning for freelancere m.v., dækker over både freelancere med B-indkomst og kombinatører med blandet indkomst. Det er to forskellige ordninger, men de er omfattet af den samme bekendtgørelse (kompensationsordningen for freelancere m.v.). Det er således fyldestgørende kun at henvise til de to ordninger under Erhvervsministeriet, således som det fremgår af den foreslåede § 53, stk. 26, 1. pkt.</p>\r\n<p class=\"BetaenkningTilAendringsNummer\">Til nr. 3</p>\r\n<p class=\"TekstGenerel\" style=\"text-align: justify;\">Det fremgår af det foreslåede § 57, stk. 8, nr. 1, at målgruppen får mulighed for at ophøre midlertidigt med drift af selvstændig virksomhed og modtage dagpenge, såfremt de i målgruppen er eller har været omfattet af Kulturministeriets midlertidige kunststøtteordning for kunstnere med kombinationsindkomster og Kulturministeriets midlertidige kompensationsordning til særligt sæsonafhængige kunstnere inden for de sidste 3 måneder inden disse ordningers udløb.</p>\r\n<p class=\"TekstGenerel\" style=\"text-align: justify;\">\r\n</p>\r\n<p class=\"TekstGenerel\" style=\"text-align: justify;\">Det fremgår imidlertid af rammeaftalen om en sommer- og erhvervspakke samt udfasning af hjælpepakker af 19. maj 2021, at den lempeligere adgang til dagpengesystemet er for personer, der er eller var på en midlertidig kompensationsordning i Erhvervsministeriets eller Kulturministeriets regi. I forhold til Kulturministeriets ordninger omtales alene Kulturministeriets midlertidige kunststøtteordning for kunstnere med kombinationsindkomster.</p>\r\n<p class=\"TekstGenerel\" style=\"text-align: justify;\">\r\n</p>\r\n<p class=\"TekstGenerel\" style=\"text-align: justify;\">Kulturministeriets midlertidige kompensationsordning til særligt sæsonafhængige kunstnere er ved en fejl blevet omfattet af udmøntningen af målgruppen for lovforslaget.</p>\r\n<p class=\"TekstGenerel\" style=\"text-align: justify;\">\r\n</p>\r\n<p class=\"TekstGenerel\" style=\"text-align: justify;\">For at sikre, at lovforslaget lever op til intentionerne bag »Rammeaftale om en sommer- og erhvervspakke samt udfasning af hjælpepakker« af 19. maj 2021, foreslås det derfor, at den foreslåede bestemmelse i § 57, stk. 8, nr. 1, ændres i forhold til beskrivelsen af målgruppen, således at denne i forhold til Kulturministeriets ordninger alene omfatter personer, som modtager eller har modtaget kompensation fra Kulturministeriets midlertidige kunststøtteordning for kunstnere med kombinationsindkomster inden for de sidste 3 måneder inden ordningens udløb.</p>\r\n<p class=\"TekstGenerel\" style=\"text-align: justify;\">\r\n</p>\r\n<p class=\"TekstGenerel\" style=\"text-align: justify;\">Ændringsforslaget vil betyde, at medlemmer af en arbejdsløshedskasse, som har optjent dagpengeret på almindelig vis, og som driver selvstændig virksomhed som hovedbeskæftigelse, frem til den 30. september 2021 vil kunne ophøre midlertidigt med drift af selvstændig virksomhed og modtage dagpenge i den periode, forudsat at de modtager eller har modtaget kompensation fra Kulturministeriets midlertidige kunststøtteordning for kunstnere med kombinationsindkomster inden for de sidste 3 måneder inden ordningens udløb.</p>\r\n<p class=\"TekstGenerel\" style=\"text-align: justify;\">\r\n</p>\r\n<p class=\"BetaenkningTilAendringsNummer\">Til nr. 4</p>\r\n<p class=\"TekstGenerel\">Efter de gældende regler i § 42, stk. 1, i lov om sygedagpenge, jf. lovbekendtgørelse nr. 223 af 12. februar 2021 med senere ændringer, er retten til sygedagpenge for en selvstændig erhvervsdrivende betinget af, at der inden for de seneste 12 måneder har været udøvet selvstændig virksomhed i mindst 6 måneder, heraf den seneste måned forud for sygefraværet. Virksomheden skal være udøvet i mindst halvdelen af den normale overenskomstmæssige ugentlige arbejdstid. Har virksomheden været udøvet i mindre end 6 måneder, medregnes perioder med forudgående beskæftigelse som lønmodtager.</p>\r\n<p class=\"TekstGenerel\">Efter § 42, stk. 2, i loven kan der ved vurdering af, om beskæftigelseskravet efter § 42, stk. 1, er opfyldt, ses bort fra perioder på indtil 2 år, hvor der er ydet godtgørelse for tabt arbejdsfortjeneste efter § 42 og plejevederlag efter § 120 i lov om social service eller dagpenge til forældre med alvorligt syge børn efter barselsloven. Ved vurderingen kan endvidere helt eller delvis ses bort fra perioden fra og med den 1. marts 2020 til og med den 31. august 2020. Ved vurderingen kan desuden helt eller delvis ses bort fra perioden fra og med den 1. december 2020 til og med den 30. april 2021.</p>\r\n<p class=\"TekstGenerel\">Det betyder, at hvis en selvstændig erhvervsdrivende efter det foreslåede § 57, stk. 8, som affattet ved § 1, nr. 2, ophører midlertidigt med drift af selvstændig virksomhed og modtager arbejdsløshedsdagpenge i perioden fra og med den 1. juli 2021 til og med den 30. september 2021, vil denne periode med arbejdsløshedsdagpenge efter gældende regler skulle indgå i vurderingen af, om beskæftigelseskravet for ret til sygedagpenge for den selvstændige erhvervsdrivende er opfyldt, selv om perioden ikke tæller med som udøvelse af virksomheden.</p>\r\n<p class=\"TekstGenerel\">Der vil derfor kunne være selvstændige erhvervsdrivende, som efter den midlertidige periode med arbejdsløshedsdagpenge ikke vil kunne opfylde beskæftigelseskravet for ret til sygedagpenge, idet virksomheden ikke har været udøvet i det nødvendige omfang, som følge af at den selvstændige i perioden fra den 1. juli 2021 til den 30. september 2021 ophører midlertidigt med drift af selvstændig virksomhed og modtager arbejdsløshedsdagpenge.</p>\r\n<p class=\"TekstGenerel\">Det foreslås derfor med ændringsforslaget, at der i § 42, stk. 2, indsættes et 4. pkt., hvoraf det fremgår, at »For en selvstændig erhvervsdrivende, der i løbet af perioden fra og med den 1. juli 2021 til og med den 30. september 2021 har modtaget arbejdsløshedsdagpenge efter § 57, stk. 8, i lov om arbejdsløshedsforsikring m.v., kan der også ved vurderingen helt eller delvis ses bort fra perioden fra og med den 1. maj 2021 til og med den 30. september 2021.«</p>\r\n<p class=\"TekstGenerel\">Ændringsforslaget betyder, at der ved vurderingen af, om beskæftigelseskravet for en selvstændig erhvervsdrivende for ret til sygedagpenge er opfyldt, vil kunne ses helt eller delvis bort fra perioden fra og med den 1. maj 2021 til og med den 30. september 2021, hvis den selvstændige har modtaget arbejdsløshedsdagpenge efter § 57, stk. 8, i lov om arbejdsløshedsforsikring m.v. Det gælder, uanset om den selvstændige har modtaget arbejdsløshedsdagpenge efter § 57, stk. 8, i lov om arbejdsløshedsforsikring m.v. i hele perioden fra og med den 1. juli 2021 til og med den 30. september 2021 eller kun i en del af perioden, og uanset, hvor mange timer der er udbetalt arbejdsløshedsdagpenge for i perioden.</p>\r\n<p class=\"TekstGenerel\">Det kan f.eks. være en selvstændig erhvervsdrivende, der modtager arbejdsløshedsdagpenge efter § 57, stk. 8, i lov om arbejdsløshedsforsikring m.v. i perioden fra og med den 1. juli 2021 til og med den 30. september 2021. Fra den 1. oktober 2021 arbejder den selvstændige erhvervsdrivende igen i virksomhed. Den 7. oktober 2021 bliver den selvstændige erhvervsdrivende syg. Uden den foreslåede regel vil den selvstændige ikke kunne opfylde kravet i sygedagpengelovens § 42, stk. 1, om, at der skal være udøvet selvstændig virksomhed i den seneste måned forud for sygefraværet i mindst halvdelen af den normale overenskomstmæssige ugentlige arbejdstid.</p>\r\n<p class=\"TekstGenerel\">Muligheden for at kunne se helt eller delvis bort fra perioden fra og med den 1. maj 2021 til og med den 30. september 2021 er et udtryk for, at det ikke skal komme den selvstændige erhvervsdrivende til skade, at personen efter den midlertidige periode med arbejdsløshedsdagpenge eventuelt ikke kan opfylde beskæftigelseskravet for ret til sygedagpenge, fordi personen har været ophørt midlertidigt med drift af selvstændig virksomhed og har modtaget arbejdsløshedsdagpenge efter det foreslåede 57, stk. 8, som affattet ved § 1, nr. 2. Perioden fra den 1. maj 2021 skal ses i lyset af de hjælpepakker m.v., der er etableret i forhold til selvstændige erhvervsdrivende og den gradvise udfasning af hjælpepakkerne. Der henvises til, at for at være omfattet af det foreslåede 57, stk. 8, skal den selvstændige erhvervsdrivende modtage eller have modtaget kompensation via en af Erhvervsministeriets kompensationsordninger for selvstændige og freelancere m.v. eller Kulturministeriets midlertidige kunststøtteordning for kunstnere med kombinationsindkomster inden for de sidste 3 måneder før disse ordningers udløb.</p>\r\n<p class=\"TekstGenerel\">Perioden vil efter forslaget helt eller delvist kunne betragtes som en såkaldt død periode ved opgørelsen af beskæftigelseskravet. Ændringsforslaget vil således indebære, at 12 måneders- og/eller 1 månedsperioden i stk. 1 kan forlænges bagud med et antal dage svarende til antallet af dage i den såkaldte døde periode.</p>\r\n<p class=\"TekstGenerel\">Det bemærkes, at reglen foreslås alene at gælde for selvstændige erhvervsdrivende, der i løbet af perioden fra og med den 1. juli 2021 til og med den 30. september 2021 har modtaget arbejdsløshedsdagpenge efter § 57, stk. 8, i lov om arbejdsløshedsforsikring m.v.</p>\r\n<p class=\"TekstGenerel\">\r\n</p>\r\n<p class=\"BetaenkningTilAendringsNummer\">Til nr. 5</p>\r\n<p class=\"TekstGenerel\">Efter gældende regler i § 28, stk. 1, i barselsloven, jf. lovbekendtgørelse nr. 235 af 12. februar 2021 med senere ændring, er retten til barselsdagpenge for en selvstændig erhvervsdrivende betinget af, at der inden for de sidste 12 måneder har været udøvet selvstændig virksomhed i mindst halvdelen af den normale overenskomstmæssige ugentlige arbejdstid i mindst 6 måneder, heraf den seneste måned forud for fraværet. Har den selvstændige virksomhed været udøvet i mindre end 6 måneder, medregnes perioder med forudgående beskæftigelse som lønmodtager.</p>\r\n<p class=\"TekstGenerel\">Efter § 28, stk. 2, i loven kan der ved vurderingen af, om beskæftigelseskravet efter § 28, stk. 1, er opfyldt, ses bort fra perioder på indtil 2 år, hvor der efter lov om social service er ydet godtgørelse for tabt arbejdsfortjeneste ved pasning af et handicappet barn i hjemmet eller efter samme lov er ydet vederlag ved pasning af døende eller efter denne lovs § 26 er ydet dagpenge til forældre med alvorligt syge børn. Ved vurderingen kan endvidere helt eller delvis ses bort fra perioden fra og med den 1. marts 2020 til og med den 31. august 2020. Ved vurderingen kan desuden helt eller delvis ses bort fra perioden fra og med den 1. december 2020 til og med den 30. april 2021.</p>\r\n<p class=\"TekstGenerel\">Det betyder, at hvis en selvstændig erhvervsdrivende efter det foreslåede § 57, stk. 8, som affattet ved § 1, nr. 2, ophører midlertidigt med drift af selvstændig virksomhed og modtager arbejdsløshedsdagpenge i perioden fra og med den 1. juli 2021 til og med den 30. september 2021, vil denne periode med arbejdsløshedsdagpenge efter gældende regler skulle indgå i vurderingen af, om beskæftigelseskravet for ret til barselsdagpenge for den selvstændige erhvervsdrivende er opfyldt, selv om perioden ikke tæller med som udøvelse af virksomheden.</p>\r\n<p class=\"TekstGenerel\">Der vil derfor kunne være selvstændige erhvervsdrivende, som efter den midlertidige periode med arbejdsløshedsdagpenge ikke vil kunne opfylde beskæftigelseskravet for ret til barselsdagpenge, idet virksomheden ikke har været udøvet i det nødvendige omfang, som følge af at den selvstændige i perioden fra den 1. juli 2021 til den 30. september 2021 ophører midlertidigt med drift af selvstændig virksomhed og modtager arbejdsløshedsdagpenge.</p>\r\n<p class=\"TekstGenerel\">Det foreslås derfor med ændringsforslaget, at der i § 28, stk. 2, indsættes et 4. pkt.<span class=\"Italic\">,</span> hvoraf det fremgår, at »For en selvstændig erhvervsdrivende, der i løbet af perioden fra og med den 1. juli 2021 til og med den 30. september 2021 har modtaget arbejdsløshedsdagpenge efter § 57, stk. 8, i lov om arbejdsløshedsforsikring m.v., kan der også ved vurderingen helt eller delvis ses bort fra perioden fra og med den 1. maj 2021 til og med den 30. september 2021.«</p>\r\n<p class=\"TekstGenerel\">Ændringsforslaget betyder, at der ved vurderingen af, om beskæftigelseskravet for en selvstændig erhvervsdrivende for ret til barselsdagpenge er opfyldt, vil kunne ses helt eller delvis bort fra perioden fra og med den 1. maj 2021 til og med den 30. september 2021, hvis den selvstændige har modtaget arbejdsløshedsdagpenge efter § 57, stk. 8, i lov om arbejdsløshedsforsikring m.v. Det gælder, uanset om den selvstændige har modtaget arbejdsløshedsdagpenge efter § 57, stk. 8, i lov om arbejdsløshedsforsikring m.v. i hele perioden fra og med den 1. juli 2021 til og med den 30. september 2021 eller kun i en del af perioden, og uanset, hvor mange timer der er udbetalt arbejdsløshedsdagpenge for i perioden.</p>\r\n<p class=\"TekstGenerel\">Det kan f.eks. være en selvstændig erhvervsdrivende, der modtager arbejdsløshedsdagpenge efter § 57, stk. 8, i lov om arbejdsløshedsforsikring m.v. i perioden fra og med den 1. juli 2021 til og med den 30. september 2021. Fra den 1. oktober 2021 arbejder den selvstændige erhvervsdrivende igen i virksomhed. Den 7. oktober 2021 skulle den selvstændige erhvervsdrivende på barsel. Uden den foreslåede regel vil den selvstændige ikke kunne opfylde kravet i barselslovens § 28, stk. 1, om, at der skal være udøvet selvstændig virksomhed i den seneste måned forud for fraværet i mindst halvdelen af den normale overenskomstmæssige ugentlige arbejdstid.</p>\r\n<p class=\"TekstGenerel\">Muligheden for at kunne se helt eller delvis bort fra perioden fra og med den 1. maj 2021 til og med den 30. september 2021 er et udtryk for, at det ikke skal komme den selvstændige erhvervsdrivende til skade, at personen efter den midlertidige periode med arbejdsløshedsdagpenge eventuelt ikke kan opfylde beskæftigelseskravet for ret til barselsdagpenge, fordi personen har været ophørt midlertidigt med drift af selvstændig virksomhed og har modtaget arbejdsløshedsdagpenge efter det foreslåede 57, stk. 8, som affattet ved § 1, nr. 2. Perioden fra den 1. maj 2021 skal ses i lyset af de hjælpepakker m.v., der er etableret i forhold til selvstændige erhvervsdrivende, og den gradvise udfasning af hjælpepakkerne. Der henvises til, at for at være omfattet af det foreslåede 57, stk. 8, skal den selvstændige erhvervsdrivende modtage eller have modtaget kompensation via en af Erhvervsministeriets kompensationsordninger for selvstændige og freelancere m.v. eller Kulturministeriets midlertidige kunststøtteordning for kunstnere med kombinationsindkomster inden for de sidste 3 måneder før disse ordningers udløb.</p>\r\n<p class=\"TekstGenerel\">Perioden vil efter ændringsforslaget helt eller delvis kunne betragtes som en såkaldt død periode ved opgørelsen af beskæftigelseskravet. Ændringsforslaget vil således indebære, at 12 måneders- og/eller 1 månedsperioden i stk. 1 kan forlænges bagud med et antal dage svarende til antallet af dage i den såkaldte døde periode.</p>\r\n<p class=\"TekstGenerel\">Det bemærkes, at reglen alene foreslås at gælde for selvstændige erhvervsdrivende, der i løbet af perioden fra og med den 1. juli 2021 til og med den 30. september 2021 har modtaget arbejdsløshedsdagpenge efter § 57, stk. 8, i lov om arbejdsløshedsforsikring m.v.</p>\r\n<p class=\"TekstGenerel\">\r\n</p>\r\n<p class=\"TekstGenerel\">\r\n   <span class=\"Italic\">Økonomiske konsekvenser og implementeringskonsekvenser for det offentlige</span>\r\n</p>\r\n<p class=\"TekstGenerel\">Samlet set skønnes ændringsforslaget med betydelig usikkerhed at medføre offentlige merudgifter på ca. 0,3 mio. kr. i 2021 og 0,8 mio. kr. i 2022 før skat og tilbageløb svarende til ca. 0,1 mio. kr. i 2021 og ca. 0,4 mio. kr. i 2022 efter skat og tilbageløb. Alle beløb er i 2021-pl.</p>\r\n<p class=\"TekstGenerel\">De samlede merudgifter for 2021-2022 fordeler sig med ca. 0,6 mio. kr. vedrørende staten og ca. 0,5 mio. kr. vedrørende kommunerne. Der forventes kommunale merudgifter til sygedagpenge og statslige merudgifter til syge- og barselsdagpenge.</p>\r\n<p class=\"TekstGenerel\">\r\n</p>\r\n<p class=\"TekstGenerel\">De økonomiske og administrative konsekvenser af ændringsforslaget skal forhandles med de kommunale parter.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Merudgifterne i 2021 som følge af ændringsforslaget på 0,3 mio. kr. før skat og tilbageløb bliver indarbejdet på lov om tillægsbevilling for 2021. Tilsvarende reduceres § 35.11.07. Reserve til håndtering af udfordringer i lyset af COVID-19 m.v. med i alt 0,1 mio. kr. i 2021 svarende til merudgifterne efter skat og tilbageløb.</p>\r\n<p class=\"TekstGenerel\">\r\n</p>\r\n<p class=\"TekstGenerel\">De økonomiske konsekvenser for 2022 indarbejdes på finansloven for 2022.</p>\r\n<p class=\"BetaenkningsTekst1\">5. Udvalgsarbejdet</p>\r\n<p class=\"TekstGenerel\">Lovforslaget blev fremsat den 4. juni 2021 og var til 1. behandling den 15. juni 2021. Lovforslaget blev efter 1. behandling henvist til behandling i Beskæftigelsesudvalget.</p>\r\n<p class=\"BetaenkningsTekst2\">Oversigt over lovforslagets sagsforløb og dokumenter</p>\r\n<p class=\"TekstGenerel\">Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.</p>\r\n<p class=\"BetaenkningsTekst2\">Møder</p>\r\n<p class=\"TekstGenerel\">Udvalget har behandlet lovforslaget i 1 møde.</p>\r\n<p class=\"BetaenkningsTekst2\">Høringssvar</p>\r\n<p class=\"TekstGenerel\">Et udkast til lovforslaget har inden fremsættelsen været sendt i høring, og beskæftigelsesministeren sendte den 27. maj 2021 dette udkast til udvalget, jf. BEU alm. del – bilag 319. Den 10. juni 2021 sendte beskæftigelsesministeren høringssvarene og et høringsnotat til udvalget.</p>\r\n<p class=\"BetaenkningsTekst2\">Bilag</p>\r\n<p class=\"TekstGenerel\">Under udvalgsarbejdet er der omdelt 4 bilag på lovforslaget.</p>\r\n<p class=\"UdvalgsSammensaetning\">Bjørn Brandenborg (S) Bjarne Laustsen (S) <span class=\"MedlemsTitel\">fmd.</span> Jan Johansen (S) Jens Joel (S) Jeppe Bruus (S) Kasper Sand Kjær (S) Henrik Møller (S) Lennart Damsbo-Andersen (S) Samira Nawa (RV) Kathrine Olldag (RV) Karsten Hønge (SF) Halime Oguz (SF) Jette Gottlieb (EL) Victoria Velasquez (EL) Christian Juhl (EL) Torsten Gejl (ALT) Hans Andersen (V) Anne Honoré Østergaard (V) <span class=\"MedlemsTitel\">nfmd.</span> Carsten Kissmeyer (V) Morten Dahlin (V) Stén Knuth (V) Ulla Tørnæs (V) Bent Bøgsted (DF) Jens Henrik Thulesen Dahl (DF) Dennis Flydtkjær (DF) Mads Andersen (KF) Birgitte Bergman (KF) Lars Boje Mathiesen (NB) Alex Vanopslagh (LA) </p>\r\n<p class=\"IkkeMedlemmer2\">Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.</p>\r\n<table>\r\n   <caption class=\"FolketingetsSammensaetning\">\r\n   </caption>\r\n   <tr>\r\n      <td class=\"PartiNavn\">Socialdemokratiet (S)</td>\r\n      <td class=\"PartiMandater\">49</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Venstre, Danmarks Liberale Parti (V)</td>\r\n      <td class=\"PartiMandater\">39</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Dansk Folkeparti (DF)</td>\r\n      <td class=\"PartiMandater\">16</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Socialistisk Folkeparti (SF)</td>\r\n      <td class=\"PartiMandater\">15</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Radikale Venstre (RV)</td>\r\n      <td class=\"PartiMandater\">14</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Enhedslisten (EL)</td>\r\n      <td class=\"PartiMandater\">13</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Det Konservative Folkeparti (KF)</td>\r\n      <td class=\"PartiMandater\">13</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Nye Borgerlige (NB)</td>\r\n      <td class=\"PartiMandater\">4</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Liberal Alliance (LA)</td>\r\n      <td class=\"PartiMandater\">3</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Alternativet (ALT)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Kristendemokraterne (KD)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Inuit Ataqatigiit (IA)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Siumut (SIU)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Sambandsflokkurin (SP)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Javnaðarflokkurin (JF)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Uden for folketingsgrupperne (UFG)</td>\r\n      <td class=\"PartiMandater\">7</td>\r\n      <td class=\"PartiNote\">\r\n      </td>\r\n   </tr>\r\n</table><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2020/1 LF 237",
            "stateLabel": "Vedtaget",
            "references": [
                {
                    "shortName": "2020/1 SF.L L 237",
                    "title": "Skriftlig fremsættelse (4. juni 2021) - L 237",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 223667,
                    "eliUri": "/eli/ft/20201XX01488",
                    "externalLink": ""
                },
                {
                    "shortName": "2020/1 LSF 237",
                    "title": "Forslag til Lov om ændring af lov om arbejdsløshedsforsikring m.v. og lov om sygedagpenge (Dagpengeret til selvstændige erhvervsdrivende uden forudgående medlemskab af en arbejdsløshedskasse, midlertidigt ophør af selvstændig virksomhed og forlængelse af den midlertidige periode med ret til sygedagpenge for lønmodtagere, der er i øget risiko ved smitte med covid-19, og for lønmodtagere, der er pårørende til personer, der er i øget risiko ved smitte med covid-19)",
                    "presentationName": "Lovforslag som fremsat",
                    "documentTypeId": 400,
                    "documentId": 223676,
                    "eliUri": "/eli/ft/202012L00237",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20201/lovforslag/l237/index.htm"
                },
                {
                    "shortName": "2020/1 BTL 237",
                    "title": "Betænkning over Forslag til lov om ændring af lov om arbejdsløshedsforsikring m.v. og lov om sygedagpenge\n(Dagpengeret til selvstændige erhvervsdrivende uden forudgående medlemskab af en arbejdsløshedskasse, midlertidigt ophør af selvstændig virksomhed og forlængelse af den midlertidige periode med ret til sygedagpenge for lønmodtagere, der er i øget risiko ved smitte med covid-19, og for lønmodtagere, der er pårørende til personer, der er i øget risiko ved smitte med covid-19)",
                    "presentationName": "Betænkning  over lovforslag",
                    "documentTypeId": 420,
                    "documentId": 224211,
                    "eliUri": "/eli/ft/202014L01527",
                    "externalLink": ""
                },
                {
                    "shortName": "2020/1 LSV 237",
                    "title": "Forslag til Lov om ændring af lov om arbejdsløshedsforsikring m.v., lov om sygedagpenge og barselsloven (Dagpengeret til selvstændige erhvervsdrivende uden forudgående medlemskab af en arbejdsløshedskasse, midlertidigt ophør af selvstændig virksomhed, forlængelse af den midlertidige periode med ret til sygedagpenge for lønmodtagere, der er i øget risiko ved smitte med covid-19, og for lønmodtagere, der er pårørende til personer, der er i øget risiko ved smitte med covid-19, og indførelse af periode, der kan ses bort fra ved vurdering af beskæftigelseskravet for ret til syge- og barselsdagpenge for selvstændige)",
                    "presentationName": "Lovforslag som vedtaget",
                    "documentTypeId": 410,
                    "documentId": 224252,
                    "eliUri": "/eli/ft/202013L00237",
                    "externalLink": ""
                },
                {
                    "shortName": "LOV nr 1438 af 29/06/2021",
                    "title": "Lov om ændring af lov om arbejdsløshedsforsikring m.v., lov om sygedagpenge og barselsloven (Dagpengeret til selvstændige erhvervsdrivende uden forudgående medlemskab af en arbejdsløshedskasse, midlertidigt ophør af selvstændig virksomhed, forlængelse af den midlertidige periode med ret til sygedagpenge for lønmodtagere, der er i øget risiko ved smitte med covid-19, og for lønmodtagere, der er pårørende til personer, der er i øget risiko ved smitte med covid-19, og indførelse af periode, der kan ses bort fra ved vurdering af beskæftigelseskravet for ret til syge- og barselsdagpenge for selvstændige)",
                    "presentationName": "Ændringslov",
                    "documentTypeId": 20,
                    "documentId": 224289,
                    "eliUri": "/eli/lta/2021/1438",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "23/06/2021"
        },
        {
            "displayName": "Accession",
            "displayValue": "202014L01527"
        },
        {
            "displayName": "Entydig dokumentidentifikation",
            "displayValue": "AX026687"
        },
        {
            "displayName": "Dato for førstegangsindlæggelse",
            "displayValue": "23/06/2021"
        },
        {
            "displayName": "Dato for indlæggelse",
            "displayValue": "23/06/2021"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "237"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}