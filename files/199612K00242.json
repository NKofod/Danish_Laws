{
    "id": 112270,
    "title": "1996 LSF 242   FORSLAG TIL LOV OM ÆNDRING AF LOV OM LØNMODTAGERNES DYRTIDSFOND ",
    "documentTypeId": "400",
    "isSagsforlobPeriodValid": false,
    "shortName": "1996/1 LSF 242",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 242 </P>  \r\n\r\n<P></P>  \r\n\r\n<P>Forslag til Lov om ændring af lov om Lønmodtagernes Dyrtidsfond </P>  \r\n\r\n<P></P>  \r\n\r\n<P>Fremsat af Aage Frandsen (SF) Anne Baastrup (SF) Steen Gade (SF) Holger K.  \r\n\r\n Nielsen (SF) </P>  \r\n\r\n<P></P>  \r\n\r\n<P>den 23. april 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om Lønmodtagernes Dyrtidsfond, jf. lovbekendtgørelse nr. 281 af 1.  \r\n\r\n maj 1995, som ændret ved lov nr. 1071 af 20. december 1995, foretages  \r\n\r\n følgende ændringer: </P>  \r\n\r\n<P> <B>1.</B> I <I>kapitel 3</I> indsættes efter overskriften før § 4 som nye  \r\n\r\n paragraffer: </P>  \r\n\r\n<P> <B>&#187;§ 3 a.</B> Lønmodtagernes Dyrtidsfond ledes af et  \r\n\r\n repræsentantskab og en bestyrelse. </P>  \r\n\r\n<P> <I>Stk. 2.</I> Arbejdsministeren fastsætter vedtægter for fonden,  \r\n\r\n herunder nærmere regler om udbetaling af beløb efter loven. </P>  \r\n\r\n<P> <B>§ 3 b.</B> Repræsentantskabet, der består af 21 medlemmer, vælges af  \r\n\r\n alle, der har konto i Lønmodtagernes Dyrtidsfond senest 3 måneder, før valget  \r\n\r\n finder sted. </P>  \r\n\r\n<P> <I>Stk. 2.</I> Valgbare er de i stk. 1 nævnte personer. </P>  \r\n\r\n<P> <I>Stk. 3.</I> Repræsentantskabets formand er sammenfaldende med  \r\n\r\n bestyrelsens formand. </P>  \r\n\r\n<P> <I>Stk. 4.</I> Reglerne for valg til repræsentantskabet skal svare til  \r\n\r\n reglerne i lov om kommunale valg, idet der dog skal anvendes kønskvotering  \r\n\r\n ved udvælgelsen af kandidater på de enkelte lister. Genvalg kan finde sted.  \r\n\r\n Arbejdsministeren fastsætter ved bekendtgørelse de nærmere regler for valg  \r\n\r\n til repræsentantskabet. </P>  \r\n\r\n<P> <B>§ 3 c.</B> Repræsentantskabet skal have forelagt til godkendelse det  \r\n\r\n årlige regnskab og behandle de sager, som bestyrelsen eller mindst 2  \r\n\r\n bestyrelsesmedlemmer måtte ønske at forelægge for repræsentantskabet. </P>  \r\n\r\n<P> <I>Stk. 2.</I> Repræsentantskabet afholder møde mindst tre gange årligt  \r\n\r\n samt i øvrigt, når bestyrelsen, mindst 2 bestyrelsesmedlemmer eller mindst 7  \r\n\r\n medlemmer af repræsentantskabet ønsker det. </P>  \r\n\r\n<P> <I>Stk. 3.</I> Repræsentantskabet skal senest 6 måneder efter valget på  \r\n\r\n baggrund af udkast fra bestyrelsen vedtage skriftlige og offentligt  \r\n\r\n tilgængelige retningslinjer for den overordnede placeringspolitik for  \r\n\r\n Lønmodtagernes Dyrtidsfond. Disse retningslinjer skal udsendes til alle, der  \r\n\r\n har konto i Lønmodtagernes Dyrtidsfond. Eventuelle mindretalssynspunkter skal  \r\n\r\n optrykkes sammen med planen.&#171; </P>  \r\n\r\n<P> <B>2.</B>  <I>§ 4</I> affattes således: </P>  \r\n\r\n<P> <B>&#187;§ 4.</B> Bestyrelsen består af 5 medlemmer, der vælges blandt  \r\n\r\n repræsentantskabets medlemmer. </P>  \r\n\r\n<P> <I>Stk. 2.</I> Valg til bestyrelsen sker ved forholdstalsvalg efter  \r\n\r\n regler, som svarer til reglerne i § 24, stk. 3, i lov om kommunernes  \r\n\r\n styrelse, idet der dog skal anvendes kønskvotering ved udvælgelsen af  \r\n\r\n kandidater på de enkelte lister. Genvalg kan finde sted. Arbejdsministeren  \r\n\r\n fastsætter ved bekendtgørelse de nærmere regler for valg til bestyrelsen.  \r\n\r\n</P>  \r\n\r\n<P> <I>Stk. 3.</I> Bestyrelsen vælger en formand af sin midte. </P>  \r\n\r\n<P> <I>Stk. 4.</I> Bestyrelsen skal lede administrationen af Lønmodtagernes  \r\n\r\n Dyrtidsfond i overensstemmelse med reglerne i denne lov. </P>  \r\n\r\n<P> <I>Stk. 5.</I> Bestyrelsen ansætter direktøren og andet ledende personale  \r\n\r\n og fastlægger retningslinjer for deres arbejde, herunder også den løbende  \r\n\r\n anbringelse af fondsmidler. Generelle forskrifter og vejledninger, der  \r\n\r\n udsendes til kontohaverne og deres arbejdsgivere, skal godkendes af  \r\n\r\n bestyrelsen.&#171; </P>  \r\n\r\n<P> <B>3.</B> Overskriften til kapitel 4 affattes således: </P>  \r\n\r\n<P> <I>&#187;Fondsanbringelse og demokratisering&#171;.</I>  </P>  \r\n\r\n<P> <B>4.</B>  <I>§ 6, stk. 1,</I> affattes således: </P>  \r\n\r\n<P>&#187;Bestyrelsen skal forvalte fondsmidlerne, så de bliver til størst  \r\n\r\n mulig gavn for lønmodtagere. Det betyder, at pensionskasserne skal forvalte  \r\n\r\n deres midler, således at de inden for rammerne af en social, økonomisk og  \r\n\r\n økologisk bæredygtig udvikling bliver til størst mulig gavn for  \r\n\r\n pensionsordningen. Det indebærer blandt andet, at en del af midlerne placeres  \r\n\r\n risikovilligt på kapitalmarkedet til gavn for dansk produktion og  \r\n\r\n beskæftigelse og en økologisk bæredygtig udvikling. De i § 3 c, stk. 3,  \r\n\r\n nævnte retningslinjer for den overordnede placeringspolitik skal eksplicit  \r\n\r\n give vurderinger af, hvorledes disse retningslinjer bidrager til en  \r\n\r\n bæredygtig samfundsudvikling.&#171; </P>  \r\n\r\n<P> <B>5.</B>  <I>§ 6, stk. 3,</I> affattes således: </P>  \r\n\r\n<P> <I>&#187;Stk. 3.</I> Endvidere kan midlerne anvendes: </P>  \r\n\r\n<P>a) til erhvervelse af fast ejendom, </P>  \r\n\r\n<P>b) til aktiviteter vedrørende efterforskning og udvinding i den danske  \r\n\r\n undergrund samt til forskning og udvikling, </P>  \r\n\r\n<P>c) på anden måde, idet der ved produktion m.v. bl.a. lægges vægt på  \r\n\r\n anvendelse af renere teknologi, holdbarhed, ressourcebesparelse, genbrug og  \r\n\r\n genanvendelse.&#171; </P>  \r\n\r\n<P> <B>6.</B> I <I>§ 6, stk. 4,</I> indsættes efter 2. pkt. som nyt punktum:  \r\n\r\n</P>  \r\n\r\n<P>&#187;Finanstilsynet kan dog efter ansøgning i særlige tilfælde dispensere  \r\n\r\n fra 2 pct.-grænsen.&#171; </P>  \r\n\r\n<P> <B>7.</B>  <I>§ 6, stk. 5,</I> affattes således: </P>  \r\n\r\n<P> <I>&#187;Stk. 5.</I> Endvidere kan op til 1/4 pct. af fondsmidlerne  \r\n\r\n anvendes som udlån til medarbejderejede virksomheder på særlig gunstige  \r\n\r\n vilkår. Betingelsen for udlån skal dog være, at alle, der arbejder i  \r\n\r\n virksomheden, er ejere, og at hver af dem har en stemme, når  \r\n\r\n fællesbeslutninger træffes.&#171; </P>  \r\n\r\n<P> <B>8.</B> Efter § 7 indsættes i <I>kapitel 4</I> som nye paragraffer:  \r\n\r\n</P>  \r\n\r\n<P> <B>&#187;§ 7 a.</B> I aktieselskaber, hvor Lønmodtagernes Dyrtidsfond  \r\n\r\n alene eller sammen med Arbejdsmarkedets Tillægspension har aktier, men ikke  \r\n\r\n bestemmende indflydelse, skal stemmeretten på aktierne overlades til de  \r\n\r\n ansatte eller deres repræsentanter, såfremt disse efter forespørgsel erklærer  \r\n\r\n sig indforstået hermed. </P>  \r\n\r\n<P> <B>§ 7 b.</B> I aktieselskaber, hvor Lønmodtagernes Dyrtidsfond alene  \r\n\r\n eller sammen med Arbejdsmarkedets Tillægspension har bestemmende indflydelse,  \r\n\r\n kan bestyrelsen for Lønmodtagernes Dyrtidsfond overlade det til de ansatte at  \r\n\r\n drive virksomheden på nærmere aftalte vilkår. </P>  \r\n\r\n<P> <I>Stk. 2.</I> Repræsentantskabet skal senest i år 2000 fremlægge  \r\n\r\n modeller til offentlig diskussion af de vilkår, hvorunder de ansatte kan  \r\n\r\n forestå driften af virksomheden. Senest med udgangen af 2001 skal  \r\n\r\n repræsentantskabet vedtage en eller flere modeller i en form, der er egnet  \r\n\r\n til at arbejde efter i praksis i en forsøgsperiode.&#171; </P>  \r\n\r\n<P> <B>9.</B> I <I>§ 8</I> ændres &#187;tre år&#171; til: &#187;fire  \r\n\r\n år&#171;. </P>  \r\n\r\n<P> <B>10.</B> I <I>§ 9</I> og <I>§ 10, stk. 2,</I> ændres  \r\n\r\n &#187;bestyrelsen&#171; til: &#187;repræsentantskabet&#171;. </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft den 1. juli 1997. </P>  \r\n\r\n<P> <I>Stk. 2.</I> Arbejdsministeren fastsætter nærmere regler for de  \r\n\r\n nødvendige overgangsordninger. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>SF har tidligere fremsat forslag til demokratisering af og ændringer af  \r\n\r\n formålet med lov om Lønmodtagernes Dyrtidsfond. </P>  \r\n\r\n<P>Dette skete med fremsættelsen af lovforslag nr. L 66 i folketingsåret  \r\n\r\n 1990-91 (1. samling) om ændring af lov om Arbejdsmarkedets Tillægspension og  \r\n\r\n lov om ændring af lov om Lønmodtagernes Dyrtidsfond, se Folketingstidende  \r\n\r\n 1990-91 (1. samling), forhandlingerne sp. 1675 og Tillæg A, sp. 1913.  \r\n\r\n Lovforslaget kom på grund af folketingsvalget den 12. december 1990 ikke til  \r\n\r\n 1. behandling. </P>  \r\n\r\n<P>Lovforslag nr. L 66 omhandlede både lov om Lønmodtagernes Dyrtidsfond og  \r\n\r\n lov om Arbejdsmarkedets Tillægspension, idet forslaget indebar en reel  \r\n\r\n sammenlægning af de to organisationer, når det gjaldt styringen. </P>  \r\n\r\n<P>SF fremsatte også i folketingsåret 1992-93 et forslag til lov om ændring  \r\n\r\n af lov om Lønmodtagernes Dyrtidsfond (L 222). Se Folketingstidende 1992-93,  \r\n\r\n forhandlingerne sp. 6268 og 8654 og Tillæg A, sp. 7631. Nærværende lovforslag  \r\n\r\n er en videreudbygning af L 222. </P>  \r\n\r\n<P>Dette lovforslag vedrører som lovforslag nr. L 222 alene Lønmodtagernes  \r\n\r\n Dyrtidsfond, men skal ses i sammenhæng med det samtidig fremsatte forslag om  \r\n\r\n ændring af lov om Arbejdsmarkedets Tillægspension. </P>  \r\n\r\n<P>Overordnet har dette lovforslag på linje med L 241 om ændring af lov om  \r\n\r\n Arbejdsmarkedets Tillægspension og forslag til folketingsbeslutning om  \r\n\r\n pensionskasserne (B 128) til formål at demokratisere økonomien, ved at  \r\n\r\n lønmodtagerne får større indflydelse og dermed også større ansvar. </P>  \r\n\r\n<P>Lovforslaget har til formål: </P>  \r\n\r\n<P>1. At investeringerne sker ud fra social, økonomisk og økologisk  \r\n\r\n bæredygtighed. Det forudsætter, at produktionen i fremtidens samfund giver  \r\n\r\n mulighed for at omsætte pensionsopsparingen til forbrug i den forventede takt  \r\n\r\n på en miljømæssigt forsvarlig måde, og uden at det i øvrigt belaster  \r\n\r\n samfundsøkonomien på en måde, som nødvendiggør uønskede økonomiske og  \r\n\r\n politiske indgreb og kursændringer. Dette sikres ikke af kravet om, at LD  \r\n\r\n skal investere efter størst mulig forrentning. Derfor betyder dette krav  \r\n\r\n heller <I>ikke,</I> at pensionsopsparernes interesser varetages bedst muligt.  \r\n\r\n Sagt på en anden måde er den samfundsmæssige hensigtsmæssighed ikke identisk  \r\n\r\n med maksimalt afkast. Der kan f.eks. være hensyn til miljøet, der afgørende  \r\n\r\n taler imod investeringer uanset disses rentabilitet. Der kan være f.eks.  \r\n\r\n sociale hensyn, der afgørende taler for investeringer, der ikke er økonomisk  \r\n\r\n fuldt rentable. Derfor bør eksisterende lovgivning erstattes med en  \r\n\r\n lovgivning, hvor samfundsmæssig bæredygtighed bliver den overordnede  \r\n\r\n målsætning. LD's kontohavere har selvfølgelig også en interesse i afkastet,  \r\n\r\n og det skal sikres gennem en målsætning om, at investeringerne <I>samlet  \r\n\r\n set</I> skal give et <I>rimeligt</I> afkast. Uden disse ændringer i  \r\n\r\n målsætningen forsvinder ikke blot bæredygtigheden, men paradoksalt også den  \r\n\r\n sikkerhed for fremtidigt forbrug hos LD's kontohavere, som bruges som  \r\n\r\n begrundelse for det nuværende krav om størst muligt afkast. Investeringer i  \r\n\r\n virksomheder, der ikke er miljømæssigt forsvarlige eller ikke har et godt  \r\n\r\n arbejdsmiljø, kan medføre betydelige samfundsmæssige udgifter, når LD's  \r\n\r\n kontohavere skal have udbetalt deres pension. En yderligere grund til  \r\n\r\n ændringen er, at man faktisk ikke kan beregne en optimal  \r\n\r\n &#187;forrentning&#171; af investeringerne, og slet ikke når det gælder  \r\n\r\n langsigtede investeringer. Den optimale forrentning rummer både et  \r\n\r\n kvalitativt bæredygtighedsaspekt og et kvantitativt økonomisk gevinstaspekt,  \r\n\r\n og begge dele afhænger af skøn, vurderinger og holdninger. Derfor bør vi  \r\n\r\n droppe forestillingen om den iskolde, rationelle kalkule og erkende, at det  \r\n\r\n drejer sig om, at investeringerne skal både bære og betale sig. </P>  \r\n\r\n<P>2. At der bliver direkte valg af den politiske ledelse af Lønmodtagernes  \r\n\r\n Dyrtidsfond, dvs. repræsentantskabet. Det sker ud fra et ønske om at skabe  \r\n\r\n større interesse og engagement omkring de dispositioner i form af  \r\n\r\n kapitalanbringelser, der foretages af Lønmodtagernes Dyrtidsfond. Da det er  \r\n\r\n meget vidtgående dispositioner, der foretages, og da de sker på kontohavernes  \r\n\r\n vegne, er det vigtigt, at de bliver mere inddraget i beslutningsprocesserne.  \r\n\r\n Det vil et direkte valg kunne bidrage til. Da det samtidig ikke er entydigt,  \r\n\r\n hvilke dispositioner der er de rigtige, lægger forslaget også op til, at  \r\n\r\n valgene skal ske ved listevalg efter samme regler, som gælder ved de  \r\n\r\n kommunale valg. Det sker bl.a. ud fra en erkendelse af, at kontohaverne i  \r\n\r\n Lønmodtagernes Dyrtidsfond inden for lovens generelle rammer kan lægge  \r\n\r\n forskellig vægt på, hvad der skal prioriteres. </P>  \r\n\r\n<P>3. At der også lægges op til medlemmernes større indflydelse og dermed  \r\n\r\n ansvarlighed for, hvordan Lønmodtagernes Dyrtidsfonds midler forvaltes, ved  \r\n\r\n at lønmodtagere, der er ansat i virksomheder, hvor fonden har aktier, kan få  \r\n\r\n reel indflydelse på de lønmodtagermidler, der investeres i deres virksomhed.  \r\n\r\n</P>  \r\n\r\n<P>4. At Lønmodtagernes Dyrtidsfond alene skal styres af dens kontohavere ved  \r\n\r\n valg til repræsentantskabet. Der er ingen mening i, at staten skal udpege  \r\n\r\n repræsentanter i styrelsen. Statens interesser kan tilgodeses gennem de  \r\n\r\n generelle regler, der fastlægges i loven. </P>  \r\n\r\n<P>5. At der sikres mulighed for en ligelig fordeling mellem kønnene ved valg  \r\n\r\n til repræsentantskab og bestyrelse. Dette forslag er vigtigt, fordi der er  \r\n\r\n klare tendenser til, at mændene er meget dominerende i bestyrelser m.v. inden  \r\n\r\n for erhvervslivet, fondsbestyrelser m.v. I følge beretningen for 1995 bestod  \r\n\r\n bestyrelsen for Lønmodtagernes Dyrtidsfond af 16 mænd og 3 kvinder og  \r\n\r\n forretningsudvalget af 4 mænd langt mere dominerende end i parlamentariske  \r\n\r\n forsamlinger som Folketinget, amtsråd og kommunalbestyrelser, selv om der  \r\n\r\n heller ikke er ligestilling her. Derfor må kønskvotering ved valg til  \r\n\r\n repræsentantskab og bestyrelse for Lønmodtagernes Dyrtidsfond forventes at  \r\n\r\n være nødvendig, hvis kvinderne skal have en rimelig repræsentation. </P>  \r\n\r\n<P>6. At der ved kapitalanbringelser i langt højere grad tages hensyn til,  \r\n\r\n hvad det er for en produktion, der bliver fremmet ved investeringen, idet der  \r\n\r\n bl.a. skal lægges vægt på anvendelse af renere teknologi, holdbarhed,  \r\n\r\n ressourcebesparelse, genbrug og genanvendelse. </P>  \r\n\r\n<P>7. At Lønmodtagernes Dyrtidsfond får lidt større frihed til at disponere  \r\n\r\n end i dag og derved udøve større indflydelse. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Ad § 3 a </P>  \r\n\r\n<P>Det er mest logisk at bruge henholdsvis repræsentantskab og bestyrelse for  \r\n\r\n den egentlige ledelse. </P>  \r\n\r\n<P>Til nr. 2 </P>  \r\n\r\n<P>Ad § 3 b </P>  \r\n\r\n<P>Forslaget indebærer, at der ved valg anvendes regler svarende til regler  \r\n\r\n for de kommunale valg. Antallet af stillere, der fastsættes i en  \r\n\r\n bekendtgørelse af arbejdsministeren, skal være forholdsmæssig i forhold til  \r\n\r\n antal vælgere, sådan som det er tilfældet i dag i den kommunale valglov. Det  \r\n\r\n er derfor en forudsætning, at der kan etableres listevalg. Den valgmetode  \r\n\r\n giver det bedste grundlag for en omfattende debat forud for valget.  \r\n\r\n Konsekvensen af, at kommunalvalgsreglerne skal gælde, er, at der kommer  \r\n\r\n listevalg, at der både kan anvendes sideordnet opstilling og partiliste, at  \r\n\r\n d'Hondts metode bruges ved mandatfordeling, at der er mindretalsbeskyttelse,  \r\n\r\n at der kan indgås liste- og valgforbund, og at hver vælger har en stemme  \r\n\r\n uanset formue i Lønmodtagernes Dyrtidsfond. Antallet af stillere for den  \r\n\r\n enkelte liste skal være lavt (i forhold til antallet af stemmeberettigede)  \r\n\r\n ligesom ved kommunalvalgene. </P>  \r\n\r\n<P>Valgretten er udformet, så også arbejdsløse m.fl., der har konto i  \r\n\r\n Lønmodtagernes Dyrtidsfond, har stemmeret. </P>  \r\n\r\n<P>Bestemmelserne om kønskvotering bryder på dette punkt klart med reglerne i  \r\n\r\n den kommunale valglov. Det sker ud fra et ønske om en rimelig forholdsmæssig  \r\n\r\n repræsentation af begge køn i repræsentantskabet og bestyrelsen. </P>  \r\n\r\n<P>Kønskvoteringen indebærer, at udvælgelsen sker på følgende måde: Den  \r\n\r\n førstvalgte er den kandidat på en liste, der umiddelbart er valgt i henhold  \r\n\r\n til reglerne om kommunale valg. Den næstvalgte er den kandidat, der tilhører  \r\n\r\n det andet køn, og som er den førstvalgte kandidat blandt det andet køn i  \r\n\r\n henhold til reglerne om kommunale valg. Den tredje valgte kandidat er den  \r\n\r\n kandidat blandt de tilbageblevne kandidater, der herefter umiddelbart er  \r\n\r\n valgt i henhold til reglerne om kommunale valg. Den fjerde valgte kandidat er  \r\n\r\n den kandidat blandt de tilbageblevne kandidater, der tilhører det andet køn  \r\n\r\n end den tredje valgte i henhold til lov om kommunale valg osv. Det betyder,  \r\n\r\n at førstvalgte kandidat kan være af begge køn, at den kandidat, der er valgt  \r\n\r\n som nr. 2, skal være af det andet køn end den person, der er valgt som nr. 1,  \r\n\r\n og at den tredje valgte kan være af begge køn osv. En forudsætning for, at  \r\n\r\n kønskvoteringen kan træde i kraft er, at der er kandidater af begge køn. </P>  \r\n\r\n<P>I det tidligere fremsatte forslag L 222 i folketingsåret 1992-93 foreslog  \r\n\r\n SF, at valgdagen skulle ligge sammen med kommunalvalget. Det foreslås ikke  \r\n\r\n her. Men det må være op til LD, evt. sammen med andre lønmodtagerfonde, at  \r\n\r\n finde en valgdato. Den kan falde sammen med kommunalvalget. Men det behøver  \r\n\r\n ikke at være tilfældet. </P>  \r\n\r\n<P>Ad § 3 c </P>  \r\n\r\n<P>Formålet er at sikre mindretalsbeskyttelse, samtidig med at udvidelsen af  \r\n\r\n bestyrelsens størrelse tages i betragtning. </P>  \r\n\r\n<P>Til nr. 2 </P>  \r\n\r\n<P>Der henvises til bemærkningerne til nr. 1. </P>  \r\n\r\n<P>Til nr. 3 </P>  \r\n\r\n<P>Ændringen er en konsekvens af kapitlets ændrede indhold. </P>  \r\n\r\n<P>Til nr. 4, 5 og 6 </P>  \r\n\r\n<P>Da Lønmodtagernes Dyrtidsfond med en formue ved udgangen af 1993 på 36  \r\n\r\n mia. kr. er lønmodtagernes penge, må det være nærliggende, at denne fond i  \r\n\r\n højere grad lader hensynet til beskæftigelsen indgå som en del af formålet,  \r\n\r\n når investeringer skal foretages, ligesom det må være nærliggende at lægge en  \r\n\r\n økonomisk vinkel ind i formålsbestemmelsen for investeringspolitikken. Der  \r\n\r\n skal med andre ord i langt højere grad foretages grønne investeringer. I dag  \r\n\r\n adskiller Lønmodtagernes Dyrtidsfonds investeringspolitik sig reelt ikke fra  \r\n\r\n andre kapitalinvestorer, hvilket forekommer urimeligt, når det tages i  \r\n\r\n betragtning, at det er lønmodtagernes penge. </P>  \r\n\r\n<P>Det er klart, at der fortsat skal tages afgørende hensyn til medlemmernes  \r\n\r\n pensionsopsparing. Men der skal også tages hensyn til, at medlemmerne og  \r\n\r\n deres efterkommere har en ren og sund verden at leve i. Og der burde ikke  \r\n\r\n være uoverensstemmelse mellem disse to formål. Det er helt centralt i dette  \r\n\r\n forslag, at de såkaldt grønne investeringer bliver fremmet mest muligt. </P>  \r\n\r\n<P>Forslaget indebærer også, at det hidtil gældende loft på 35 pct. for  \r\n\r\n erhvervsaktive placeringer fjernes, ligesom der indføres en mulighed for at  \r\n\r\n dispensere i forhold til loftet på de to procent. Endelig får  \r\n\r\n Arbejdsmarkedets Tillægspension mulighed for at få bestemmende indflydelse.  \r\n\r\n</P>  \r\n\r\n<P>Til nr. 7 </P>  \r\n\r\n<P>Forslaget indebærer, at der bliver mulighed for at investere  \r\n\r\n medarbejderejede virksomheder, som i dag har det problem, at traditionelle  \r\n\r\n långivere er skeptiske over for denne virksomhedsform. For at hjælpe med  \r\n\r\n fremmedfinansiering foreslås det derfor, at der skal kunne ydes lån på  \r\n\r\n gunstige vilkår, f.eks. med lang løbetid og/eller ydelsesfri den første tid  \r\n\r\n efter långivningen. For at sikre, at en eventuelt ekspanderende  \r\n\r\n medarbejderejet virksomhed ikke skal degenerere til en virksomhed bestående  \r\n\r\n af f.eks. de oprindelige ejere og nyansatte lønarbejdere, foreslås det, at en  \r\n\r\n betingelse for at yde gunstige lån skal være, at alle, der arbejder i  \r\n\r\n virksomheden, skal være ejere, og at alle har en stemme, når fælles  \r\n\r\n beslutninger træffes. Der kan dog være behov for en dispensationsmulighed fra  \r\n\r\n bestemmelsen om, at alle i en medarbejderejet virksomhed skal være medejere,  \r\n\r\n indtil den pågældende, der er blevet ansat, formelt er blevet medejer. </P>  \r\n\r\n<P>Til nr. 8 </P>  \r\n\r\n<P>Der er i dag formelt ikke noget til hinder for, at LD på en eller anden  \r\n\r\n måde kan give indflydelse via LD's aktieposter til medarbejderne og  \r\n\r\n medarbejderrepræsentanter på de enkelte virksomheder. Men det sker reelt  \r\n\r\n aldrig. For at kunne administrere de foreslåede bestemmelser skal  \r\n\r\n Lønmodtagernes Dyrtidsfond tage kontakt til de ansatte i de virksomheder,  \r\n\r\n hvori fonden allerede har aktier, og ved alle førstegangserhvervelser.  \r\n\r\n Såfremt de ansatte ønsker at overtage stemmeretten, skal aktierne noteres på  \r\n\r\n navn. Bestemmelsen forhindrer ikke, at der indgås aktionæroverenskomster.  \r\n\r\n</P>  \r\n\r\n<P>Til nr. 9 </P>  \r\n\r\n<P>Forslaget er en konsekvens af ønsket om, at valget til repræsentantskabet  \r\n\r\n skal finde sted efter regler svarende til reglerne i lov om kommunale valg.  \r\n\r\n</P>  \r\n\r\n<P>Til nr. 10 </P>  \r\n\r\n<P>Der henvises til bemærkningerne til nr. 1. </P>  \r\n\r\n<P> <I>Til § 2</I>  </P>  \r\n\r\n<P>Det foreslås, at loven træder i kraft den 1. juli 1997. Med hensyn til  \r\n\r\n lovens administration vil der være brug for overgangsbestemmelser. </P>  \r\n\r\n<P>Skriftlig fremsættelse </P>  \r\n\r\n<P> <B>Aage Frandsen</B> (SF): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til lov om ændring af lov om Lønmodtagernes Dyrtidsfond.</I>  \r\n\r\n</P>  \r\n\r\n<P>(Lovforslag nr. L 242). </P>  \r\n\r\n<P>Indflydelse, ansvarlighed og bæredygtighed er de helt centrale begreber i  \r\n\r\n SF's forslg om ændringer i lov om henholdsvis ATP og LD. Spørgsmålet om ATP's  \r\n\r\n og LD's investeringer er ikke kun et spørgsmål om, hvordan henholdsvis  \r\n\r\n medlemmerne og kontohaverne kan få et afkast af opsparingen. Det drejer sig  \r\n\r\n også om, hvordan ATP og LD kan bidrage til en bæredygtig samfundsudvikling. I  \r\n\r\n den forbindelse er det afgørende, at det er henholdsvis medlemmerne og  \r\n\r\n kontohaverne, der på demokratisk vis kan øve indflydelse på  \r\n\r\n investeringspolitikken. Øget indflydelse vil efter SF's opfattelse bidrage  \r\n\r\n til øget ansvarlighed hos medlemmerne. Indflydelse og ansvarlighed følges ad.  \r\n\r\n</P>  \r\n\r\n<P>Derfor foreslås det, at den politiske ledelse af både Arbejdsmarkedets  \r\n\r\n Tillægspension og Lønmodtagernes Dyrtidsfond vælges direkte. Det sker ud fra  \r\n\r\n et ønske om at skabe større interesse og engagement omkring de dispositioner  \r\n\r\n i form af kapitalanbringelser, der foretages af både Arbejdsmarkedets  \r\n\r\n Tillægspension og Lønmodtagernes Dyrtidsfond. Da det er meget vidtgående  \r\n\r\n dispositioner, der foretages, og da de sker på medlemmernes vegne, er det  \r\n\r\n vigtigt, at medlemmerne bliver mere inddraget i beslutningsprocesserne. Det  \r\n\r\n vil et direkte valg kunne bidrage til. </P>  \r\n\r\n<P>En større ansvarlighed er ikke kun et resultat af, at henholdsvis  \r\n\r\n medlemmerne og kontohaverne får øget indflydelse. Der lægges også op til en  \r\n\r\n større ansvarlighed ved, at investeringerne ikke kun skal foretages ud fra  \r\n\r\n størst mulig forrentning, men ud fra en social, økonomisk og økologisk  \r\n\r\n bæredygtighed. </P>  \r\n\r\n<P>Naturligvis skal der tages hensyn til økonomisk afkast. Men der kan være  \r\n\r\n miljømæssige hensyn og sociale hensyn, der taler imod investeringer, der  \r\n\r\n ellers ser ud til at være økonomisk fuldt rentable. </P>  \r\n\r\n<P>Lovene om ATP og LD bør ændres, så samfundsmæssig bæredygtighed bliver den  \r\n\r\n overordnede målsætning, hvilket reelt også er forudsætningen for fremtidigt  \r\n\r\n forbrug hos pensionsopsparerne. Investeringer i virksomheder, der ikke er  \r\n\r\n miljømæssigt forsvarlige eller ikke har et godt arbejdsmiljø, kan medføre  \r\n\r\n betydelige samfundsmæssige udgifter, når pensionsopsparerne skal have  \r\n\r\n udbetalt deres pension. </P>  \r\n\r\n<P>En yderligere grund til ændringen er, at man faktisk ikke kan beregne en  \r\n\r\n optimal &#187;forrentning&#171; af pensionsopsparernes investeringer, og slet  \r\n\r\n ikke, når det gælder langsigtede investeringer. </P>  \r\n\r\n<P>Lovforslagene om ATP og LD skal ses i sammenhæng. Men disse to forslag  \r\n\r\n skal også ses i sammenhæng med beslutningsforslaget om demokratiske og  \r\n\r\n samfundsmæssigt bæredygtige pensionsinvesteringer (B 128). </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "23/04/1997"
        },
        {
            "displayName": "Accession",
            "displayValue": "199612K00242"
        },
        {
            "displayName": "Entydig dokumentidentifikation",
            "displayValue": "CL007692"
        },
        {
            "displayName": "Dato for førstegangsindlæggelse",
            "displayValue": "23/04/1997"
        },
        {
            "displayName": "Dato for indlæggelse",
            "displayValue": "23/04/1997"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "242"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}