{
    "id": 83597,
    "title": "Cirkulæreskrivelse til politiet og anklagemyndigheden vedrørende politiets relationer til ofre for forbrydelser og ulykker og deres pårørende ",
    "documentTypeId": "140",
    "isSagsforlobPeriodValid": false,
    "shortName": "CIR nr 11560 af 25/11/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse til politiet og  \r\n\r\n anklagemyndigheden vedrørende politiets relationer til ofre for forbrydelser  \r\n\r\n og ulykker og deres pårørende </H1>  \r\n\r\n<P></P>  \r\n\r\n<BR>  \r\n\r\n<P>I regeringens handlingsplan fra oktober 1993 om bekæmpelse af vold blev  \r\n\r\n der særskilt peget på politiets relationer til ofre for forbrydelser og  \r\n\r\n ulykker og deres pårørende. </P>  \r\n\r\n<P>Som opfølgning herpå er det anført i bemærkningerne til det lovforslag om  \r\n\r\n bekæmpelse af vold, som Folketinget vedtog den 18. maj 1994 (Lovforslag nr. L  \r\n\r\n 78, 1993-94), at Justitsministeriet ville drøfte med politiet, hvorledes  \r\n\r\n nærmere retningslinier kunne sikre, at politiet i sin kontakt med borgere,  \r\n\r\n der befinder sig i ulykkelige situationer, optræder nænsomt og udviser  \r\n\r\n venlighed og imødekommenhed bl.a. i relation til de pågældendes mange  \r\n\r\n spørgsmål. </P>  \r\n\r\n<P>Spørgsmålet har været drøftet i en uformel arbejdsgruppe med  \r\n\r\n repræsentanter for Rigspolitichefen, Foreningen af politimestre i Danmark,  \r\n\r\n Politidirektøren i København og Justitsministeriet. Rigspolitichefen har i en  \r\n\r\n fortsættelse heraf fremsendt et notat fra Politiskolen vedrørende politiets  \r\n\r\n behandling af ofre for forbrydelser og ulykker og deres pårørende. Notatet  \r\n\r\n indeholder dels retningslinier for politiets behandling af ofre og deres  \r\n\r\n pårørende, dels en oversigt over de regler, der gælder på området. </P>  \r\n\r\n<P>Der har i arbejdsgruppen været enighed om, at Politiskolens notat passende  \r\n\r\n kunne udsendes til samtlige politikredse som et praktisk arbejdsredskab i  \r\n\r\n denne type af sager og samtidig som en påmindelse om at udvise særlig  \r\n\r\n nænsomhed, venlighed og imødekommenhed i kontakten med ofre for forbrydelser  \r\n\r\n og ulykker og deres pårørende. </P>  \r\n\r\n<P>I den anledning vedlægges et eksemplar af &quot;Notat vedrørende politiets  \r\n\r\n behandling af ofre for forbrydelser og ulykker og deres pårørende&quot;, idet  \r\n\r\n Justitsministeriet særligt henleder opmærksomheden på notatets 3. afsnit.  \r\n\r\n</P>  \r\n\r\n<P>Arbejdsgruppen har endvidere i samme forbindelse drøftet en henvendelse  \r\n\r\n fra Landsforeningen Hjælp Voldsofre vedrørende politiets muligheder for at  \r\n\r\n bistå med udlevering af oplysningsmateriale om landsforeningen til voldsofre  \r\n\r\n - enten i form af egentlig udsendelse af materiale fra landsforeningen til  \r\n\r\n ofre i konkrete sager, eller i form af udlevering af en generel folder om  \r\n\r\n foreningen. </P>  \r\n\r\n<P>Der har i arbejdsgruppen været enighed om, at politiet bør se positivt på  \r\n\r\n henvendelser fra Landsforeningen Hjælp Voldsofre og være behjælpelig med i  \r\n\r\n relevante tilfælde at orientere voldsofre om landsforeningen. Opmærksomheden  \r\n\r\n henledes i den forbindelse på den henvendelse, som landsforeningen tidligere  \r\n\r\n i år rettede til samtlige politikredse. </P>  \r\n\r\n<P>Det kan i øvrigt oplyses, at det er hensigten om kort tid at fremsætte et  \r\n\r\n lovforslag, der på en række punkter skal forbedre retsstillingen for ofre for  \r\n\r\n forbrydelser. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Mogens Hendriksen </P>  \r\n\r\n<PRE>  \r\n\r\n                               NOTAT  \r\n\r\n vedrørende politiets behandling af ofre for forbrydelser og ulykker  \r\n\r\n                       og deres pårørende.  \r\n\r\n</PRE>  \r\n\r\n<P CLASS=PUNKT> <B>1.</B> Indledning. </P>  \r\n\r\n<P>Den kriminalpolitiske debat har de senere år i stigende omfang også  \r\n\r\n beskæftiget sig med ofrets situation. I lyset af denne debat, herunder  \r\n\r\n regeringens handlingsplan fra oktober 1993 om bekæmpelse af vold, er der  \r\n\r\n gennemført en række initiativer i form af ny lovgivning m.v. med henblik på  \r\n\r\n at etablere en bedre retsstilling for ofrene for forbrydelser, herunder  \r\n\r\n etablering af forskellige hjælpeforanstaltninger for ofre og deres pårørende.  \r\n\r\n</P>  \r\n\r\n<P>Politiet er i sit arbejde ofte i kontakt med ofre for forbrydelser og  \r\n\r\n andre, der befinder sig i en ulykkelig situation. Det gælder f.eks., når  \r\n\r\n politiet taler med den, der er alvorligt kvæstet efter en voldsforbrydelse  \r\n\r\n eller ulykke eller, hvor politiet skal foretage underretning af pårørende til  \r\n\r\n ofre for ulykker eller kriminelle handlinger. </P>  \r\n\r\n<P>Formålet med nærværende notat er todelt. Afsnit 2 indeholder således en  \r\n\r\n sammenfatning af nogle råd og vejledninger, der kan tjene til, at politiet i  \r\n\r\n sin kontakt med ofre for forbrydelser, ulykkesramte m.v. ikke blot optræder  \r\n\r\n politimæssigt hensigtsmæssigt, men også udviser den nænsomhed, venlighed og  \r\n\r\n imødekommenhed, som de pågældende i almindelighed vil have et meget stort  \r\n\r\n behov for. </P>  \r\n\r\n<P>Afsnit 3 indeholder en orientering og en oversigt over det efterhånden  \r\n\r\n ganske omfattende regelgrundlag vedrørende politiets behandling af ofre for  \r\n\r\n forbrydelser og deres pårørende. </P>  \r\n\r\n<P> <B>2.0. Behandling af ofre for forbrydelser og ulykker mv.</B>  </P>  \r\n\r\n<P>Gennem snart mange år, har der været en stigende forståelse for og viden  \r\n\r\n om de særlige sindstilstande, som ofre for vold ofte hensættes i som en  \r\n\r\n direkte eller indirekte følge af volden. Disse sindstilstande kan i mange  \r\n\r\n tilfælde opleves som mindst lige så alvorlige som de direkte og synlige  \r\n\r\n fysiske skader, og kan i mange tilfælde være mærkbare for den overfaldne,  \r\n\r\n længe efter at den fysiske skade er overvunden. </P>  \r\n\r\n<P>Sådanne sindstilstande kan spænde fra en ganske kortvarig angst og  \r\n\r\n usikkerhed til en langvarig psykisk ubalance. </P>  \r\n\r\n<P>Som det fremgår af afsnit 3, er der inden for de senere år taget en række  \r\n\r\n initiativer fra både offentlige myndigheder og private institutioner,  \r\n\r\n foreninger mv. </P>  \r\n\r\n<P>Såvel i politiet som i en lang række andre offentlige institutioner, der  \r\n\r\n kommer i kontakt med ofre for vold, er der i dag en langt større viden om og  \r\n\r\n forståelse for disse ofres reaktionsmønstre og adfærd. </P>  \r\n\r\n<P>Med den større viden følger naturligvis også større forventninger til en  \r\n\r\n professionel adfærd og holdning hos politimanden, lægen, sygeplejersken,  \r\n\r\n socialrådgiveren eller, hvem ofret nu måtte komme i kontakt med. </P>  \r\n\r\n<P>Politiet har gennem deres uddannelse og ikke mindst det praktiske  \r\n\r\n politiarbejde viden om og forståelse for de fysiologiske, psykologiske og  \r\n\r\n sociale aspekter, der tilsammen danner rammen om ofrets og pårørendes  \r\n\r\n situation. Det følgende er derfor at betragte som en gennemgang af gode råd  \r\n\r\n og fremgangsmåder, der finder anvendelse i Politiskolens uddannelser, og som  \r\n\r\n bl.a. har baggrund i politiets erfaringer. </P>  \r\n\r\n<P>Det bemærkes, at den følgende omtale af politiets behandling af voldsofre  \r\n\r\n i hovedsagen også vil være dækkende for politiets kontakt og arbejde med  \r\n\r\n personer, der af andre årsager befinder sig i en ulykkelig situation, f.eks.  \r\n\r\n ulykkesofre eller pårørende til personer, der har været udsat for  \r\n\r\n forbrydelser eller ulykker. </P>  \r\n\r\n<P>Med kendskab til de karakteristiske reaktionsmønstre, der ofre følger af  \r\n\r\n en traumatisk hændelse - afmagt, skyldsfølelse, stress, krise - bør  \r\n\r\n politimanden være motiveret til at optræde hensynsfuldt og varsomt. </P>  \r\n\r\n<P>Endvidere skal politimanden være særlig opmærksom på det behov for omsorg,  \r\n\r\n såvel fysisk som psykisk, der er nødvendigt, for at ofret kan bearbejde og  \r\n\r\n gennemleve en traumatisk oplevelse (som det kan være tilfældet ved en  \r\n\r\n afhøring) uden unødvendige og stærkt belastende følger for fremtiden. </P>  \r\n\r\n<P>Endelig skal politimanden være opmærksom på ofrets forhold til sit sociale  \r\n\r\n netværk. </P>  \r\n\r\n<P>Ofrets mulighed for en sund bearbejdelse er i høj grad afhængig af dette  \r\n\r\n samspil. </P>  \r\n\r\n<P>Politimandens optræden, hans evne til at vise hensyn og forståelse er en  \r\n\r\n forudsætning for, at ofret oplever sit ophold hos og samarbejde med politiet  \r\n\r\n som positivt. </P>  \r\n\r\n<P>Det er selvfølgelig oplagt, at et offer, der oplever sit samarbejde med  \r\n\r\n politiet som positivt, også vil være langt bedre i stand til at koncentrere  \r\n\r\n sig om afgivelse af de nødvendige forklaringer. </P>  \r\n\r\n<P>Den enkelte politimand kan skabe disse forudsætninger for et positivt  \r\n\r\n forhold, ved bl.a. at iagttage nogle ganske få forhold, som skal beskrives i  \r\n\r\n det følgende. </P>  \r\n\r\n<P> <B>2.1. Stress og krisereaktioner.</B>  </P>  \r\n\r\n<P>For at sikre en hensigtsmæssig adfærd over for personer, der befinder sig  \r\n\r\n i en høj stresstilstand, eller som befinder sig i en traumatisk krise, er det  \r\n\r\n væsentligt, at politimanden lærer og forstår den adfærd og de symptomer, der  \r\n\r\n knytter sig til sådanne tilstande. (Se herom nærmere i &quot;Psykiske  \r\n\r\n påvirkninger, stress og krise&quot; af cand.psych. Henrik Løvgren i  \r\n\r\n Politiskolens lærebog i psykologi). </P>  \r\n\r\n<P> <B>2.2. Psykologisk førstehjælp og kriseintervention.</B>  </P>  \r\n\r\n<P>En politimand er ikke læge eller psykolog. Han skal ikke gennemføre terapi  \r\n\r\n eller psykisk behandling af personer, der har behov for en sådan hjælp, men  \r\n\r\n politimanden kan forventes at yde den første assistance til mennesker, der er  \r\n\r\n kommet i nød. </P>  \r\n\r\n<P>Den psykologiske førstehjælp og kriseintervention kan udføres på basis af  \r\n\r\n et grundlæggende kendskab til de forhold, der kan hindre effekten af den  \r\n\r\n psykiske skade i at udvikle sig og reducere de negative virkninger heraf.  \r\n\r\n Endvidere kan politimanden yde bistand til, at den skadede person kommer  \r\n\r\n under kyndig behandling så hurtigt som muligt. </P>  \r\n\r\n<P>Som det fremgår af forannævnte artikel af Løvgren, er det i al håndtering  \r\n\r\n af personer med akutte stressreaktioner den grundlæggende medmenneskelige  \r\n\r\n adfærd, der er afgørende. Det handler om </P>  \r\n\r\n<PRE>  \r\n\r\n        - at være i fysisk og psykisk kontakt,  \r\n\r\n        - at demonstrere nærhed, omsorg og respekt samt  \r\n\r\n        - at vise, at man vil hjælpe og forstå.  \r\n\r\n</PRE>  \r\n\r\n<P>Dette er særligt vigtigt over for personer, der befinder sig i chockfasen,  \r\n\r\n hvor det at benægte det skete er dominerende, og hvor følelserne  \r\n\r\n undertrykkes. </P>  \r\n\r\n<P>Den psykologiske førstehjælp består i praksis bl.a. i iagttagelse af  \r\n\r\n følgende elementer: </P>  \r\n\r\n<PRE>  \r\n\r\n        - Giv tryghed på stedet  \r\n\r\n              - vis ro og besindighed  \r\n\r\n              - giv fysisk og psykisk kontakt  \r\n\r\n              - undersøg for fysiske skader  \r\n\r\n              - vær opmuntrende  \r\n\r\n        - Accepter symptomer og adfærd  \r\n\r\n              - ikke alle reagerer ens  \r\n\r\n              - vis interesse  \r\n\r\n              - vær opmærksom på, at for den, man står over  \r\n\r\n                for, er det reelt og ikke indbildning  \r\n\r\n        - Vær beroligende og opmuntrende  \r\n\r\n              - den stress- og kriseramte føler sig afhængig af  \r\n\r\n                andre og er let påvirkelig  \r\n\r\n              - naturlig, men realistisk optimisme og  \r\n\r\n                forventning er gunstig  \r\n\r\n              - fortæl, at hjælp bliver givet  \r\n\r\n        - Godtag følelserne  \r\n\r\n              - følelser er reelle og forskellige  \r\n\r\n              - undgå at bebrejde  \r\n\r\n              - følelserne er vigtige, så lad følelserne slippe ud  \r\n\r\n                når det passer og godtag følelserne uden unødig  \r\n\r\n                medlidenhed  \r\n\r\n              - hjælp til at sætte ord på følelserne og hjælp til  \r\n\r\n                at afreagere  \r\n\r\n        - Vær medmenneskelig  \r\n\r\n              - vis hensyn, giv fysisk og psykisk nærhed  \r\n\r\n              - giv kontakt og omsorg, gentagne gange  \r\n\r\n              - giv tid  \r\n\r\n              - lyt, lad den pågældende få snakket ud  \r\n\r\n        - Få adfærden under kontrol  \r\n\r\n              - urolig og voldsom aggressiv adfærd kan - især  \r\n\r\n                i forbindelse med katastrofer - være farlig for alle  \r\n\r\n                involverede. Derfor må uro, aggression og  \r\n\r\n                paniktendenser stoppes, men det kræver tid, personale  \r\n\r\n                og evt. medicin  \r\n\r\n              - undgå provokationer - husk angsten bag handlingerne  \r\n\r\n              - vær bestemt, ærlig og oprigtig  \r\n\r\n              - demonstrer effektivitet, ro og overblik  \r\n\r\n              - vis tillid, respekt og alliance  \r\n\r\n        - Det positive skal mobiliseres  \r\n\r\n              - hjælp med at finde muligheder  \r\n\r\n              - giv opgaver og aktiviteter, der binder angst, afleder  \r\n\r\n                opmærksomhed, giver selvtillid og reducerer grublerier  \r\n\r\n                over skyld, skam og sorg  \r\n\r\n              - tomme fraser som &quot;tag dig nu sammen&quot; hjælper  \r\n\r\n                meget lidt  \r\n\r\n        - Virkeligheden er vigtig  \r\n\r\n              - det er normalt at ville benægte virkeligheden og  \r\n\r\n                undertrykke følelserne, men i længden kan det  \r\n\r\n                være risikabelt  \r\n\r\n              - fantasien er ofte værre end virkeligheden  \r\n\r\n              - vurder individuelt  \r\n\r\n              - den, der spørger, har krav på et svar i form af  \r\n\r\n                nøgterne informationer - evt. i moderate doser  \r\n\r\n        - Syndebukke hjælper ikke  \r\n\r\n              - naturlige årsager bør vurderes og diskuteres  \r\n\r\n              - jagten på syndebukke kommer - men hjælper ikke.  \r\n\r\n                I stedet binder den følelsesmæssige ressourcer og gør  \r\n\r\n                det psykiske arbejde vanskeligere.  \r\n\r\n        - Kend dine begrænsninger som hjælper  \r\n\r\n              - prioriter  \r\n\r\n              - du kan ikke være alt for alle  \r\n\r\n              - tænk, før du handler  \r\n\r\n              - tal roligt, venligt og bestemt  \r\n\r\n</PRE>  \r\n\r\n<P> <B>2.3. Oplysning og orientering.</B>  </P>  \r\n\r\n<P>I det regelsæt og i de anvisninger for politiet, der omtales i afsnit 3,  \r\n\r\n er nævnt en række forhold, hvor politiet har pligt til at informere,  \r\n\r\n underrette og vejlede ofret for en forbrydelse. </P>  \r\n\r\n<P>Dette kan for nogen lede til den fejlagtige følgeslutning, at når denne  \r\n\r\n information er givet, har man som politimand opfyldt sin forpligtelse. </P>  \r\n\r\n<P>Det er imidlertid vigtigt at understrege, at en fuldstændig og  \r\n\r\n fyldestgørende information til ofret, så tidligt som muligt i forløbet, kan  \r\n\r\n medvirke til at reducere ofrets usikkerhed og bidrage til forståelsen for, at  \r\n\r\n der næres omsorg for ofrets tilstand. </P>  \r\n\r\n<P>Den givne information bør omhandle en beskrivelse af alt, hvad der skal  \r\n\r\n ske med ofret medens han eller hun er i politiets varetægt, hvad der videre  \r\n\r\n skal ske med sagen før og evt. i retten, hvad der skal ske, når ofret er  \r\n\r\n færdig hos politiet (køres hjem, til læge mv.). </P>  \r\n\r\n<P>Hvilke muligheder der er for erstatning, advokatbistand, lægebehandling,  \r\n\r\n psykologbistand mv. </P>  \r\n\r\n<P>Udlevering af relevant informationsmateriale. </P>  \r\n\r\n<P>Oplysning om, hvad ofret skal gøre, hvis der opstår tvivl eller, der er  \r\n\r\n flere spørgsmål til politiet. </P>  \r\n\r\n<P>Det er i den forbindelse vigtigt at være opmærksom på, at personer, der  \r\n\r\n har været udsat for voldsomme hændelser, kan have svært ved at huske selv  \r\n\r\n enkle informationer. </P>  \r\n\r\n<P>Det er derfor væsentligt at kunne udlevere informationsmateriale og at  \r\n\r\n give besked om, til hvem man kan rette yderligere spørgsmål. </P>  \r\n\r\n<P>Er pårørende eller andre af ofrets nærmeste til stede, kan det være en god  \r\n\r\n ide at give disse informationer eller i det mindste at repetere dem over for  \r\n\r\n ofret i overværelse af den eller disse personer. Herved sikrer man en højere  \r\n\r\n grad af forståelse samtidig med, at man kan reducere noget af den angst og  \r\n\r\n usikkerhed, som disse nærmeste også oplever på grund af det skete. </P>  \r\n\r\n<P> <B>2.4. Afhøring</B>  </P>  \r\n\r\n<P>Ved tilrettelæggelse af afhøringen er det særligt væsentligt at sikre sig,  \r\n\r\n at afhøringen kan foregå under former og forhold, der tager tilbørligt hensyn  \r\n\r\n til den person, der har været udsat for forbrydelsen eller ulykken. </P>  \r\n\r\n<P>Herunder indgår at vælge et lokale, hvor afhøringen kan foregå  \r\n\r\n uforstyrret, at sikre mod forstyrrelser, at sikre muligheden for, at den  \r\n\r\n afhørte kan få en kop te/kaffe eller i det mindste et glas vand. </P>  \r\n\r\n<P>Når en politimand skal foretage afhøring af en person, der som offer for  \r\n\r\n en forbrydelse har brug for hjælp, er det af stor betydning, at vise accept  \r\n\r\n og forståelse af den afhørtes oplevelser og udlægning af hændelsesforløbet.  \r\n\r\n</P>  \r\n\r\n<P>Det tjener intet formål på dette tidspunkt at stille spørgsmålstegn ved  \r\n\r\n forklaringen, men spørg i stedet for til eksempler på, hvad der er sket,  \r\n\r\n således at ofret selv får lejlighed til at arbejde sig gennem situationen.  \r\n\r\n</P>  \r\n\r\n<P>Det er vigtigt at spørge meget direkte til den bestemte hændelse med  \r\n\r\n anvendelse af åbne spørgsmål: Hvad var det der skete; hvad var det første du  \r\n\r\n så, tænkte, registrerede; hvad skete der så; hvor var du på det tidspunkt  \r\n\r\n o.s.v. </P>  \r\n\r\n<P>Undgå at anvende &quot;Hvorfor ?&quot; Spørgsmålet kræver en forklaring,  \r\n\r\n og det kan være ganske svært, hvis man er anspændt og forvirret. </P>  \r\n\r\n<P>Hjælp med at få tankerne på plads. Det kan gøres ved at give ofret  \r\n\r\n lejlighed til at berette om hændelsen flere gange. Det betyder ikke, at man  \r\n\r\n skal forlange passager gentaget, men at man skal lade ofret gentage, hvis han  \r\n\r\n eller hun viser trang til det. </P>  \r\n\r\n<P>Fasthold ønsket om kontakt. Personer, der har været udsat for ubehagelige  \r\n\r\n oplevelser, kan have tilbøjelighed til at afvise kontakt og forsøg på hjælp.  \r\n\r\n</P>  \r\n\r\n<P>Sådan adfærd må ikke påvirke politimanden, der venligt og stilfærdigt må  \r\n\r\n holde fast ved, at det er til fælles bedste, at der bliver talt om det, der  \r\n\r\n er sket. </P>  \r\n\r\n<P>Undgå tomme fraser. Det er ikke bare virkningsløst, men også direkte  \r\n\r\n hæmmende for kontakten at bruge udtryk som, &quot;tag dig nu sammen&quot;  \r\n\r\n eller &quot;det skal nok gå alt sammen&quot;. </P>  \r\n\r\n<P>Når afhøringen er slut må politimanden være opmærksom på, hvem der nu kan  \r\n\r\n tage sig af ofret. </P>  \r\n\r\n<P>Det må selvfølgelig være indlysende, at mindreårige børn, der har været  \r\n\r\n ofre for forbrydelser, aldrig må sendes hjem alene i de tilfælde, hvor  \r\n\r\n politiet ikke har kunnet komme i kontakt med forældre eller værge. I sådanne  \r\n\r\n tilfælde må kontakt søges til andre familiemedlemmer eller personer, der i  \r\n\r\n øvrigt vil kunne tage sig af barnet. </P>  \r\n\r\n<P>Voksne mennesker, der har været udsat for forbrydelser, kan i mange  \r\n\r\n tilfælde have en tilsvarende behov for at have nogen at komme hjem til. </P>  \r\n\r\n<P>Det bør høre med til god sagsbehandling, at politimanden sikrer, at denne  \r\n\r\n mulighed er til stede. Hvis ofret giver udtryk for, at han godt kan klare sig  \r\n\r\n selv, må man selvfølgelig acceptere dette, men alligevel - afhængigt af en  \r\n\r\n vurdering af ofrets tilstand - søge at overtale vedkommende til at tage hen  \r\n\r\n til en slægtning, ven eller veninde. </P>  \r\n\r\n<P> <B>2.5. Ofrets nærmeste.</B>  </P>  \r\n\r\n<P>Politimanden bør være opmærksom på, at de nærmeste pårørende kan have et  \r\n\r\n lige så stort behov for venlighed og hjælpsomhed som ofret selv. </P>  \r\n\r\n<P>Det er vigtigt, at politimanden udstrækker sin hjælp og støtte til de  \r\n\r\n nærmeste pårørende, som han under sagsbehandlingen kommer i forbindelse med.  \r\n\r\n</P>  \r\n\r\n<P>Det bør som nævnt under 2.3. tages i betragtning, at det kan være særdeles  \r\n\r\n hensigtsmæssigt at give eller repetere sin vejledning til ofret i overværelse  \r\n\r\n af een af de nærmeste, dels for at sikre en højere grad af forståelse, da  \r\n\r\n ofret erfaringsmæssigt vil have svært ved at holde sammen på mange  \r\n\r\n informationer, dels for herigennem at kunne medvirke til at berolige den  \r\n\r\n nærmeste. </P>  \r\n\r\n<P> <B>2.6. Politimanden selv.</B>  </P>  \r\n\r\n<P>Det er vigtigt at være opmærksom på, at politimanden selv kan blive  \r\n\r\n påvirket psykisk og psykologisk ved løsningen af politimæssige opgaver, hvor  \r\n\r\n mennesker har været udsat for alvorlige forbrydelser og ulykker. Der kan i  \r\n\r\n den forbindelse henvises til Rigspolitichefens kgd. I nr. 42 om forebyggelse  \r\n\r\n af psykiske skader. Nok så vigtigt er imidlertid, at en modvirkning af  \r\n\r\n sådanne påvirkninger kan ske gennem udveksling af erfaringer med andre  \r\n\r\n kolleger i et arbejdsklima, hvor det er tilladt at omtale følelser af ubehag  \r\n\r\n eller usikkerhed i forbindelse med en bestemt opgave. </P>  \r\n\r\n<P CLASS=PUNKT> <B>3.</B> Love og regler m.v. </P>  \r\n\r\n<P>Indledningsvis bemærkes, at der på internationalt plan er taget en række  \r\n\r\n initiativer med det formål at sikre beskyttelse og retfærdig behandling af  \r\n\r\n personer, der har været udsat for forbrydelser. Det gælder således FN's  \r\n\r\n erklæring om grundlæggende retsprincipper for ofre for forbrydelser og  \r\n\r\n magtmisbrug (resolution 40/34 af 29/11 1985), den Europæiske konvention om  \r\n\r\n erstatning til ofre for vold (1983) og Europarådets rekommandationer nr.  \r\n\r\n R(85)11 af 28/6 1985 om ofres stilling inden for kriminalretten samt nr.  \r\n\r\n R(87) af 17/9 1989 om hjælp til ofre. </P>  \r\n\r\n<P>Den følgende oversigt vil imidlertid alene omfatte danske love,  \r\n\r\n bekendtgørelser, cirkulærer m.v., der regulerer politiets behandling af ofre  \r\n\r\n for forbrydelser og deres pårørende. Oversigten indeholder ligeledes  \r\n\r\n oplysninger om Politiskolens lærebogsmateriale på området samt oplysninger om  \r\n\r\n forskellige bistands- og vejledningsmuligheder. </P>  \r\n\r\n<P> <B>3.1. Vedr. afhøring og efterforskning generelt.</B>  </P>  \r\n\r\n<P>3.1.1. Retsplejelovens §§ 750, 751 og 753, hvorefter politiets muligheder  \r\n\r\n for at foretage afhøringer og særlige efterforskningsskridt også over for  \r\n\r\n forurettede begrænses, og hvorunder især bestemmelsen i § 753 om  \r\n\r\n forpligtelsen til at gøre en person bekendt med vidnefritagelsesreglerne er  \r\n\r\n af betydning, hvor volden forekommer i familieforhold. </P>  \r\n\r\n<P>3.1.2. Retsplejelovens kapitel 66 a om advokatbistand til forurettede.  \r\n\r\n</P>  \r\n\r\n<P>Retsplejelovens § 741 a, stk. 1, om obligatorisk pligt til beskikkelse af  \r\n\r\n advokat for den forurettede - efter dennes begæring - i en række sager  \r\n\r\n vedrørende forbrydelser mod kønssædeligheden, og bestemmelserne i § 741 a,  \r\n\r\n stk. 2, om fakultativ beskikkelse af advokat for forurettede - efter dennes  \r\n\r\n begæring - i sager vedrørende en række andre overtrædelser af straffeloven,  \r\n\r\n herunder især vold og forbrydelser mod kønssædeligheden. Bistanden består i  \r\n\r\n vejledning og støtte til den forurettede, bl.a. med hensyn til erstatning.  \r\n\r\n</P>  \r\n\r\n<P>Efter § 741 a, stk. 3, påhviler der politiet en særlig forpligtelse til at  \r\n\r\n begære advokat beskikket for den forurettede, hvor det skønnes nødvendigt.  \r\n\r\n</P>  \r\n\r\n<P>Bestemmelserne i § 741 b om pligt til vejledning af den forurettede om  \r\n\r\n adgangen til advokatbeskikkelse. </P>  \r\n\r\n<P>Bestemmelserne i § 741 c om bistandsadvokatens rettigheder. </P>  \r\n\r\n<P>3.1.3. Retsplejelovens § 29, stk. 6, efter hvilken retten efter  \r\n\r\n forurettedes begæring skal lukke dørene ved afhøring af forurettede i visse  \r\n\r\n sædelighedssager, og retsplejelovens § 31, stk. 3, efter hvilken retten -  \r\n\r\n efter begæring kan afsige kendelse om referatforbud eller navneforbud.  \r\n\r\n Politiet bør vejlede forurettede om mulighederne for at fremsætte denne  \r\n\r\n begæring, især i tilfælde, hvor bistandsadvokat ikke er beskikket. </P>  \r\n\r\n<P>3.1.4. Rigsadvokatens meddelelse nr. 4/90 om politiets vejledning til ofre  \r\n\r\n for forbrydelser, herunder særligt om vejledning om hjælp efter  \r\n\r\n offererstatningsloven og om advokatbeskikkelse efter rpl.s kap. 66 a. </P>  \r\n\r\n<P>3.1.5. Retsplejelovens § 792 d, stk. 2, efter hvilken forurettede må tåle  \r\n\r\n en legemsbesigtigelse, der ikke kræver afklædning - optagelse af foto, aftryk  \r\n\r\n af legemet og visitation af tøj. </P>  \r\n\r\n<P>Beslutningen herom træffes af retten ved kendelse, dog at politiet kan  \r\n\r\n gennemføre besigtigelsen, hvor øjemedet vil forspildes. Spørgsmålet skal da  \r\n\r\n indbringes for retten snarest muligt og senest inden 24 timer. </P>  \r\n\r\n<P>3.1.6. Retsplejelovens § 792 d, stk. 1, efter hvilken hverken retten eller  \r\n\r\n politiet kan gennemføre en legemsundersøgelse af en ikke sigtet mod dennes  \r\n\r\n vilje. </P>  \r\n\r\n<P>Den ikke sigtede kan dog med sit skriftlige samtykke acceptere sådanne  \r\n\r\n undersøgelser. Principperne for proportionalitet og skånsomhed efter  \r\n\r\n retsplejelovens § 792 e, skal under alle omstændigheder iagttages. </P>  \r\n\r\n<P>3.1.7. Retsplejelovens § 795 efter hvilken retten kan afsige kendelse om  \r\n\r\n ransagning hos en ikke sigtet efter nærmere angivne regler. </P>  \r\n\r\n<P>Retsplejelovens § 797, stk. 2, efter hvilken politiet, når øjemedet ellers  \r\n\r\n vil forspildes, kan gennemføre ransagning hos en ikke sigtet under nogle  \r\n\r\n nærmere angivne forudsætninger. </P>  \r\n\r\n<P>For ransagninger foretaget efter begge de forudgående bestemmelser gælder  \r\n\r\n reglerne om skånsomhed, jf. § 800. </P>  \r\n\r\n<P>3.1.8. Retsplejelovens § 1017 b, efter hvilken der om forbrydelser mod  \r\n\r\n kønssædeligheden ikke må gives offentligheden meddelelse om navn, stilling og  \r\n\r\n bopæl for en forurettet. </P>  \r\n\r\n<P>Dog at undtagelse er mulig, når det er påkrævet af hensyn til sagens  \r\n\r\n opklaring eller åbenbar almen interesse. </P>  \r\n\r\n<P>3.1.9. Forvaltningslovens (L 571 af 191285) § 28 efter hvilken bl.a.  \r\n\r\n politiet skal have ofrets skriftlige samtykke ved indhentelse af  \r\n\r\n lægeerklæringer mv. </P>  \r\n\r\n<P> <B>3.2. Særligt om børn.</B>  </P>  \r\n\r\n<P>3.2.1. Socialministeriets bekg. nr. 214 af 130487 § 4, efter hvilken en  \r\n\r\n repræsentant for det sociale udvalg skal være til stede ved afhøring af en  \r\n\r\n person under 15 år, når pgl. afhøres som vidne i en straffesag. Politiet har  \r\n\r\n pligt til at underrette det sociale udvalg, jf. jm.cir.skr. af 031287. RA  \r\n\r\n cir. nr. 174 af 040866, pkt. 50, om politiets forpligtelser til underretning,  \r\n\r\n hvor børn under 15 år afhøres i en sædelighedssag. </P>  \r\n\r\n<P>3.2.2. Socialministeriets bekg. nr. 889 af 111286 § 1 om  \r\n\r\n underretningspligt til det sociale udvalg for personer, der udøver offentlig  \r\n\r\n tjeneste og hverv. </P>  \r\n\r\n<P>3.2.3. I de tilfælde, hvor afhøring eller andre efterforskningsskridt  \r\n\r\n forudsætter samtykke fra en af forældrene, og hvis begge disse er mistænkte i  \r\n\r\n sagen, eller den ene er mistænkt og den anden nægter at give sit samtykke, må  \r\n\r\n det antages at en dommer kan beslutte at beskikke ad-hoc værge, eller i  \r\n\r\n stedet for en beskikkelse træffe en konkret afgørelse, f.eks. om  \r\n\r\n gennemførelse af en lægeundersøgelse. </P>  \r\n\r\n<P>Da spørgsmålet Ikke er reguleret i retsplejeloven, antages det, at retten  \r\n\r\n kan træffe sin beslutning efter bestemmelsen i retsplejelovens § 746. (jf.  \r\n\r\n herom Beretning afgivet af arbejdsgruppen vedr. videoafhøring af børn, s. 6  \r\n\r\n og 7). </P>  \r\n\r\n<P>3.2.4. Det Kriminalpræventive Råd har i 1993 udgivet en håndbog med titlen  \r\n\r\n &quot;Overgreb mod børn - ser vi det? - gør vi noget&quot;. Håndbogen  \r\n\r\n indeholder bl.a. en oversigt over lovstof m.v. på området. </P>  \r\n\r\n<P> <B>3.3. Særligt om psykologisk bistand og vejledning.</B>  </P>  \r\n\r\n<P>3.3.1. Sundhedsministeriets bekg. nr. 548 af 300695 giver retningslinier  \r\n\r\n for, i hvilke tilfælde og i hvilket omfang der kan ydes tilskud til  \r\n\r\n psykologbehandling til ofrene for en række forbrydelser, herunder ofre for  \r\n\r\n voldsforbrydelser og - hvis ofret dør - nærmeste pårørende. Forudsætningen  \r\n\r\n er, at der sker henvisning fra en behandlende læge. Der ydes tilskud på 70 %  \r\n\r\n til indtil 12 behandlinger. </P>  \r\n\r\n<P>Tilskud bevilliges af det enkelte amt, og muligheden for tilskud ophører,  \r\n\r\n hvis det beløb, amtet har afsat til dette formål, opbruges inden udgangen af  \r\n\r\n et finansår. </P>  \r\n\r\n<P>Landsforeningen Hjælp Voldsofre, Rådhusstræde 7, 8900 Randers, tlf. 86 41  \r\n\r\n 59 00, kan i sådanne tilfælde gå ind og yde bistand, i det omfang foreningens  \r\n\r\n midler rækker. Foreningen har endvidere udgivet pjecer til støtte for  \r\n\r\n voldsofre. Pjecerne kan rekvireres hos foreningen. </P>  \r\n\r\n<P>3.3.2. Rigspolitichefens Nyhedsbrev 4/95 henleder opmærksomheden på, at  \r\n\r\n nogle brancheorganisationer, der er nærmere angivet i nyhedsbrevet, har  \r\n\r\n oplyst, at medarbejdere af politiet kan henvises til en særskilt angivet  \r\n\r\n psykologhjælp for øjeblikkelig krisebehandling. </P>  \r\n\r\n<P>3.3.3. Justitsministeriet har udgivet en folder med titlen &quot;Til den,  \r\n\r\n der har været udsat for voldtægt, incest (blodskam) eller andre seksuelle  \r\n\r\n overgreb&quot;, der forventes udleveret til alle, der har været udsat for  \r\n\r\n seksuelle overgreb. Folderen rummer en vejledning om sagens gang og om ofrets  \r\n\r\n rettigheder mv. Folderen omtaler blandt andet muligheden for at få meddelt en  \r\n\r\n person polititilhold. </P>  \r\n\r\n<P>3.3.4. Det Kriminalpræventive Råd har i 1993 udgivet en håndbog med  \r\n\r\n titlen, &quot;Overgreb mod sagsbehandlere - om vold, trusler, chikane og  \r\n\r\n hærværk&quot;. </P>  \r\n\r\n<P>3.3.5. Arbejdsmiljøfondet, Branchevejledning nr. 12,  \r\n\r\n Branchesikkerhedsrådet for undervisning (BR 12), har udgivet publikationen  \r\n\r\n &quot;Vold &amp; trusler om vold&quot;. </P>  \r\n\r\n<P>Publikationen behandler volden som arbejdsskade, men indeholder tillige  \r\n\r\n gode oplysninger om reaktionsmønstre, psykisk førstehjælp og krisehjælp,  \r\n\r\n forebyggelse af vold samt anmeldelsen af vold. </P>  \r\n\r\n<P>3.3.6. Der findes et antal selvhjælpsgrupper for bl.a. volds- og  \r\n\r\n voldtægtsofre. Disse grupper har udfærdiget materiale, som kan rekvireres og  \r\n\r\n udleveres til ofrene under opholdet på politistationerne. </P>  \r\n\r\n<P>Endvidere findes der et antal krisecentre, som det er muligt at henvise  \r\n\r\n til. </P>  \r\n\r\n<P> <B>3.4. Særligt om erstatning.</B>  </P>  \r\n\r\n<P>3.4.1. Lov om erstatning til ofre for forbrydelser (Lbkg. nr. 470 af  \r\n\r\n 011185) åbner mulighed for erstatning til ofre, der ikke kan opnå erstatning  \r\n\r\n på anden måde. </P>  \r\n\r\n<P>Der ydes som udgangspunkt kun erstatning for personskade. </P>  \r\n\r\n<P>Politiet er forpligtet til at hjælpe og bistå ved udfyldelsen af ansøgning  \r\n\r\n (blanket 652). </P>  \r\n\r\n<P>3.4.2. Bekg. nr. 1171 af 161292 om ansvarsforsikring for motordrevne  \r\n\r\n køretøjer mv., § 4, åbner mulighed for erstatning for personskade, der er  \r\n\r\n forvoldt af ukendt, motordrevet køretøj (flugtbilister). </P>  \r\n\r\n<P>3.4.3. Retsplejelovens § 991 omhandler mulighederne for, at et offer kan  \r\n\r\n få behandlet sit erstatningskrav under en straffesag. </P>  \r\n\r\n<P>Det er en forudsætning, at pgl. har fået mulighed for at fremsætte dette  \r\n\r\n krav, og politiet må sikre, at ofret orienteres herom. </P>  \r\n\r\n<P> <B>3.5. Politiskolens lærebøger, betænkninger, handlingsplaner, artikler  \r\n\r\n m.v.</B>  </P>  \r\n\r\n<P>3.5.1. Politiskolens lærebøger, Polititeori, emnet  \r\n\r\n &quot;Afhøringslære&quot;, især kapitel 7 om afhøring af anmeldere, herunder  \r\n\r\n ofre, samt &quot;Afhøringslære - Psykologiske modeller&quot;. </P>  \r\n\r\n<P>3.5.2. Politiskolens lærebøger, Efterforskningslære 1, emnet  \r\n\r\n &quot;Efterforskning af straffelovens voldsbestemmelser&quot; og emnet  \r\n\r\n &quot;Sædelighedsforbrydelser&quot;. </P>  \r\n\r\n<P>3.5.3. Politiskolens lærebøger, Psykologi, især artiklerne </P>  \r\n\r\n<PRE>  \r\n\r\n        - Underretning om dødsfald  \r\n\r\n        - Krisehjælp, forebyggelse af psykiske skader  \r\n\r\n        - Psykiske påvirkninger, stress og krise  \r\n\r\n</PRE>  \r\n\r\n<P>3.5.4. Regeringens handlingsplan om bekæmpelse af vold, oktober 1993. </P>  \r\n\r\n<P>3.5.5. Overgreb mod sagsbehandlere, Det Kriminalpræventive Råd, 1993. </P>  \r\n\r\n<P>3.5.6. Beretning afgivet af arbejdsgruppen om videoafhøring af børn, 1995.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19961156009"
        },
        {
            "displayName": "Entydig dokumentidentifikation",
            "displayValue": "CM043000"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/01/2006"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11560"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "25/11/1996"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Justitsmin., j. nr. 1994-965-0159"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}