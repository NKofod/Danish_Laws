{
    "id": 113272,
    "title": "1987 LSF 138   FORSLAG TIL LOV OM UDDANNELSE AF HUSHOLDNINGSLÆRERE ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 138",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 138 </P>  \r\n\r\n<P></P>  \r\n\r\n<P>Forslag til Lov om uddannelse af husholdningslærere </P>  \r\n\r\n<P></P>  \r\n\r\n<P>Fremsat af undervisnings- og forskningsministeren (Bertel Haarder) </P>  \r\n\r\n<P></P>  \r\n\r\n<P>den 13. januar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Kapitel 1 </P>  \r\n\r\n<P>Husholdningslæreruddannelsen </P>  \r\n\r\n<P>§ 1. Uddannelsen har til formål at give de studerende et teoretisk </P>  \r\n\r\n<P>og praktisk grundlag for selvstændigt at kunne formidle viden om </P>  \r\n\r\n<P>ernærings-, sundheds-, miljø- og forbrugerspørgsmål samt øvrige </P>  \r\n\r\n<P>husholdningsfaglige spørgsmål. </P>  \r\n\r\n<P>§ 2. Uddannelsen varer 31/2 år og består af en 1. del og en 2. del. </P>  \r\n\r\n<P>Stk. 2. 1. del omfatter følgende hovedelementer: </P>  \r\n\r\n<P>1) Ernærings- og levnedsmiddelfag. </P>  \r\n\r\n<P>2) Rengørings-, materiale- og miljøfag. </P>  \r\n\r\n<P>3) Samfunds- og forbrugerfag. </P>  \r\n\r\n<P>4) Pædagogiske fag, herunder praktik. </P>  \r\n\r\n<P>Stk. 3. 2. del omfatter supplerende fag, specialefag og </P>  \r\n\r\n<P>erhvervsrettet praktik. Herudover indgår der udarbejdelse af et </P>  \r\n\r\n<P>speciale. </P>  \r\n\r\n<P>Stk. 4. Undervisningsministeren fastsætter nærmere regler for </P>  \r\n\r\n<P>uddannelsen, herunder om uddannelsens afslutning. </P>  \r\n\r\n<P>§ 3. Undervisningsministeren fastsætter antallet af </P>  \r\n\r\n<P>uddannelsespladser og regler om adgangen til uddannelsen og om </P>  \r\n\r\n<P>optagelsen på seminarierne. </P>  \r\n\r\n<P>§ 4. Undervisningsministeren kan fastsætte regler om, at uddannelse </P>  \r\n\r\n<P>erhvervet ved andre uddannelsesinstitutioner kan indgå i </P>  \r\n\r\n<P>uddannelsen. </P>  \r\n\r\n<P>§ 5. Undervisningsministeren kan fastsætte regler om udnyttelsen af </P>  \r\n\r\n<P>ledige pladser på uddannelsen. </P>  \r\n\r\n<P>§ 6. Undervisningsministeren kan i særlige tilfælde gøre undtagelser </P>  \r\n\r\n<P>fra loven, hvis det sker for at fremme forsøgs- og </P>  \r\n\r\n<P>udviklingsarbejde. </P>  \r\n\r\n<P>Kapitel 2 </P>  \r\n\r\n<P>Institutionerne </P>  \r\n\r\n<P>§ 7. Undervisningen foregår på private husholdningsseminarier, der </P>  \r\n\r\n<P>er godkendt af undervisningsministeren. </P>  \r\n\r\n<P>Stk. 2. Dele af husholdningslæreruddannelsen kan foregå på andre </P>  \r\n\r\n<P>institutioner. </P>  \r\n\r\n<P>§ 8. For at opnå godkendelse skal husholdningsseminariet indgå som </P>  \r\n\r\n<P>et hensigtsmæssigt led i en landsomfattende planlægning til </P>  \r\n\r\n<P>opfyldelse af konstaterede eller forventede behov for uddannelsen. </P>  \r\n\r\n<P>Stk. 2. En godkendelse kan tilbagekaldes, hvis der ikke længere er </P>  \r\n\r\n<P>behov for seminariet, eller hvis seminariet ikke overholder de af </P>  \r\n\r\n<P>undervisningsministeren fastsatte regler eller givne pålæg. </P>  \r\n\r\n<P>§ 9. Et husholdningsseminarium ledes af en bestyrelse og en rektor. </P>  \r\n\r\n<P>Stk. 2. Bestyrelsen sammensættes således, at den i væsentlig grad </P>  \r\n\r\n<P>repræsenterer husholdningslærernes arbejdsområde. Sammensætningen </P>  \r\n\r\n<P>skal fremgå af institutionens vedtægter, som godkendes af </P>  \r\n\r\n<P>undervisningsministeren. </P>  \r\n\r\n<P>§ 10. Bestyrelsen har den overordnede ledelse af seminariet. </P>  \r\n\r\n<P>Bestyrelsen fastlægger seminariets studieordning efter forslag </P>  \r\n\r\n<P>fra rektor. Bestyrelsen varetager seminariets interesser som </P>  \r\n\r\n<P>uddannelsesinstitution og fastlægger linierne for seminariets </P>  \r\n\r\n<P>udadvendte virksomhed og for dets udvikling på længere sigt. </P>  \r\n\r\n<P>Stk. 2. Bestyrelsen træffer med Undervisningsministeriets </P>  \r\n\r\n<P>godkendelse beslutning om ansættelse og afskedigelse af rektor og </P>  \r\n\r\n<P>godkender efter forslag fra rektor ansættelse og afskedigelse af </P>  \r\n\r\n<P>seminariets personale i øvrigt. Bestyrelsen kan bemyndige rektor </P>  \r\n\r\n<P>til at ansætte og afskedige seminariets personale. </P>  \r\n\r\n<P>Stk. 3. Undervisningsministeren kan fastsætte regler om lærernes </P>  \r\n\r\n<P>kvalifikationer. </P>  \r\n\r\n<P>§ 11. Rektor er seminariets pædagogiske leder og varetager desuden </P>  \r\n\r\n<P>den daglige administrative og økonomiske ledelse af seminariet. </P>  \r\n\r\n<P>§ 12. Hvert seminarium nedsætter et seminarieråd, der er rådgivende </P>  \r\n\r\n<P>for rektor. </P>  \r\n\r\n<P>Stk. 2. Seminarierådet består af repræsentanter for seminariets </P>  \r\n\r\n<P>lærere, studerende og tekniske og administrative medarbejdere. </P>  \r\n\r\n<P>Bestyrelsen fastsætter repræsentanternes antal efter udtalelse </P>  \r\n\r\n<P>fra de berørte parter. </P>  \r\n\r\n<P>Stk. 3. Undervisningsministeren kan fastsætte regler om </P>  \r\n\r\n<P>seminarierådenes virksomhed. </P>  \r\n\r\n<P>§ 13. Staten yder støtte til godkendte husholdningsseminarier efter </P>  \r\n\r\n<P>reglerne i lov om statsstøtte til visse private seminarier </P>  \r\n\r\n<P>(seminariestøtteloven). </P>  \r\n\r\n<P>Kapitel 3 </P>  \r\n\r\n<P>Efter- og videreuddannelse </P>  \r\n\r\n<P>§ 14. Efteruddannelse af husholdningslærere og </P>  \r\n\r\n<P>husholdningsseminariernes lærere kan foregå ved Specialkursus i </P>  \r\n\r\n<P>Husholdning ved Aarhus Universitet, på husholdningsseminarierne </P>  \r\n\r\n<P>eller på særlige kurser. </P>  \r\n\r\n<P>Stk. 2. Videreuddannelse af husholdningslærere kan hovedsagelig </P>  \r\n\r\n<P>foregå ved Nordisk Højskole for Husholdningsvidenskab, ved </P>  \r\n\r\n<P>Specialkursus i Husholdning ved Aarhus Universitet og ved </P>  \r\n\r\n<P>Danmarks Lærerhøjskole. </P>  \r\n\r\n<P>Stk. 3. Undervisningsministeren fastsætter nærmere regler om efter- </P>  \r\n\r\n<P>og videreuddannelse. </P>  \r\n\r\n<P>Kapitel 4 </P>  \r\n\r\n<P>Delegation og klage </P>  \r\n\r\n<P>§ 15. Har undervisningsministeren bemyndiget ministeriets </P>  \r\n\r\n<P>direktorater til at udøve de beføjelser, der i denne lov er </P>  \r\n\r\n<P>tillagt ministeren, kan ministeren fastsætte regler om adgangen </P>  \r\n\r\n<P>til at klage over afgørelser, der er truffet i henhold til </P>  \r\n\r\n<P>bemyndigelsen, herunder om at afgørelser ikke skal kunne </P>  \r\n\r\n<P>indbringes for ministeren. </P>  \r\n\r\n<P>Kapitel 5 </P>  \r\n\r\n<P>Ikrafttræden m. v. </P>  \r\n\r\n<P>§ 16. Loven træder i kraft den 1. juli 1988. </P>  \r\n\r\n<P>Stk. 2. Lov om uddannelse af husholdningslærere, jf. </P>  \r\n\r\n<P>lovbekendtgørelse nr. 706 af 13. oktober 1986, ophæves. </P>  \r\n\r\n<P>§ 17. Loven gælder ikke for Færøerne og Grønland. </P>  \r\n\r\n<P>Bemærkninger til lovforslaget </P>  \r\n\r\n<P>A. Almindelige bemærkninger </P>  \r\n\r\n<P>1. Baggrunden for lovforslaget </P>  \r\n\r\n<P>Husholdningslæreruddannelsen foregår på 2 husholdningsseminarier, </P>  \r\n\r\n<P>der begge er private, selvejende institutioner, Suhr's </P>  \r\n\r\n<P>Husholdningsseminarium i København og Ankerhus </P>  \r\n\r\n<P>Husholdningsseminarium i Sorø. Der dimitteres ca. 100 </P>  \r\n\r\n<P>husholdningslærere årligt fra de 2 seminarier. </P>  \r\n\r\n<P>De gældende bestemmelser om uddannelse til husholdningslærer stammer </P>  \r\n\r\n<P>fra først i 70'erne (Lov nr. 292 af 7. juni 1972), jf. bilaget. </P>  \r\n\r\n<P>For at få uddannelsen tilpasset de erfaringer, der er gjort i </P>  \r\n\r\n<P>årenes løb, og tilpasset udviklingen på arbejdsmarkedet, har </P>  \r\n\r\n<P>seminarierne i de senere år gjort stærkt brug af lovens </P>  \r\n\r\n<P>forsøgsparagraf. </P>  \r\n\r\n<P>Lovforslaget tilsigter en ajourføring af de gældende lovregler og </P>  \r\n\r\n<P>indebærer en forenkling af disse regler i overensstemmelse </P>  \r\n\r\n<P>med <B>regeringens moderniseringsprogram. </B></P>  \r\n\r\n<P>En revision er endvidere begrundet i uddannelsens nuværende </P>  \r\n\r\n<P>modulstruktur med et lovfæstet krav om udarbejdelse af speciale i </P>  \r\n\r\n<P>uddannelsens 3. år og med en begrænset mulighed for en uddybende </P>  \r\n\r\n<P>specialisering. </P>  \r\n\r\n<P>Uddannelsens varighed foreslås som hidtil normeret til 31/2 år. De </P>  \r\n\r\n<P>studerende kan således i henhold til reglerne om Statens </P>  \r\n\r\n<P>Uddannelsesstøtte kun modtage uddannelsesstøtte svarende til </P>  \r\n\r\n<P>dette tidsrum. (I dag gældende regler: 31/2 år + 1 år, kommende </P>  \r\n\r\n<P>regler: 31/2 år). </P>  \r\n\r\n<P>Lovforslagets formulering åbner mulighed for individuelle </P>  \r\n\r\n<P>uddannelsesforløb. En længerevarende erhvervsrettet </P>  \r\n\r\n<P>praktikperiode i forbindelse med uddannelsens 2. del kan således </P>  \r\n\r\n<P>opnås inden for rammerne for den normerede studietid på 31/2 år. </P>  \r\n\r\n<P>Man kan imidlertid forestille sig, at nogle virksomheder og/eller </P>  \r\n\r\n<P>institutioner tilbyder opgaver, der nødvendiggør en </P>  \r\n\r\n<P>praktikantperiode, der forlænger studietiden ud over den </P>  \r\n\r\n<P>normerede. Hertil kan der ikke ydes SU, men man kan i så fald </P>  \r\n\r\n<P>ikke se bort fra, at virksomhederne kunne yde praktikantløn i </P>  \r\n\r\n<P>denne periode. Der henvises i øvrigt til bemærkningerne i afsnit </P>  \r\n\r\n<P>2, punkt b. </P>  \r\n\r\n<P>Tilpasningen af husholdningslæreruddannelsen til samfundsudviklingen </P>  \r\n\r\n<P>underbygges af 2 folketingsbeslutninger, som blev vedtaget i </P>  \r\n\r\n<P>foråret 1984. Den ene drejede sig om gennemførelse af en samlet </P>  \r\n\r\n<P>ernæringspolitik, der skal sikre befolkningen en kost, som </P>  \r\n\r\n<P>opfylder de optimale sundhedsmæssige og ernæringsmæssige behov. </P>  \r\n\r\n<P>(B 46. Folketingsåret 1983-84 (2. samling) FT: 1380, 3979, 7461. </P>  \r\n\r\n<P>A: 2005, B: 1195 og C: 671). Den anden er folketingsbeslutningen </P>  \r\n\r\n<P>om et 10 punkts program, der går ud på at forbedre rammerne for </P>  \r\n\r\n<P>udviklingen af voksenundervisningen og folkeoplysningen samt øge </P>  \r\n\r\n<P>voksnes muligheder for deltagelse heri. ( B 114. Folketingsåret </P>  \r\n\r\n<P>1983-84 (2. samling) FT: 3651, 4548, 7421. A: 3851, B: 1239 og C: </P>  \r\n\r\n<P>673). Samtidig med disse folketingsbeslutninger blev </P>  \r\n\r\n<P>verdenssundhedsorganisationen WHO's strategi om &#187;Sundhed for alle  \r\n\r\n</P>  \r\n\r\n<P>år 2000&#171; fremlagt. </P>  \r\n\r\n<P>Den danske <B>ernæringspolitik</B> blev vedtaget i Folketinget med en bred  \r\n\r\n</P>  \r\n\r\n<P>enighed om, at oplysning er en meget væsentlig faktor i landets </P>  \r\n\r\n<P>samlede ernæringspolitik. Af bemærkningerne til </P>  \r\n\r\n<P>beslutningsforslaget fremgår det bl.a., at der er et stort behov </P>  \r\n\r\n<P>for at effektivisere oplysningsvirksomheden, at ressourcer hos </P>  \r\n\r\n<P>Statens Husholdningsråd, Forbrugerrådet og </P>  \r\n\r\n<P>husholdningsorganisationerne ikke er tilstrækkelige, og at der </P>  \r\n\r\n<P>bør igangsættes opsøgende virksomhed i kommunerne. </P>  \r\n\r\n<P>WHO's projekt &#187;Sundhed for alle år 2000&#171; er en overordnet </P>  \r\n\r\n<P>sundhedspolitik på verdensplan med over 80 formulerede delmål. </P>  \r\n\r\n<P>Der opereres med følgende hovedtemaer: Lige vilkår på </P>  \r\n\r\n<P>sundhedsområdet, sundhedsfremme og forebyggelse, en engageret </P>  \r\n\r\n<P>befolkning i tæt tilknytning til lokalsamfundet - på tværs af </P>  \r\n\r\n<P>sektorer og landegrænser. Fra organisationen WHO peges på, at </P>  \r\n\r\n<P>spørgsmål om kost, motion, tobak og ulykker må gøres til genstand </P>  \r\n\r\n<P>for oplysning i forbindelse med en forebyggende indsats. </P>  \r\n\r\n<P>Vejledere og oplysere må hente deres erfaringer og viden i </P>  \r\n\r\n<P>samfundet, hvor befolkningens livsstil kan iagttages og påvirkes. </P>  \r\n\r\n<P>Det nævnes også, at der må lægges stor vægt på det lokale </P>  \r\n\r\n<P>forebyggende arbejde med netværk og selvhjælpsgrupper. </P>  \r\n\r\n<P>I direkte forlængelse heraf kommer <B>10 punkts programmet for </B></P>  \r\n\r\n<P>voksenundervisning og folkeoplysning, hvorefter det er hensigten </P>  \r\n\r\n<P>at udvikle voksenundervisningen og folkeoplysningen efter et </P>  \r\n\r\n<P>decentralt mønster, hvor deltagere, undervisere og </P>  \r\n\r\n<P>initiativtagere får udstrakt frihed til at bestemme indhold og </P>  \r\n\r\n<P>form. </P>  \r\n\r\n<P>Lovforslaget tilsigter at bidrage til at opfylde hensigterne i disse </P>  \r\n\r\n<P>4 programmer. </P>  \r\n\r\n<P>Husholdningslærere har siden århundredets begyndelse undervist unge </P>  \r\n\r\n<P>og voksne og varetaget folkeoplysning med det meget væsentlige </P>  \r\n\r\n<P>sigte at forbedre befolkningens ernæringstilstand. Virksomheden </P>  \r\n\r\n<P>er foregået i privatsfæren, på kostforplejningsområdet og i et </P>  \r\n\r\n<P>vist omfang også inden for levnedsmiddelindustrien. Det er </P>  \r\n\r\n<P>fortsat opfattelsen på husholdningsseminarierne og i </P>  \r\n\r\n<P>Husholdningslærerforeningen, at husholdningslærere skal formidle </P>  \r\n\r\n<P>viden om ernærings-, sundheds-, miljø- og forbrugerspørgsmål samt </P>  \r\n\r\n<P>øvrige husholdningsfaglige spørgsmål. </P>  \r\n\r\n<P>Ved arbejdet med revisionsforslaget har Undervisningsministeriet </P>  \r\n\r\n<P>lagt vægt på at rette uddannelsen mod ansættelse på det private </P>  \r\n\r\n<P>arbejdsmarked, dvs. mod beskæftigelse ved produktudvikling på </P>  \r\n\r\n<P>levnedsmiddelområdet, ved ledelse af rengøring og med rådgivning </P>  \r\n\r\n<P>og oplysningstjeneste i levnedsmiddelindustri og detailhandel. </P>  \r\n\r\n<P>Det må imidlertid ske uden at fjerne mulighederne for fortsat at </P>  \r\n\r\n<P>kunne undervise på husholdningsskoler, tekniske skoler, </P>  \r\n\r\n<P>specialarbejderskoler, i fritidsundervisningen, på daghøjskoler </P>  \r\n\r\n<P>og produktionsskoler, i friskoler og private grundskoler m.v. Og </P>  \r\n\r\n<P>for at kunne oplyse og vejlede i husholdningsorganisationerne, i </P>  \r\n\r\n<P>Forbrugerrådet, ved amtslige og kommunale institutioner - og </P>  \r\n\r\n<P>endelig ved Forbrugerstyrelsen (Husholdningsrådet) og </P>  \r\n\r\n<P>Levnedsmiddelstyrelsen, som netop er de to statsinstitutioner, </P>  \r\n\r\n<P>der har særlige opgaver i forbindelse med det ernæringspolitiske </P>  \r\n\r\n<P>handlingsprogram. </P>  \r\n\r\n<P>Det er i øvrigt i overensstemmelse med Undervisningsministeriets </P>  \r\n\r\n<P>almindelige uddannelsespolitik, at uddannelserne tilrettelægges </P>  \r\n\r\n<P>på en sådan måde, at de færdiguddannede vil kunne finde </P>  \r\n\r\n<P>beskæftigelse både i den private og i den offentlige sektor. </P>  \r\n\r\n<P>Revisionsarbejdet har været grebet an på den måde, at et par af </P>  \r\n\r\n<P>ministeriets medarbejdere har besøgt husholdningslærernes </P>  \r\n\r\n<P>arbejdsgivere, organisationer, institutioner, </P>  \r\n\r\n<P>husholdningslærernes videreuddannelsesinstitution Specialkursus i </P>  \r\n\r\n<P>Husholdning ved Aarhus Universitet og den europæiske </P>  \r\n\r\n<P>vicepræsident for International Federation for Home Economics </P>  \r\n\r\n<P>(IFHE) og har søgt inspiration og konkrete forslag i forbindelse </P>  \r\n\r\n<P>med tilrettelæggelse af den kommende uddannelse. </P>  \r\n\r\n<P>Der har endvidere været drøftelser med repræsentanter for </P>  \r\n\r\n<P>husholdningsseminarierne, De Studerendes Råd og </P>  \r\n\r\n<P>Husholdningslærerforeningen. </P>  \r\n\r\n<P>I øvrigt har man fra ministeriets side orienteret sig om </P>  \r\n\r\n<P>uddannelsesområdet i de andre nordiske lande. </P>  \r\n\r\n<P>2. Hovedpunkter i lovforslaget </P>  \r\n\r\n<P>a. Uddannelsens formål </P>  \r\n\r\n<P>Uddannelsens formål efter loven af 1972 og </P>  \r\n\r\n<P>uddannelsesbekendtgørelsen fra 1974, jf. nu bekendtgørelse nr. </P>  \r\n\r\n<P>210 af 10. april 1987, er, &#187;at de studerende erhverver sig </P>  \r\n\r\n<P>teoretiske og praktiske forudsætninger for at kunne varetage </P>  \r\n\r\n<P>undervisnings-, vejlednings- og oplysningsopgaver i husholdnings- </P>  \r\n\r\n<P>og forbrugerspørgsmål herunder ernæringsspørgsmål&#171;. </P>  \r\n\r\n<P>Samfundsudviklingen har medført, at en række arbejder, der før i vid </P>  \r\n\r\n<P>udstrækning blev udført i hjemmene, er overtaget af industri- og </P>  \r\n\r\n<P>servicevirksomheder. Det skyldes en række forhold. Et stadig </P>  \r\n\r\n<P>større udbud af varer og tjenesteydelser, et stigende </P>  \r\n\r\n<P>privatforbrug, udvikling af bysamfund med ændrede butiks- og </P>  \r\n\r\n<P>boligmønstre, ændrede husstandsstørrelser, tendenser mod et </P>  \r\n\r\n<P>længere skoleforløb for den enkelte, pigernes stigende </P>  \r\n\r\n<P>uddannelsesfrekvens, gifte kvinders erhvervsmæssige beskæftigelse </P>  \r\n\r\n<P>og kvindernes ønske om ligestilling i det hele taget. </P>  \r\n\r\n<P>Der er samtidig i befolkningen en stigende interesse for og </P>  \r\n\r\n<P>bevidsthed om sundere livsstil, ligesom flere producenter, </P>  \r\n\r\n<P>foreninger og organisationer har fremsat forslag til en </P>  \r\n\r\n<P>ernæringspolitik og/eller udarbejdet kampagnemateriale om </P>  \r\n\r\n<P>ernæring, sundhed og forebyggelse. Det gælder f.eks. </P>  \r\n\r\n<P>Fællesforeningen for Danmarks Brugsforeninger, Landbrugsrådet og </P>  \r\n\r\n<P>Industrirådet, husholdningsorganisationerne, Forbrugerrådet, </P>  \r\n\r\n<P>Statens Husholdningsråd, Levnedsmiddelstyrelsen, </P>  \r\n\r\n<P>Hjerteforeningen, Landsforeningen til Kræftens Bekæmpelse og </P>  \r\n\r\n<P>Astma- og Allergiforbundet. </P>  \r\n\r\n<P>Den undervisnings-, vejlednings- og informationsvirksomhed, som </P>  \r\n\r\n<P>husholdningslærerne traditionelt har varetaget, er der altså </P>  \r\n\r\n<P>stadig behov for. Men problemstillingerne er ændret, og arbejdet </P>  \r\n\r\n<P>må til dels også rettes mod en bredere målgruppe, ligesom der må </P>  \r\n\r\n<P>anvendes pædagogiske metoder og informationskanaler tilpasset </P>  \r\n\r\n<P>husholdningslærernes arbejdsområde. Uddannelsens formål bør ikke </P>  \r\n\r\n<P>lægges fast inden for snævre arbejdsmarkedsrammer, men defineres </P>  \r\n\r\n<P>således, at nye behov og arbejdsområder kan dækkes. </P>  \r\n\r\n<P>Samtidig har man dog valgt fortsat at holde fast på en solid dansk </P>  \r\n\r\n<P>benævnelse husholdnings <B>lærer</B> - uanset at der fra flere sider er  \r\n\r\n</P>  \r\n\r\n<P>fremsat ønske om anden benævnelse - ud fra den betragtning, at en </P>  \r\n\r\n<P>væsentlig del af de uddannedes virksomhed kan falde uden for </P>  \r\n\r\n<P>egentlig lærervirksomhed, men dog inden for områder, hvor </P>  \r\n\r\n<P>pædagogiske kvalifikationer er nødvendige. </P>  \r\n\r\n<P>b. Uddannelsens omfang og indhold </P>  \r\n\r\n<P>Undervisningen foreslås fortsat tilrettelagt således, at uddannelsen </P>  \r\n\r\n<P>kan gennemføres på 31/2 år, jf. bemærkningerne under afsnit 1. </P>  \r\n\r\n<P>Forslaget indebærer ikke nødvendigvis større ændringer i den </P>  \r\n\r\n<P>nuværende fagkreds, som efter den gældende bekendtgørelse består </P>  \r\n\r\n<P>af følgende 4 faggrupper: Ernærings- og kostfag, forbruger- og </P>  \r\n\r\n<P>samfundsfag, materialekundskab og pædagogiske fag, herunder 12 </P>  \r\n\r\n<P>ugers pædagogisk praktik, og 1 semester til selvvalgt speciale </P>  \r\n\r\n<P>kombineret med erhvervsrettet praktik. Men lovforslaget lægger på </P>  \r\n\r\n<P>den anden side op til, at det enkelte husholdningsseminarium skal </P>  \r\n\r\n<P>kunne udvikle sin egen faglige identitet. </P>  \r\n\r\n<P>Ved besøgsrunden har man erfaret en generel tilfredshed med </P>  \r\n\r\n<P>uddannelsens faglige niveau. Det kan dog udledes, at det </P>  \r\n\r\n<P>ernærings-fysiologiske fagområde bør styrkes, og at samfunds- og </P>  \r\n\r\n<P>forbrugerfagene bør omfatte indsigt i virksomheds- og </P>  \r\n\r\n<P>markedsføringsforhold. Med hensyn til det pædagogiske fagområde </P>  \r\n\r\n<P>har man erfaret et behov for, at dette i videre omfang end nu </P>  \r\n\r\n<P>rettes mod husholdningslærernes arbejdsområder inden for </P>  \r\n\r\n<P>folkeoplysning og voksenundervisning, ledelse, vejledning og brug </P>  \r\n\r\n<P>af medier, mens den egentlige undervisning søges nedtonet. For at </P>  \r\n\r\n<P>imødekomme disse synspunkter inden for den normerede studietid </P>  \r\n\r\n<P>forudsættes det, at den studerende i uddannelsens 2. del </P>  \r\n\r\n<P>foretager både tilvalg og fravalg. </P>  \r\n\r\n<P>Det har ved besøgsrunden endvidere været foreslået at udvide den </P>  \r\n\r\n<P>erhvervsrettede praktikantvirksomhed mærkbart til 12 uger. </P>  \r\n\r\n<P>Formålet hermed kunne være at styrke de færdiguddannedes reelle </P>  \r\n\r\n<P>kvalifikationer som iværksættere og at højne kvaliteten af </P>  \r\n\r\n<P>specialearbejdet og gøre det mere erhvervsrettet i forhold til </P>  \r\n\r\n<P>private erhvervsvirksomheder og offentlige institutioner. En </P>  \r\n\r\n<P>sådan tilrettelæggelse vil formentlig fremme </P>  \r\n\r\n<P>beskæftigelsesmulighederne. For at imødekomme disse synspunkter </P>  \r\n\r\n<P>forudsætter man, at den studerende skal i praktik i alt mindst 16 </P>  \r\n\r\n<P>uger. Inden for denne ramme kan den enkelte studerende </P>  \r\n\r\n<P>selvstændigt tilrettelæggge sin praktik. Det er dog en </P>  \r\n\r\n<P>forudsætning, at alle studerende skal gennemføre mindst 4 ugers </P>  \r\n\r\n<P>pædagogisk praktik i uddannelsens 1. del for at fastholde </P>  \r\n\r\n<P>uddannelsens pædagogiske og folkeoplysende sigte og mindst 4 </P>  \r\n\r\n<P>ugers erhvervsrettet praktik i uddannelsens 2. del. </P>  \r\n\r\n<P>Med hensyn til specialearbejdet er det som nævnt tanken, at den </P>  \r\n\r\n<P>enkelte studerende fortrinsvis anvender tiden til individuel og </P>  \r\n\r\n<P>selvstændig fordybelse i fagligt stof og formidling heraf. </P>  \r\n\r\n<P>c. Institutionerne </P>  \r\n\r\n<P>Undervisningsministeriet lægger vægt på, at der sker en yderligere </P>  \r\n\r\n<P>delegation af kompetence og ansvar til det enkelte </P>  \r\n\r\n<P>husholdningsseminarium, der inden for generelle rammer fastsat af </P>  \r\n\r\n<P>undervisningsministeren skal kunne skabe sin egen </P>  \r\n\r\n<P>uddannelsesprofil, jf. bemærkningerne under afsnit 2, punkt b, </P>  \r\n\r\n<P>til § 2, stk. 4, og de foreslåede bestemmelser i §§ 9, 10 og 12 </P>  \r\n\r\n<P>om bestyrelsernes sammensætning og beføjelser. </P>  \r\n\r\n<P>d. Efteruddannelse og videreuddannelse </P>  \r\n\r\n<P>Efteruddannelse af husholdningslærere og husholdningseminariernes </P>  \r\n\r\n<P>lærere og videreuddannelse af husholdningslærere spiller en </P>  \r\n\r\n<P>stadig større rolle på arbejdsmarkedet og i det samlede </P>  \r\n\r\n<P>uddannelsessystem. Mulighederne for supplerende uddannelse efter </P>  \r\n\r\n<P>eksamen har indflydelse på tilrettelæggelsen af de enkelte </P>  \r\n\r\n<P>uddannelser, og der er derfor også i lovforslaget optaget </P>  \r\n\r\n<P>bestemmelser herom, jf. § 14 og bemærkningerne hertil. </P>  \r\n\r\n<P>3. Lovforslagets administrative og økonomiske konsekvenser </P>  \r\n\r\n<P>Forslaget medfører ikke økonomiske eller administrative konsekvenser </P>  \r\n\r\n<P>i forhold til det, der er anført på finanslovsforslaget for 1988. </P>  \r\n\r\n<P>Forlænges den erhvervsrettede praktikantvirksomhed for den </P>  \r\n\r\n<P>enkelte, sker det imidlertid mod en tilsvarende reduktion af den </P>  \r\n\r\n<P>pædagogiske praktik og betyder dermed mindre udgifter for staten. </P>  \r\n\r\n<P>Der er på denne som på de øvrige statsfinansierede uddannelser </P>  \r\n\r\n<P>forudsat en løbende rationalisering i de kommende år. </P>  \r\n\r\n<P>B. Bemærkninger til de enkelte bestemmelser </P>  \r\n\r\n<P>Til § 1 </P>  \r\n\r\n<P>Der er ved formuleringen af formålet taget hensyn til </P>  \r\n\r\n<P>folketingsbeslutningen om gennemførelse af en ernæringspolitik, </P>  \r\n\r\n<P>til WHO's program om Sundhed for alle år 2000, til </P>  \r\n\r\n<P>husholdningslærernes beskæftigelsesområder og til en </P>  \r\n\r\n<P>samfundsudvikling med accellererende miljø- og forbrugerproblemer. </P>  \r\n\r\n<P>Det er hensigten, at uddannelsen fortsat tilrettelægges med </P>  \r\n\r\n<P>sammenhæng mellem teoretiske, praktiske og formidlingsmæssige </P>  \r\n\r\n<P>fag, således at fagene opfattes som ligeværdige dele af </P>  \r\n\r\n<P>uddannelsen. </P>  \r\n\r\n<P>Til § 2 </P>  \r\n\r\n<P>Til stk. 1 </P>  \r\n\r\n<P>Den nuværende uddannelse til husholdningslærer er 31/2 årig, hvoraf </P>  \r\n\r\n<P>3 år anvendes til tilegnelse af grundlæggende kundskaber fordelt </P>  \r\n\r\n<P>med ca. 1 års studier af pædagogiske og psykologiske fag, 1 års </P>  \r\n\r\n<P>studier af ernærings- og levnedsmiddelfag og 1/2 års studier </P>  \r\n\r\n<P>henholdsvis af materialekundskab og af forbruger- og samfundsfag. </P>  \r\n\r\n<P>Herudover anvendes 1/2 år til et selvstændigt speciale, der </P>  \r\n\r\n<P>omfatter erhvervsrettet praktik og ifølge loven er placeret i </P>  \r\n\r\n<P>uddannelsens 3. år. </P>  \r\n\r\n<P>Den nye uddannelse foreslås som nævnt fortsat <B>normeret</B> til 31/2 år.  \r\n\r\n</P>  \r\n\r\n<P>Uddannelsen efter lovforslaget forudsætter en 1. del med tilegnelse </P>  \r\n\r\n<P>af grundlæggende kundskaber og en 2. del med selvstændig </P>  \r\n\r\n<P>uddybende specialisering. Præcisering af varigheden af de 2 dele </P>  \r\n\r\n<P>vil ske i de bestemmelser, som ministeren fastsætter i henhold </P>  \r\n\r\n<P>til forslagets § 2, stk. 4. </P>  \r\n\r\n<P>Til stk. 2 </P>  \r\n\r\n<P>De hovedelementer, der er nævnt i stk. 2, er i forhold til den </P>  \r\n\r\n<P>gældende lovs § 5, nr. 1-5, udvidet med miljøfag, fortrinsvis </P>  \r\n\r\n<P>husholdningernes medansvar i forureningsanliggender. </P>  \r\n\r\n<P>Det er hensigten, at uddannelsens 1. del skal sikre bredden i </P>  \r\n\r\n<P>husholdningslæreruddannelsen. De studerende skal erhverve sig </P>  \r\n\r\n<P>praktiske færdigheder, herunder i madlavning og rengøring. Og de </P>  \r\n\r\n<P>skal opnå tilstrækkelig teoretisk indsigt i uddannelsens kernefag </P>  \r\n\r\n<P>til på kompetent måde at kunne imødekomme unges og voksnes krav </P>  \r\n\r\n<P>og behov for ernærings-, sundheds- og forbrugeroplysning og til </P>  \r\n\r\n<P>at kunne iværksætte forebyggende arbejde. Undervisningen </P>  \r\n\r\n<P>tilrettelægges med nøje sammenhæng mellem praktik, teori og </P>  \r\n\r\n<P>formidling. </P>  \r\n\r\n<P>Formålet med den pædagogiske praktik er at give de studerende </P>  \r\n\r\n<P>mulighed for at opleve og indleve sig i den livsform, der </P>  \r\n\r\n<P>karakteriserer det folkeoplysende område. </P>  \r\n\r\n<P>Til stk. 3 </P>  \r\n\r\n<P>Der findes ikke standardstillinger til husholdningslærere. De skal </P>  \r\n\r\n<P>inden for folkeoplysningen, på frie skoler og på det private </P>  \r\n\r\n<P>arbejdsmarked kunne være iværksættere og selv kunne skabe et </P>  \r\n\r\n<P>stillingsindhold. Studiets 2. del foreslås derfor præget af den </P>  \r\n\r\n<P>studerendes selvarbejde og egne initiativer. Den studerende skal </P>  \r\n\r\n<P>have medbestemmelse og medansvar for sammenhængen mellem valg af </P>  \r\n\r\n<P>fag i relation til samfundsudviklingen og de aktuelle </P>  \r\n\r\n<P>arbejdsmarkedsmuligheder. Uddannelsen kan tilrettelægges sådan, </P>  \r\n\r\n<P>at den kan tilpasses den enkelte studerendes individuelle </P>  \r\n\r\n<P>studietempo, både med hensyn til at afkorte studietiden og til at </P>  \r\n\r\n<P>forlænge erhvervsrettede praktikperioder, således at de rækker ud </P>  \r\n\r\n<P>over den normerede studietid. </P>  \r\n\r\n<P>Supplerende fag kan f.eks. være videnskabsteori, forsøgs- og </P>  \r\n\r\n<P>undersøgelsesmetodik, husholdningsfagets historie, etik og </P>  \r\n\r\n<P>internationale relationer og ulandsforhold. </P>  \r\n\r\n<P>Specialefag kan være obligatoriske, institutionsspecifikke fag, </P>  \r\n\r\n<P>f.eks. ernæringsfag, eller materiale- og miljøfag, således at </P>  \r\n\r\n<P>hvert seminarium kan opnå sin profil. Specialefag kan også være </P>  \r\n\r\n<P>fag efter den studerendes eget valg, evt. læst ved anden </P>  \r\n\r\n<P>uddannelsesinstitution, f.eks. motion/fysisk træning. </P>  \r\n\r\n<P>Bestemmelsen om udarbejdelse af speciale svarer til bestemmelserne i </P>  \r\n\r\n<P>gældende lov, og ønskes opretholdt i overensstemmelse med, hvad </P>  \r\n\r\n<P>der foregår ved øvrige videregående uddannelser. Det er </P>  \r\n\r\n<P>hensigten, at de studerende kvalificerer sig til arbejdsmarkedet </P>  \r\n\r\n<P>ved selvstændigt - eller i mindre grupper - at tilegne sig </P>  \r\n\r\n<P>metoder til faglig fordybelse med henblik på formidling. </P>  \r\n\r\n<P>Med hensyn til den erhvervsrettede praktik henvises til afsnit 2, </P>  \r\n\r\n<P>punkt b. </P>  \r\n\r\n<P>Til stk. 4 </P>  \r\n\r\n<P>For at det enkelte husholdningsseminarium i højere grad selv skal </P>  \r\n\r\n<P>kunne tilrettelægge sin uddannelse, er det tanken, at den </P>  \r\n\r\n<P>centrale styring i stedet for en detailstyring skal være en mål- </P>  \r\n\r\n<P>og rammestyring. Undervisningsministeriets rammebekendtgørelse </P>  \r\n\r\n<P>skal omfatte uddannelsens hovedprincipper og mål, herunder </P>  \r\n\r\n<P>uddannelsens afslutning. De mere detaljerede bestemmelser om </P>  \r\n\r\n<P>uddannelsen forudsættes fastsat i en studieordning, der </P>  \r\n\r\n<P>udarbejdes af det enkelte seminarium, jf. § 10, og godkendes af </P>  \r\n\r\n<P>Undervisningsministeriet. </P>  \r\n\r\n<P>Til § 3 </P>  \r\n\r\n<P>Bestemmelsen om fastsættelse af antallet af uddannelsespladser </P>  \r\n\r\n<P>svarer til den gældende ordning. Husholdningsseminarierne optager </P>  \r\n\r\n<P>hver 3 hold studerende årligt, 2 hold fra august og 1 hold fra </P>  \r\n\r\n<P>februar. I undervisningsåret 1987-88 er der ved de årlige </P>  \r\n\r\n<P>optagelser i alt 75 pladser på hvert af de to </P>  \r\n\r\n<P>husholdningsseminarier. Den samlede optagelseskapacitet er </P>  \r\n\r\n<P>således 150, hvilket svarer næsten til antallet af ansøgere. Det </P>  \r\n\r\n<P>er tanken at opretholde muligheden for at optage studerende til </P>  \r\n\r\n<P>uddannelsens begyndelse 2 gange årligt. Nyopslåede stillinger og </P>  \r\n\r\n<P>genbesættelse af stillinger fordeler sig jævnt over hele året. </P>  \r\n\r\n<P>Det betyder, at nyuddannede husholdningslærere ved 2 årlige </P>  \r\n\r\n<P>dimissioner glider jævnt ind på arbejdsmarkedet, og at der ikke </P>  \r\n\r\n<P>opstår en pukkel af færdiguddannede. </P>  \r\n\r\n<P>I 1986 blev der dimitteret 94 husholdningslærere fra de 2 </P>  \r\n\r\n<P>seminarier. I 1987 88. Frafaldet er især begrundet i, at der er </P>  \r\n\r\n<P>strenge bestemmelser vedrørende førsteårsafgørelsen. Antallet af </P>  \r\n\r\n<P>studerende på de 2 husholdningsseminarier pr. september 1987 er </P>  \r\n\r\n<P>knap 400. </P>  \r\n\r\n<P>Bestemmelsen om fatsættelse af optagelsesbetingelser svarer til den </P>  \r\n\r\n<P>gældende lovs § 4. De gældende optagelsesbetingelser er fastsat i </P>  \r\n\r\n<P>bekendtgørelse om optagelse på husholdningsseminarierne, jf. nu </P>  \r\n\r\n<P>bekendtgørelse nr. 446 af 24. juni 1987. Betingelserne som </P>  \r\n\r\n<P>påregnes opretholdt, er bestået studentereksamen, højere </P>  \r\n\r\n<P>forberedelseseksamen eller højere handelseksamen, og hvis eksamen </P>  \r\n\r\n<P>er bestået uden kemi, forudsættes et 2-ugers intensivt forkursus </P>  \r\n\r\n<P>i kemi. Ministeriet har imidlertid dispenseret fra disse </P>  \r\n\r\n<P>betingelser for personer med gennemført uddannelse til f.eks. </P>  \r\n\r\n<P>køkkenleder, efg-køkkenassistent, økonoma eller kok, således at </P>  \r\n\r\n<P>de er blevet optaget på baggrund af deres uddannelse og 2-3 </P>  \r\n\r\n<P>beståede fag på hf-niveau, ligesom dispensationsadgangen </P>  \r\n\r\n<P>administreres således, at reelle kvalifikationer gennem </P>  \r\n\r\n<P>erhvervserfaring kan give adgang til uddannelsen. </P>  \r\n\r\n<P>Til § 4 </P>  \r\n\r\n<P>Bestemmelsen svarer til § 2, stk. 1, 2. pkt., i den gældende lov, </P>  \r\n\r\n<P>jf. bilaget, hvor praksis for meritoverførsel har været, at </P>  \r\n\r\n<P>studerende har overført elementer fra andre seminarieuddannelser, </P>  \r\n\r\n<P>fra universiteter, højskoler og læreanstalter. Bestemmelsen åbner </P>  \r\n\r\n<P>mulighed for, at elementer af andre danske eller udenlandske </P>  \r\n\r\n<P>uddannelser fortsat kan indgå som led i </P>  \r\n\r\n<P>husholdningslæreruddannelsen. </P>  \r\n\r\n<P>Til § 5 </P>  \r\n\r\n<P>Deltagelse i enkeltkursus formodes at kunne tiltrække allerede </P>  \r\n\r\n<P>uddannede husholdningslærere med lyst til at ajourføre deres </P>  \r\n\r\n<P>faglige viden. Fag som ernæring, sundhed og forbrug må i øvrigt </P>  \r\n\r\n<P>formodes at kunne tiltrække andre med beskæftigelse inden for </P>  \r\n\r\n<P>områderne. </P>  \r\n\r\n<P>Til § 6 </P>  \r\n\r\n<P>Den foreslåede bestemmelse om forsøgs- og udviklingsarbejde svarer </P>  \r\n\r\n<P>til den gældende lovs § 8, stk. 2. </P>  \r\n\r\n<P>Den gældende forsøgsbestemmelse har, som nævnt i begyndelsen af de </P>  \r\n\r\n<P>almindelige bemærkninger, i de senere år været anvendt i </P>  \r\n\r\n<P>betydeligt omfang, og de erfaringer, der er gjort, indgår i </P>  \r\n\r\n<P>revisionsarbejdet. Bestemmelsen har således med held bl.a. været </P>  \r\n\r\n<P>anvendt med henblik på at kvalificere husholdningslærere til både </P>  \r\n\r\n<P>som retningsfagslærere og fællesfagslærere at undervise på de </P>  \r\n\r\n<P>erhvervsfaglige grunduddannelser i det samfundsfaglige fællesfag </P>  \r\n\r\n<P>på både basisuddannelsen og 2. dels uddannelsen. </P>  \r\n\r\n<P>Til § 7 </P>  \r\n\r\n<P>Til stk. 1 </P>  \r\n\r\n<P>De 2 eksisterende husholdningsseminarier, Suhr's </P>  \r\n\r\n<P>Husholdningsseminarium i København og Ankerhus </P>  \r\n\r\n<P>Husholdningsseminarium i Sorø, er private, selvejende </P>  \r\n\r\n<P>institutioner, og det er ikke tanken på dette uddannelsesområde </P>  \r\n\r\n<P>at oprette statsseminarier. </P>  \r\n\r\n<P>Til stk. 2 </P>  \r\n\r\n<P>Det vil kunne være hensigtsmæssigt at gennemføre visse specialefag </P>  \r\n\r\n<P>på en anden uddannelsesinstitution i rimelig geografisk nærhed af </P>  \r\n\r\n<P>husholdningsseminariet. </P>  \r\n\r\n<P>Til § 8 </P>  \r\n\r\n<P>Bestemmelsernes indhold svarer til de gældende lovbestemmelser for </P>  \r\n\r\n<P>en række selvejende uddannelsesinstitutioner og til </P>  \r\n\r\n<P>administrativt fastsatte bestemmelser for </P>  \r\n\r\n<P>husholdningsseminarierne. </P>  \r\n\r\n<P>Til §§ 9 og 10 og § 12, stk. 2 </P>  \r\n\r\n<P>Som det vil fremgå af de almindelige bemærkninger under afsnit 2, </P>  \r\n\r\n<P>punkt c, lægges der vægt på det enkelte seminariums kompetence </P>  \r\n\r\n<P>med hensyn til og ansvar for tilrettelæggelsen af sin uddannelse </P>  \r\n\r\n<P>inden for rammer fastsat af undervisningsministeren. Ministeriet </P>  \r\n\r\n<P>finder det derfor vigtigt i loven at formulere bestemmelser om </P>  \r\n\r\n<P>bestyrelsens sammensætning og beføjelser. </P>  \r\n\r\n<P>En bestyrelse for en selvejende institution må betragtes som et værn </P>  \r\n\r\n<P>om institutionens traditioner, holdninger og udvikling. </P>  \r\n\r\n<P>Bestyrelsen har det overordnede ansvar for institutionen, </P>  \r\n\r\n<P>herunder for ansættelse og afskedigelse af institutionens </P>  \r\n\r\n<P>personale og for bygningernes standard. Bestyrelsen har i øvrigt </P>  \r\n\r\n<P>den overordnede kompetence med hensyn til studieordningen, </P>  \r\n\r\n<P>herunder udbud af institutionsspecifikke fag, efter forslag fra </P>  \r\n\r\n<P>rektor. </P>  \r\n\r\n<P>Det forudsættes i lovforslaget, at de 2 husholdningsseminarier i </P>  \r\n\r\n<P>fremtiden får selvstændige bestyrelser, og at bestyrelserne ikke </P>  \r\n\r\n<P>som nu tillige leder en husholdningsskole. </P>  \r\n\r\n<P>Til §§ 11 og 12 </P>  \r\n\r\n<P>Seminariets daglige ledelse varetages af rektor. Som noget nyt </P>  \r\n\r\n<P>foreslås nedsat et seminarieråd bestående af medarbejdere ved </P>  \r\n\r\n<P>institutionen til rådgivning for rektor i alle sager vedrørende </P>  \r\n\r\n<P>seminariets studieordning og undervisning i videste forstand. Det </P>  \r\n\r\n<P>er hensigten, at seminarierådet erstatter det hidtidige </P>  \r\n\r\n<P>fællesudvalg med repræsentanter for lærere og studerende, mens </P>  \r\n\r\n<P>det nye organ ikke hindrer, at der opretholdes lærerråd eller de </P>  \r\n\r\n<P>studerendes råd, hvis der måtte være ønsker herom. </P>  \r\n\r\n<P>Til § 14 </P>  \r\n\r\n<P>Bestemmelser om efter- og videreuddannelse af husholdningslærere </P>  \r\n\r\n<P>findes i den gældende lovs § 18. Specialkursus i Husholdning ved </P>  \r\n\r\n<P>Aarhus Universitet afholder årskursus i ernæringskundskab, </P>  \r\n\r\n<P>uddannelse til klinisk diætist, emnekurser på 100-120 lektioner </P>  \r\n\r\n<P>fordelt med 3-4 timer pr. uge og kortere kurser, f.eks. </P>  \r\n\r\n<P>praktiklærerkurser. </P>  \r\n\r\n<P>Uddannelser til kandidatniveau foregår på Nordisk Højskole for </P>  \r\n\r\n<P>Husholdningsvidenskab. Under højskolen tilbydes der ved Oslo </P>  \r\n\r\n<P>Universitet uddannelse på en ernæringslinie. Uddannelsen er </P>  \r\n\r\n<P>3-årig, men husholdningslærere, der optages med fortrinsret, kan </P>  \r\n\r\n<P>gennemføre den på 21/2 år. Som videreuddannelse tilbydes linien </P>  \r\n\r\n<P>for næringsterapi på 11/2 år ved Gøteborg Universitet. Herudover </P>  \r\n\r\n<P>tilbyder den nordiske højskole en tekstillinie ved Chalmers </P>  \r\n\r\n<P>tekniske højskole i Gøteborg på 21/2 år. </P>  \r\n\r\n<P>Til stk. 1 </P>  \r\n\r\n<P>Det foreslås, at efteruddannelen af husholdningslærere og af </P>  \r\n\r\n<P>husholdningsseminariernes lærere i fremtiden foruden af </P>  \r\n\r\n<P>Specialkursus i Husholdning ved Aarhus Universitet og på særlige </P>  \r\n\r\n<P>kursus tillige varetages af husholdningsseminarierne selv. </P>  \r\n\r\n<P>Til stk. 2 </P>  \r\n\r\n<P>Det foreslås, at videreuddannelse til kandidatniveau fortsat sker </P>  \r\n\r\n<P>ved den nordiske højskole. For tiden foregår der bestræbelser, </P>  \r\n\r\n<P>der sigter mod en husholdnings- og forbrugerøkonomilinie under </P>  \r\n\r\n<P>højskolen ved Specialkursus. Det er i de nugældende statutter for </P>  \r\n\r\n<P>Specialkursus forudsat, at der kan ske en omlægning fra </P>  \r\n\r\n<P>kortvarige kurser til egentlige studier. </P>  \r\n\r\n<P>Mulighederne for at etablere en form for samarbejde mellem det </P>  \r\n\r\n<P>nyoprettede Forskningsinstitut for Human Ernæring, </P>  \r\n\r\n<P>husholdningslærerne og husholdningsseminariernes lærere kunne </P>  \r\n\r\n<P>skitseres som samarbejde om de opnåede forskningsresultater og </P>  \r\n\r\n<P>den pædagogiske tolkning heraf med henblik på folkeoplysning. </P>  \r\n\r\n<P>Specielt med hensyn til forskningen kunne følgende overvejes: </P>  \r\n\r\n<P>Studerendes praktikantvirksomhed i forbindelse med udarbejdelse </P>  \r\n\r\n<P>af speciale, licentiatstudium for husholdningslærere efter </P>  \r\n\r\n<P>gennemført individuelt tilrettelagt brobygningskursus (udnyttelse </P>  \r\n\r\n<P>af enkeltfagsordningen) for opnåelse af formel </P>  \r\n\r\n<P>forskningskompetence og endelig tilknytning af </P>  \r\n\r\n<P>husholdningsseminariernes lærere til forskningsinstituttet i </P>  \r\n\r\n<P>institutionsspecifikke fag. </P>  \r\n\r\n<P>Bilag </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00138"
        },
        {
            "displayName": "Entydig dokumentidentifikation",
            "displayValue": "CL004780"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "138"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}