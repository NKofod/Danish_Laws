{
    "id": 33162,
    "title": "Selvstændig opholdskommune - barn anbragt i privat familiepleje ved fødslen og senere inddraget under særforsorg (* 1) (* 2) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19021 af 08/03/1983",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et barn var i marts 1971 på grund af moderens død umiddelbart efter  \r\n\r\n barnets fødsel udskrevet fra hospital til morforældrene med henblik på varigt  \r\n\r\n ophold hos disse. Morforældrene boede i B kommune, og socialudvalget i B  \r\n\r\n kommune havde i april 1971 udstedt plejetilladelse. I august 1971 blev barnet  \r\n\r\n indlagt på hospital, hvorfra det blev udskrevet til særforsorg. Siden juli  \r\n\r\n 1972 havde barnet haft ophold på institution. Barnet fandtes at have  \r\n\r\n erhvervet selvstændig opholdskommune i B kommune, og betalingsforpligtelserne  \r\n\r\n påhvilede således B kommune. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Selvstændig opholdskommune - barn anbragt i  \r\n\r\n privat familiepleje ved fødslen og senere inddraget under særforsorg (* 1) (*  \r\n\r\n 2) </H1>  \r\n\r\n<P></P>  \r\n\r\n<P>REDEGØRELSE FOR SAGEN: </P>  \r\n\r\n<P>Et gift par, der boede i A kommune, havde fået et barn i februar 1971.  \r\n\r\n Moderen døde umiddelbart efter fødslen, og efter aftale med faderen blev  \r\n\r\n barnet i marts 1971 udskrevet fra hospital til ophold hos morforældrene, der  \r\n\r\n boede i B kommune. I slutningen af april 1971 udstedte socialudvalget i B  \r\n\r\n kommune plejetilladelse til morforældrene, uden at udvalget var i kontakt med  \r\n\r\n faderens daværende opholdskommune. </P>  \r\n\r\n<P>I august 1971 blev barnet indlagt på sygehus, hvorfra det i oktober 1971  \r\n\r\n blev udskrevet til særforsorg. Siden juli 1972 havde barnet haft ophold på  \r\n\r\n institution, fra oktober 1977 på en institution beliggende i C kommune. </P>  \r\n\r\n<P>Faderen havde kun haft lidt kontakt med barnet efter plejeanbringelsen.  \r\n\r\n</P>  \r\n\r\n<P>Det sociale udvalg i B kommune afslog over for institutionen i C kommune  \r\n\r\n at være betalingskommune for barnet, idet udvalget fandt, at barnet ikke  \r\n\r\n havde erhvervet selvstændig opholdskommune i den ca. 5 måneder, hvor barnet  \r\n\r\n opholdt sig hos morforældrene. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet fandt, at barnet havde fået selvstændig opholdskommune i B  \r\n\r\n kommune, da barnet efter sin fødsel blev udskrevet fra hospital til sine  \r\n\r\n morforældre med henblik på fast ophold i deres hjem i B kommune.  \r\n\r\n Betalingsforpligtelserne påhvilede således B kommune. </P>  \r\n\r\n<P>LOVGRUNDLAG: </P>  \r\n\r\n<P>Efter bistandslovens § 10, stk. 1, påhviler pligten til at yde bistand det  \r\n\r\n sociale udvalg i opholdskommunen. </P>  \r\n\r\n<P>Efter lovens § 10, stk. 3, anses et barn, der lever sammen med begge  \r\n\r\n forældre, at have opholdskommune, hvor forældrene bor. Lever barnet kun  \r\n\r\n sammen med den ene af forældrene, har det opholdskommune, hvor denne bor. Et  \r\n\r\n barn, der ikke lever sammen med nogen af forældrene, har selvstændig  \r\n\r\n opholdskommune. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen fandt, at morforældrenes hjemtagelse af barnet fra sygehuset  \r\n\r\n var sket med henblik på varigt ophold, hvilket understøttedes af, at  \r\n\r\n morforældrene fik plejetilladelse til barnet. Ankestyrelsen tiltrådte  \r\n\r\n herefter, at barnet havde opnået selvstændig opholdskommune i B kommune, og  \r\n\r\n at betalingsforpligtelserne således påhvilede B kommune. </P>  \r\n\r\n</DIV>",
    "isHistorical": true,
    "editorialNotes": [
        "(* 2) Overført til historisk base ved saneringsrunden maj 1994.",
        "(* 1) Offentliggjort af Socialstyrelsen i SM O-030-84 26/06/1984."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19831902125"
        },
        {
            "displayName": "Entydig dokumentidentifikation",
            "displayValue": "CA001087"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19021"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "08/03/1983"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "15140-82"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}