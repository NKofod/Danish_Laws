{
    "id": 132434,
    "title": "Bekendtgørelse om digital indberetningsløsning til brug for anmeldelse af sygefravær samt anmodning om refusion af sygedagpenge og dagpenge efter barselloven (SDPI-løsningen)",
    "documentTypeId": "60",
    "isSagsforlobPeriodValid": true,
    "shortName": "BEK nr 644 af 11/06/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K1\">Kapitel 1</a>   Krav til SDPI-løsningen</p>\n      <p class=\"Indholdsfortegnelse\"><a href=\"#K2\">Kapitel 2</a>   Selskabets opgaver</p>\n      <p class=\"Indholdsfortegnelse\"><a href=\"#K3\">Kapitel 3</a>   Finansiering af SDPI-løsningen</p>\n      <p class=\"Indholdsfortegnelse\"><a href=\"#K4\">Kapitel 4</a>   Tilsyn, regnskab og revision m.v. af SDPI-løsningen</p>\n      <p class=\"Indholdsfortegnelse\"><a href=\"#K5\">Kapitel 5</a>   Dokumenter uden underskrift i SDPI-løsningen</p>\n      <p class=\"Indholdsfortegnelse\"><a href=\"#K6\">Kapitel 6</a>   Ikrafttræden</p><div class=\"bjelke\">Den fulde tekst</div><p class=\"Titel2\">Bekendtgørelse om digital indberetningsløsning til brug for anmeldelse af sygefravær samt anmodning om refusion af sygedagpenge og dagpenge efter barselloven (SDPI-løsningen)</p>\n      <p class=\"Indledning2\">I medfør af § 2, § 3, stk. 3, § 9, stk. 2, § 12, stk. 2, § 12, stk. 3, og § 16, i lov nr. 283 af 15. april 2009 om digital indberetningsløsning til brug for anmeldelse af sygefravær samt anmodning om refusion af sygedagpenge og dagpenge efter barselloven, fastsættes efter forhandling med KL:</p>\n      <p class=\"Kapitel\" id=\"K1\"><span id=\"Kap1\">Kapitel 1</span></p>\n      <p class=\"KapitelOverskrift2\">Krav til SDPI-løsningen</p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> SDPI-løsningen skal understøtte</p>\n      <p class=\"Liste1\"><span class=\"Liste1Nr\" id=\"Par1_Stk1_Num1\">1)</span> arbejdsgiverens anmeldelse af sygefravær, afgivelse af oplysninger om afholdt sygefraværssamtale samt anmodning om sygedagpengerefusion og refusion af dagpenge efter barselloven,</p>\n      <p class=\"Liste1\"><span class=\"Liste1Nr\" id=\"Par1_Stk1_Num2\">2)</span> selvstændige erhvervsdrivendes anmeldelse af sygefravær samt anmodning om sygedagpenge og dagpenge efter barselloven, og</p>\n      <p class=\"Liste1\"><span class=\"Liste1Nr\" id=\"Par1_Stk1_Num3\">3)</span> arbejdsløshedskassens afgivelse af oplysninger til brug for kommunens behandling af den lediges sygedagpenge- eller barseldagpengesag.</p>\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> SDPI-løsningen skal overføre oplysningerne fra arbejdsgiveren, den selvstændige erhvervsdrivende og arbejdsløshedskassen til kommunerne til brug for sagsbehandlingen.</p>\n      <p class=\"Stk2\"><span class=\"StkNr\" id=\"Par1_Stk3\">Stk. 3.</span> SDPI-løsningen skal tilbageføre oplysninger til arbejdsgiveren og den selvstændige erhvervsdrivende, således at disse kan følge sagsgangen i kommunerne, kan blive adviseret om frister samt afstemme modtaget refusion.</p>\n      <p class=\"Stk2\"><span class=\"StkNr\" id=\"Par1_Stk4\">Stk. 4.</span> Der skal etableres en ventefunktion i SDPI-løsningen, hvor anmeldelse af sygefravær og refusionsanmodninger kan lægges klar på et tidligere tidspunkt end fristen for anmeldelsen eller anmodningen. Ventefunktionen skal kunne advisere anmelderen, når tidspunktet for indsendelse af anmeldelsen eller anmodningen er nært forestående.</p>\n      <p class=\"Stk2\"><span class=\"StkNr\" id=\"Par1_Stk5\">Stk. 5.</span> Alle transaktioner i SDPI-løsningen skal logges med fuld sporbarhed.</p>\n      <p class=\"Stk2\"><span class=\"StkNr\" id=\"Par1_Stk6\">Stk. 6.</span> SDPI-løsningen skal opbygges som et selvstændigt system med standardiserede snitflader bygget på en moderne IT-platform med anvendelse af web-teknologi. Systemet skal understøtte og anvende offentlige standarder og krav i videst muligt omfang.</p>\n      <p class=\"Stk2\"><span class=\"StkNr\" id=\"Par1_Stk7\">Stk. 7.</span> Der skal etableres snitflader direkte til det Centrale Personregister (CPR), det Centrale Virksomhedsregister (CVR), Indkomstregistret (eIndkomst), Arbejdsdirektoratets system for Validering af Atypisk Sygefravær (VAS) og den offentlige dokumentboks/NemSMS.</p>\n      <p class=\"Stk2\"><span class=\"StkNr\" id=\"Par1_Stk8\">Stk. 8.</span> For alle modtagne indberetninger fra en arbejdsgiver eller en arbejdsløshedskasse skal SDPI-løsningen udsende underretningsbrev til lønmodtageren eller den forsikrede ledige.</p>\n      <p class=\"Stk2\"><span class=\"StkNr\" id=\"Par1_Stk9\">Stk. 9.</span> Der skal anvendes OCES digital signatur ved indberetning til SDPI-løsningen.</p>\n      <p class=\"Stk2\"><span class=\"StkNr\" id=\"Par1_Stk10\">Stk. 10.</span> SDPI-løsningen skal sikre alle data imod uautoriseret brug. Løsningen skal i videst muligt omfang anvende et fællesoffentligt system til bruger- og rettighedsstyring.</p>\n      <p class=\"Stk2\"><span class=\"StkNr\" id=\"Par1_Stk11\">Stk. 11.</span> SDPI-løsningen skal være tilgængelig via virksomhedsportalen virk.dk alle ugens dage og i alle døgnets timer, dog undtaget nødvendige og varslede systemlukninger i forbindelse med vedligeholdelse og opdateringer.</p>\n      <p class=\"Stk2\"><span class=\"StkNr\" id=\"Par1_Stk12\">Stk. 12.</span> SDPI-løsningens svartider skal være således, at brugerne kan benytte systemet uden unødvendige gener.</p>\n      <p class=\"Kapitel\" id=\"K2\"><span id=\"Kap2\">Kapitel 2</span></p>\n      <p class=\"KapitelOverskrift2\">Selskabets opgaver</p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> I etableringsfasen og efterfølgende driftsfase skal Selskabet - KOMBIT A/S - særligt drage omsorg for følgende:</p>\n      <p class=\"Liste1\"><span class=\"Liste1Nr\" id=\"Par2_Stk1_Num1\">1)</span> Udarbejde kravspecifikation for SDPI-løsningen samt for alle ændringer og nye systemkomponenter. Kravspecifikationer og ændringer, der har bredere samfundsmæssige og politiske konsekvenser og betydning, skal godkendes af Arbejdsmarkedsstyrelsen.</p>\n      <p class=\"Liste1\"><span class=\"Liste1Nr\" id=\"Par2_Stk1_Num2\">2)</span> Etablere og varetage kontrakter og øvrige aftaler om etablering, drift, vedligeholdelse og videreudvikling af SDPI-løsningen.</p>\n      <p class=\"Liste1\"><span class=\"Liste1Nr\" id=\"Par2_Stk1_Num3\">3)</span> Sikre fornødne testprocedurer, herunder prøveplaner, forud for idriftsættelse af alle systemkomponenter.</p>\n      <p class=\"Liste1\"><span class=\"Liste1Nr\" id=\"Par2_Stk1_Num4\">4)</span> Etablere administrative, systemmæssige og it-sikkerhedsmæssige kontrolrutiner, der i videst muligt omfang sikrer mod fejl i forbindelse med drift og brug af SDPI-løsningen.</p>\n      <p class=\"Kapitel\" id=\"K3\"><span id=\"Kap3\">Kapitel 3</span></p>\n      <p class=\"KapitelOverskrift2\">Finansiering af SDPI-løsningen</p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Etablering af SDPI-løsningen sker på KOMBIT A/S´ regning og ansvar. Etableringsudgifterne dækkes over 5 år via driften, jf. § 5.</p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> KOMBIT A/S kan opkræve et gebyr for test forud for kommunernes eller virksomhedernes tilslutning til SDPI-løsningens systemgrænseflader. De første 10 testtimer kan der ikke opkræves gebyr for.</p>\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Gebyret må ikke overstige KOMBIT A/S’ udgifter til testen.</p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Udvikling, drift, vedligeholdelse, løbende videreudvikling og markedsføring af SDPI-løsningen finansieres fuldt ud af årlige bidrag fra kommunerne. I det omfang, der er opkrævet gebyr for test forud for tilslutning til SDPI-løsningen, vil disse tillige indgå i denne finansiering.</p>\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Hver kommune indbetaler bidrag til KOMBIT A/S efter en fordelingsnøgle, hvor antal borgere i den enkelte kommune ved kalenderårets begyndelse er den enkelte kommunes fordelingstal i forhold til landets øvrige kommuner.</p>\n      <p class=\"Stk2\"><span class=\"StkNr\" id=\"Par5_Stk3\">Stk. 3.</span> Dataudveksling imellem kommunerne og SDPI-løsningen er inkluderet i kommunernes årlige bidrag. Kommunerne betaler således ikke særskilt for indberetning, sagsbehandling, administration, datakontrol, udlevering af oplysninger m.v.</p>\n      <p class=\"Stk2\"><span class=\"StkNr\" id=\"Par5_Stk4\">Stk. 4.</span> SDPI-løsningen kan anvendes vederlagsfrit, jf. dog § 4, af private og offentlige virksomheder, herunder offentlige arbejdsgivere, arbejdsløshedskasser samt selvstændige erhvervsdrivende ved anmeldelse af sygefravær, anmodning om sygedagpenge, dagpenge efter barselloven m.v., jf. § 1.</p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> De kommunale bidrag efter § 5 må ikke benyttes til andet end udvikling, drift, vedligehold, løbende videreudvikling og markedsføring af SDPI-løsningen.</p>\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> De samlede kommunale bidrag til KOMBIT A/S må ikke overstige de nødvendige omkostninger, der er forbundet med udvikling, drift, vedligeholdelse, løbende videreudvikling og markedsføring af SDPI-løsningen.</p>\n      <p class=\"Stk2\"><span class=\"StkNr\" id=\"Par6_Stk3\">Stk. 3.</span> KOMBIT A/S kan oparbejde en samlet arbejdskapital på op til 20 pct. af den samlede årlige kommunale finansiering. Overstiger arbejdskapitalen det tilladte niveau, skal de kommunale bidrag sænkes tilsvarende det næste regnskabsår. Et eventuelt driftsunderskud må KOMBIT A/S dække ved optagelse af lån frem til næste regnskabsår, hvor den kommunale finansiering opreguleres tilsvarende.</p>\n      <p class=\"Kapitel\" id=\"K4\"><span id=\"Kap4\">Kapitel 4</span></p>\n      <p class=\"KapitelOverskrift2\">Tilsyn, regnskab og revision m.v. af SDPI-løsningen</p>\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> KOMBIT A/S´ øvrige aktiviteter skal være klart adskilt såvel økonomisk som opgave- og driftsmæssigt fra SDPI-løsningen.</p>\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> KOMBIT A/S skal sørge for, at der hvert år af en uafhængig revisor udarbejdes en revisionserklæring for den samlede SDPI-løsning og alle dens komponenter, herunder om løsningen er sikker og indeholder nødvendige og tilstrækkelige sikkerhedsprocedurer til at modtage, behandle og videresende elektroniske meddelelser. KOMBIT A/S har pligt til at indsende genpart af revisionserklæringen til Arbejdsmarkedsstyrelsen.</p>\n      <p class=\"Stk2\"><span class=\"StkNr\" id=\"Par7_Stk3\">Stk. 3.</span> KOMBIT A/S har pligt til at indsende genpart af revisionspåtegningen til Arbejdsmarkedsstyrelsen sammen med det påtegnede årsregnskab.</p>\n      <p class=\"Stk2\"><span class=\"StkNr\" id=\"Par7_Stk4\">Stk. 4.</span> KOMBIT A/S har pligt til at underrette Arbejdsmarkedsstyrelsen om revisorskift.</p>\n      <p class=\"Stk2\"><span class=\"StkNr\" id=\"Par7_Stk5\">Stk. 5.</span> KOMBIT A/S er forpligtet til at opbevare dokumentation for, at KOMBIT A/S', meddelelser til Arbejdsmarkedsstyrelsen om opfyldelse af de forpligtigelser, der følger af lov om digital indberetningsløsning til brug for anmeldelse af sygefravær samt refusion af sygedagpenge og dagpenge efter barselloven er rigtige.</p>\n      <p class=\"Kapitel\" id=\"K5\"><span id=\"Kap5\">Kapitel 5</span></p>\n      <p class=\"KapitelOverskrift2\">Dokumenter uden underskrift i SDPI-løsningen</p>\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> I SDPI-løsningen kan følgende dokumenter udsendes både som papir og i elektronisk form uden underskrift eller med maskinelt gengivet underskrift eller på tilsvarende måde:</p>\n      <p class=\"Liste1\"><span class=\"Liste1Nr\" id=\"Par8_Stk1_Num1\">1)</span> Kvitteringsbreve.</p>\n      <p class=\"Liste1\"><span class=\"Liste1Nr\" id=\"Par8_Stk1_Num2\">2)</span> Underretningsbreve.</p>\n      <p class=\"Liste1\"><span class=\"Liste1Nr\" id=\"Par8_Stk1_Num3\">3)</span> Breve med rent orienterende indhold, for eksempel om frister.</p>\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Disse dokumenter sidestilles i retlig henseende med dokumenter med personlig underskrift.</p>\n      <p class=\"Kapitel\" id=\"K6\"><span id=\"Kap6\">Kapitel 6</span></p>\n      <p class=\"KapitelOverskrift2\">Ikrafttræden</p>\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Bekendtgørelsen træder i kraft den 21. juni 2010.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Arbejdsmarkedsstyrelsen, den 11. juni 2010</P><P CLASS=SIGN1 ALIGN=\"CENTER\">Marie Hansen</P><P CLASS=SIGN2 ALIGN=\"RIGHT\">/ Torben D. Jensen</P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/06/2010"
        },
        {
            "displayName": "Accession",
            "displayValue": "B20100064405"
        },
        {
            "displayName": "Entydig dokumentidentifikation",
            "displayValue": "BE004215"
        },
        {
            "displayName": "Dato for førstegangsindlæggelse",
            "displayValue": "15/06/2010"
        },
        {
            "displayName": "Dato for indlæggelse",
            "displayValue": "15/06/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "644"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "11/06/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedsstyrelsen, j.nr. 2009-0013940"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}