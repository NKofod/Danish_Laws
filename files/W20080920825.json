{
    "id": 117654,
    "title": "Forbud mod sandblæsning",
    "documentTypeId": "240",
    "isSagsforlobPeriodValid": true,
    "shortName": "KEN nr 9208 af 30/01/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Bil1\"></a></p><div class=\"bjelke\">Den fulde tekst</div><p class=\"Titel2\">Forbud mod sandblæsning</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Arbejdstilsynet konstaterede den 27. marts 2007, at en virksomhed var i færd med at sandblæse sokkel og mure på en bygning.</div>\r\n        </p>\r\n        <p class=\"Tekst2\">\r\n          <div>Sandblæsningen foregik som tørblæsning af en pudset mur og uden at der var foretaget en afgrænsning af arbejdsstedet.. Der befandt sig ansatte fra en anden virksomhed i umiddelbar nærhed af arbejdsstedet og arbejdsstedet var ikke sikret med inddækning til imødegåelse af spredning af støv. Der var en tæt “tåge” af støv omkring bygningen.</div>\r\n        </p>\r\n        <p class=\"Tekst2\">\r\n          <div>Arbejdstilsynet vurderede, at der var betydelig fare for, at de personer, der færdedes omkring arbejdsstedet, blev udsat for en unødig påvirkning af kræftfremkaldende stoffer og nedlagde derfor forbud mod at fortsætte arbejdet under de beskrevne forhold.</div>\r\n        </p>\r\n        <p class=\"Tekst2\">\r\n          <div>Arbejdsmiljøklagenævnet tiltrådte Arbejdstilsynets forbud.</div>\r\n        </p>\r\n      </div>\r\n      <p class=\"Tekst\">Arbejdsmiljøklagenævnet har på møde den 29. januar 2008 behandlet Deres klage over Arbejdstilsynets forbud af den 27. marts 2007 mod at foretage sandblæsning af facade uden inddækning.</p>\r\n      <p class=\"Tekst\">Nævnet traf følgende</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV><a name=\"Bil1\"><hr class=\"BilagStreg\"></a><p class=\"BilagTekst\">A F G Ø R E L S E</p>\r\n      <p class=\"Tekst\">Arbejdsmiljøklagenævnet er enig med Arbejdstilsynet i, at der under de beskrevne forhold ikke måtte foretages sandblæsning uden inddækning.</p>\r\n      <p class=\"Tekst\">Arbejdsmiljøklagenævnet fastholder således Arbejdstilsynets afgørelse af den 27. marts 2007.</p>\r\n      <p class=\"Tekstoverskrift\">B E G R U N D E L S E</p>\r\n      <p class=\"Tekst\">Arbejdstilsynet konstaterede den 27. marts 2007, at De var i færd med at sandblæse sokkel og vægge på en bygning på byggepladsen, [adresse udeladt].</p>\r\n      <p class=\"Tekst\">Sandblæsningen foregik som tørblæsning, dvs. uden brug af vand. De var i færd med at sandblæse en pudset mur. Der var ikke nogen afgrænsning af arbejdsstedet i form af skiltning eller afspærring. Der befandt sig ansatte fra en anden virksomhed i umiddelbar nærhed af arbejdsstedet og arbejdsstedet var ikke sikret med inddækning til imødegåelse af spredning af støv. Der var en tæt “tåge” af støv omkring bygningen.</p>\r\n      <p class=\"Tekst\">Arbejdstilsynet vurderede, at der var betydelig fare for, at de personer, der færdedes i nærheden af arbejdsstedet, herunder de, der færdedes inde i bygningen, blev udsat for en unødig påvirkning af kræftfremkaldende stoffer. Arbejdstilsynet nedlagde derfor forbud mod at fortsætte arbejdet under de beskrevne forhold.</p>\r\n      <p class=\"Tekst\">De klagede over forbudet, og har i den forbindelse oplyst, at det firma, der hyrede Dem til sandblæsningen, var det samme firma, som havde andre ansatte til stede under sandblæsningen. De havde gjort opmærksom på, at arbejdet ville medføre ”lidt støvgener”, men De kunne ikke fjerne de andre personer med magt. Hverken de nærmeste naboer eller kommunen har klaget over støvet.</p>\r\n      <p class=\"Tekst\">Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt og anerkendte normer eller standarder, som har sikkerheds- eller sundhedsmæssig betydning, skal følges. Det fremgår af arbejdsmiljølovens § 38.</p>\r\n      <p class=\"Tekst\">Ved udførelsen af arbejdet skal det sikres, at der træffes effektive foranstaltninger for at forhindre udvikling af støv, hvor dette kan medføre fare for sikkerhed eller sundhed. Det fremgår af § 13, punkt 3 i bekendtgørelsen om arbejdets udførelse.</p>\r\n      <p class=\"Tekst\">Hvor Arbejdstilsynet skønner det nødvendigt for at afværge en overhængende, betydelig fare for de ansattes eller andres sikkerhed eller sundhed, kan det påbydes, at arbejdet standses. Det fremgår af lovens § 77, stk. 2, nr. 3.</p>\r\n      <p class=\"Tekst\">Arbejdstilsynet har oplyst, at det støv, der opstår ved sandblæsning af en pudset mur indeholder kvarts. Indånding af støv, som indeholder kvarts, kan medføre fare for silikose og kræft.</p>\r\n      <p class=\"Tekst\">De 3 tømrere, som arbejdede inde i bygningen, og de, der færdedes i nærheden, mens De udførte sandblæsningsarbejdet på bygningens mur og sokkel, var ikke beskyttet mod indånding af støvet.</p>\r\n      <p class=\"Tekst\">På den baggrund finder Arbejdsmiljøklagenævnet, at det var korrekt af Arbejdstilsynet at nedlægge forbud mod at fortsætte sandblæsningsarbejdet.</p>\r\n      <p class=\"Tekstoverskrift\">R E G L E R</p>\r\n      <p class=\"Tekst\">Arbejdsmiljøklagenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 38, § 39, stk. 1, nr. 1 og § 77, stk. 2, nr. 3 i lov om arbejdsmiljø, jf. lovbekendtgørelse nr. 268 af 18. marts 2005</p>\r\n        <p class=\"Liste1\"><span class=\"Liste1Nr\">–</span> § 13, punkt 3 i Arbejdstilsynets bekendtgørelse nr. 559 af 17. juni 2004 om arbejdets udførelse</p>\r\n      </p>\r\n      <p class=\"Tekstoverskrift\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som klagenævnet har modtaget fra Arbejdstilsynet.</p>\r\n      <p class=\"Tekst\">På klagenævnets vegne</p>\r\n      <p class=\"Tekst\">Kopi til</p>\r\n      <p>\r\n        <p class=\"Liste1\"><span class=\"Liste1Nr\">–</span> Arbejdstilsynet, Tilsynscenter 4, Postboks 1228, 0900 København C</p>\r\n      </p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\"><span class=\"Bold\">Regler</span></p>\r\n      <p class=\"Tekst\"><span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005</span></p>\r\n      <p class=\"Tekst\">…</p>\r\n      <p class=\"Kapitelnummer\">Kapitel 5</p>\r\n      <p class=\"Tekstoverskrift\">Arbejdets udførelse</p>\r\n      <p class=\"Paragraftekst\"><span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n      <p class=\"Standard\"><span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n      <p class=\"Paragraftekst\"><span class=\"Bold\">§ 39.</span> Beskæftigelsesministeren kan fastsætte nærmere regler om, hvilke krav der skal være opfyldt, for at arbejdet kan anses for fuldt forsvarligt planlagt, tilrettelagt og udført, herunder om</p>\r\n      <p>\r\n        <p class=\"Liste1\"><span class=\"Liste1Nr\">1)</span> sikkerheds- og sundhedsmæssige foranstaltninger vedrørende arbejder, arbejdsprocesser og -metoder, f.eks. for at undgå sammenstyrtning, nedstyrtning, sammenskridning, rystelser, stråling, støj eller eksplosions-, brand- eller sundhedsfare ved luftarter, dampe, støv og røg, hede, kulde eller lugt, sygdomssmitte eller forkerte arbejdsstillinger, bevægelser eller belastninger,</p>\r\n        <p class=\"Liste1\"><span class=\"Liste1Nr\">2)</span> …</p>\r\n      </p>\r\n      <p class=\"Kapitelnummer\">Kapitel 13</p>\r\n      <p class=\"Tekstoverskrift\">Arbejdstilsynet</p>\r\n      <p class=\"Paragraftekst\">…</p>\r\n      <p class=\"Paragraftekst\"><span class=\"Bold\">§ 77.</span> …</p>\r\n      <p class=\"Stk\"><span class=\"Italic\">Stk. 2.</span> Skønner Arbejdstilsynet det nødvendigt for at afværge en overhængende, betydelig fare for de ansattes eller andres sikkerhed eller sundhed, kan det påbyde, at faren straks imødegås, herunder</p>\r\n      <p>\r\n        <p class=\"Liste1\"><span class=\"Liste1Nr\">1)</span> at de tilstedeværende øjeblikkeligt fjerner sig fra farezonen,</p>\r\n        <p class=\"Liste1\"><span class=\"Liste1Nr\">2)</span> at brugen af en maskine, en maskindel, en beholder, en præfabrikeret konstruktion, et apparat, et redskab, et andet teknisk hjælpemiddel eller et stof eller et materiale standses, eller</p>\r\n        <p class=\"Liste1\"><span class=\"Liste1Nr\">3)</span> at arbejde i øvrigt standses.</p>\r\n      </p>\r\n      <p class=\"Tekst\"><span class=\"Bold\">Arbejdstilsynets bekendtgørelse nr. 559 af 17. juni 2004 om arbejdets udførelse</span></p>\r\n      <p class=\"Tekst\">…</p>\r\n      <p class=\"Kapitelnummer\">Kapitel 3</p>\r\n      <p class=\"Tekstoverskrift\">Arbejdets udførelse</p>\r\n      <p class=\"Tekst\">…</p>\r\n      <p class=\"Tekstoverskrift\">Særlige krav</p>\r\n      <p class=\"Tekst\">…</p>\r\n      <p class=\"Paragraftekst\"><span class=\"Bold\">§ 13.</span> Ved udførelsen af arbejdet skal det sikres</p>\r\n      <p>\r\n        <p class=\"Liste1\"><span class=\"Liste1Nr\">1)</span> …</p>\r\n        <p class=\"Liste1\"><span class=\"Liste1Nr\">2)</span> …</p>\r\n        <p class=\"Liste1\"><span class=\"Liste1Nr\">3)</span> at der træffes effektive foranstaltninger for at forhindre udslip, lækage samt udvikling af støv, røg, damp, lugt, gas m.v., hvor dette kan medføre fare for sikkerhed eller sundhed,</p>\r\n        <p class=\"Liste1\"><span class=\"Liste1Nr\">4)</span> …</p>\r\n      </p>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/06/2008"
        },
        {
            "displayName": "Accession",
            "displayValue": "W20080920825"
        },
        {
            "displayName": "Entydig dokumentidentifikation",
            "displayValue": "BE002947"
        },
        {
            "displayName": "Dato for indlæggelse",
            "displayValue": "05/06/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9208"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "30/01/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin., Arbejdsmarkedets Ankenævn, j.nr. 5900133-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}