{
    "id": 212386,
    "title": "Fastholdelse af strakspåbud om, at den, der overdrager og udleverer en-søjlede arbejdsplatforme til brugere, skal sørge for, når de udleveres, at de er forsynet med nødvendigt beskyttelsesudstyr og kan anvendes uden at være farlig for sikkerhed eller sundhed. Brugere af en-søjlede arbejdsplatforme skal under anvendelsen være sikret mod risiko for klimningsfare ved arbejdsplatformens gittermast, så en-søjlede arbejdsplatforme kan anvendes uden at være farlig for sikkerhed eller sundhed. (Andre tekniske hjælpemidler)",
    "documentTypeId": "240",
    "isSagsforlobPeriodValid": true,
    "shortName": "KEN nr 10209 af 20/12/2019",
    "documentHtml": "<div class=\"bjelke\">Den fulde tekst</div><p class=\"Titel2\">Fastholdelse af strakspåbud om, at den, der overdrager og udleverer en-søjlede arbejdsplatforme til brugere, skal sørge for, når de udleveres, at de er forsynet med nødvendigt beskyttelsesudstyr og kan anvendes uden at være farlig for sikkerhed eller sundhed. Brugere af en-søjlede arbejdsplatforme skal under anvendelsen være sikret mod risiko for klimningsfare ved arbejdsplatformens gittermast, så en-søjlede arbejdsplatforme kan anvendes uden at være farlig for sikkerhed eller sundhed. (Andre tekniske hjælpemidler)</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume</span>\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Arbejdsmiljøklagenævnet lagde vægt på, at Arbejdstilsynets ved tilsynsbesøg den 5. februar 2019 på byggepladsen konstaterede, at der var opstillet tre en-søjlede arbejdsplatforme af typen Scanclimber SC5000, hvor gittermastens fjerde side ind mod bygningens facade ikke var sikret mod klemningsfare ved afskærmning, så brugerne af arbejdsplatformen frit kunne arbejde og færdes mellem gittermasten og bygningens facade. Det var derfor muligt at få en arm, en hånd, et ben eller en fod i klemme mellem platformen og gittermasten.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde også vægt på, at det var muligt ved arbejdet på arbejdsplatformen at kunne stikke genstande eller materiel ind i gittermasten på grund af den manglende afskærmning.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde endvidere vægt på, at det på grund af arbejdsplatformens opstilling ikke var i overensstemmelse med producentens brugervejledning, at der alene var opsat en afskærmning i form af et rækværk på 1,10 meter på gittermastens fjerde side ind mod bygningens facade, da det stadig var muligt at række legemsdele og genstande ind gennem/over rækværket og ind i den uafskærmede gittermast ved kørsel med platformen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Underline\">Mindretalsudtalelse:</span>\r\n   </p>\r\n   <p class=\"TekstGenerel\">Et af nævnets medlemmer fandt, at afgørelsen bør afvente en af Arbejdstilsynet foretaget indberetning til Sikkerhedsstyrelsen om fremstillingen, indretningen og markedsføringen af arbejdsplatformene SC 4000 og SC 5000 er i overensstemmelse med gældende EU-regler og standarder.</p>\r\n</div>\r\n<p>\r\n   <span class=\"Bold\">Den konkrete afgørelse</span>\r\n</p>\r\n<p>\r\n</p>\r\n<p>[Adressat udeladt]</p>\r\n<p>\r\n</p>\r\n<p>Arbejdsmiljøklagenævnet har på møde den 26. november 2019 behandlet [navn udeladt]s klage over Arbejdstilsynets afgørelse af 18. februar 2019 med strakspåbud om, at den, der overdrager og udleverer en-søjlede</p>\r\n<p>arbejdsplatforme til brugere, skal sørge for, når de udleveres, at de er forsynet med nødvendigt beskyttelsesudstyr og kan anvendes uden at være farlig for sikkerhed eller sundhed.</p>\r\n<p>\r\n</p>\r\n<p>Brugere af en-søjlede arbejdsplatforme skal under anvendelsen være sikret mod risiko for klemningsfare ved arbejdsplatformens gittermast, så en-søjlede arbejdsplatforme kan anvendes uden at være farlig for sikkerhed eller sundhed.</p>\r\n<p>\r\n</p>\r\n<p>Nævnet traf følgende</p>\r\n<p>\r\n</p>\r\n<p style=\"text-align: center;\">A F G Ø R E L S E</p>\r\n<p>\r\n</p>\r\n<p>Arbejdsmiljøklagenævnet fastholder Arbejdstilsynets afgørelse af 18. februar 2019.</p>\r\n<p>\r\n</p>\r\n<p style=\"text-align: center;\">B E G R U N D E L S E</p>\r\n<p>\r\n</p>\r\n<p>Et flertal af Arbejdsmiljøklagenævnets medlemmer vurderer, at [navn udeladt] ved opstilling af tre en-søjlede arbejdsplatforme af typen Scanclimber SC5000 på byggepladsen [adresse udeladt], ikke havde sikret, at de var forsynet med nødvendigt beskyttelsesudstyr og dermed kunne anvendes uden fare for sikkerhed og sundhed.</p>\r\n<p>\r\n</p>\r\n<p>Flertallet lægger vægt på, at Arbejdstilsynets ved tilsynsbesøg den 5. februar 2019 på byggepladsen konstaterede, at der var opstillet tre en-søjlede arbejdsplatforme af typen Scanclimber SC5000, hvor gittermastens fjerde side ind mod bygningens facade ikke var sikret mod klemningsfare ved afskærmning, så brugerne af arbejdsplatformen frit kunne arbejde og færdes mellem gittermasten og bygningens facade. Det var derfor muligt at få en arm, en hånd, et ben eller en fod i klemme mellem platformen og gittermasten.</p>\r\n<p>\r\n</p>\r\n<p>Flertallet lægger også vægt på, at det var muligt ved arbejdet på arbejdsplatformen at kunne stikke genstande eller materiel ind i gittermasten på grund af den manglende afskærmning.</p>\r\n<p>\r\n</p>\r\n<p>Flertallet lægger endvidere vægt på, at det på grund af arbejdsplatformens opstilling ikke var i overensstemmelse med producentens brugervejledning, at der alene var opsat en afskærmning i form af et rækværk på 1,10 meter på gittermastens fjerde side ind mod bygningens facade, da det stadig var muligt at række legemsdele og genstande ind gennem/over rækværket og ind i den uafskærmede gittermast ved kørsel med platformen.</p>\r\n<p>\r\n</p>\r\n<p>Flertallet lægger oplysningerne i brugermanualen for Scanclimber SC5000, herunder punkt 5.3.2.6 i standarden EN 1495 MCWP, til grund for afgørelsen.</p>\r\n<p>\r\n</p>\r\n<p>Flertallet lægger desuden til grund, at arbejdsplatformenes søjle var fastgjort til ejendommens facade med en stagning fra den øverste del af gittermasten ind i facaden. Fastgørelsen og stagningen fra gittermasten sad så højt, at arbejdsplatformen kunne køre frit i hele facadens højde, hvor der skulle udføres arbejde.</p>\r\n<p>\r\n</p>\r\n<p>Flertallet lægger endvidere til grund, at på tre af arbejdsplatformene var platformen ind mod bygningens facade udvidet med et udtræk/konsoldæk på indersiden af gittermasten. Udtrækket/konsoldækket var på ca. 0,60 meters bredde i hele arbejdsplatformens længde ind mod facaden, så de beskæftigede kunne arbejde og færdes på indersiden af gittermasten.</p>\r\n<p>\r\n</p>\r\n<p>Flertallet lægger endelig til grund, at gittermasten på de tre arbejdsplatforme var sikret mod klemningsfare og risikoen for at række ind i gittermasten med en 2 meter høj afskærmning på tre af de fire sider.</p>\r\n<p>\r\n</p>\r\n<p>Det følger af arbejdsmiljøloven, at den, der overdrager, overlader eller udstiller tekniske hjælpemidler, skal sørge for, at genstandene, når de udleveres til brug eller udstilles, er forsynet med nødvendigt beskyttelsesudstyr og kan anvendes efter deres hensigt uden at være farlige for sikkerhed eller sundhed.</p>\r\n<p>\r\n</p>\r\n<p>Det følger af reglerne om anvendelse af tekniske hjælpemidler, at et teknisk hjælpemiddel kun må anvendes til de arbejdsfunktioner og under de betingelser, det er egnet til, så begrænsninger, der følger heraf, ikke overskrides til fare for sikkerhed eller sundhed.</p>\r\n<p>\r\n</p>\r\n<p>Sikringsdele eller andet beskyttelsesudstyr skal anvendes efter hensigten, og foreskrevne sikkerhedsforanstaltninger skal iagttages.</p>\r\n<p>\r\n</p>\r\n<p>Anvendelse må ikke ske under forhold og omstændigheder, som frembyder særlig fare, medmindre der er truffet effektive sikkerhedsforanstaltninger herimod.</p>\r\n<p>\r\n</p>\r\n<p>Arbejdsmiljøklagenævnets afgørelse er truffet af et flertal på 10 ud af nævnets 11 stemmeberettigede medlemmer.</p>\r\n<p style=\"text-align: center;\">\r\n</p>\r\n<p style=\"text-align: center;\">B E M Æ R K N I N G E R  T I L  K L A G E N</p>\r\n<p style=\"text-align: center;\">\r\n</p>\r\n<p>[Navn udeladt] har i klagen anført, at virksomheden havde overdraget arbejdsplatformene med rækværk til afskærmning ved gittermasten. Rækværkerne var opsat, så adgang til arealet foran den uafskærmede gittermaste ikke var mulig, medmindre rækværkerne blev demonteret.</p>\r\n<p>\r\n</p>\r\n<p>Virksomheden anfører desuden, at rækværkerne var opsat efter producentens anvisninger.</p>\r\n<p>\r\n</p>\r\n<p>Virksomheden har i klagen vedlagt billeder af arbejdsplatformene på byggepladsen, som de var opsat før Arbejdstilsynets tilsynsbesøg med 1,10 høje rækværker på begge sider af gittermasten.</p>\r\n<p>\r\n</p>\r\n<p>Flertallet skal til klagen henvise til Arbejdstilsynets udtalelse af 14. juni 2019.</p>\r\n<p>\r\n</p>\r\n<p>Flertallet er enig i de af Arbejdstilsynet anførte grunde for, hvorfor det ikke var i overensstemmelse med producentens vejledninger, at der alene var udleveret og opsat et 1,10 meter højt rækværk på gittermastens fjerde side imod bygningens facade.</p>\r\n<p>\r\n</p>\r\n<p>Flertallet skal hertil bemærke, at det fremgår af forskrifterne for arbejdsplatformen, at det er nødvendigt med et gitter på 2 meter som afskærmning af gittermasten, når arbejdsplatformene var opstillet, som de var på byggepladsen [adresse udeladt], ved Arbejdstilsynets tilsynsbesøg den 5. februar 2019.</p>\r\n<p>\r\n</p>\r\n<p style=\"text-align: center;\">M I N D R E T A L S U D T A L E L S E</p>\r\n<p>\r\n</p>\r\n<p>Et af nævnets medlemmer finder, at afgørelsen bør afvente en af Arbejdstilsynet foretaget indberetning til Sikkerhedsstyrelsen om fremstillingen, indretningen og markedsføringen af arbejdsplatformene SC 4000 og SC 5000 er i overensstemmelse med gældende EU-regler og standarder.</p>\r\n<p style=\"text-align: center;\">\r\n</p>\r\n<p style=\"text-align: center;\">R E G L E R</p>\r\n<p>\r\n</p>\r\n<p>Arbejdsmiljøklagenævnet henviser til</p>\r\n<p>\r\n</p>\r\n<p class=\"BilagtekstListe\">Om Arbejdstilsynets ret til at afgive strakspåbud</p>\r\n<p class=\"Liste1\">\r\n   <span class=\"Liste1Nr\"></span> § 77, stk. 1, i Beskæftigelsesministeriets lovbekendtgørelse nr. 1084 af 19. september 2017 af lov om arbejdsmiljø</p>\r\n<p>\r\n</p>\r\n<p class=\"BilagtekstListe\">Om anvendelse af tekniske hjælpemidler</p>\r\n<p class=\"Liste1\">\r\n   <span class=\"Liste1Nr\"></span> § 30, stk. 1, i Beskæftigelsesministeriets lovbekendtgørelse nr. 1084 af 19. september 2017 af lov om arbejdsmiljø</p>\r\n<p class=\"Liste1\">\r\n   <span class=\"Liste1Nr\"></span> § 4 og § 9, i Arbejdstilsynets bekendtgørelse nr. 1109 af 15. december 1992 om anvendelse af tekniske hjælpemidler</p>\r\n<p>\r\n</p>\r\n<p>Reglerne kan læses på de følgende sider.</p>\r\n<p>\r\n</p>\r\n<p style=\"text-align: center;\">O P L Y S N I N G E R N E  I  S A G E N</p>\r\n<p>\r\n</p>\r\n<p>Sagen er afgjort på grundlag af de akter, som klagenævnet har modtaget fra Arbejdstilsynet.</p>\r\n<p>\r\n</p>\r\n<p>\r\n</p>\r\n<p style=\"text-align: center;\">På klagenævnets vegne</p>\r\n<p>\r\n</p>\r\n<p style=\"text-align: center;\">[Navn udeladt]</p>\r\n<p style=\"text-align: center;\">[Stilling udeladt]</p>\r\n<p style=\"text-align: center;\">\r\n</p>\r\n<p>Kopi til</p>\r\n<p>[Adressat udeladt]</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; \">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" width=\"505\" style=\"border-collapse: collapse;\">\r\n                  <colgroup>\r\n                     <col width=\"379px\">\r\n                     </col>\r\n                  </colgroup>\r\n                  <tr>\r\n                     <td style=\"border-left: 0pt none #000000;border-right: 0pt none #000000;border-top: 0pt none #000000;border-bottom: 0pt none #000000;\" valign=\"top\">\r\n                        <div class=\"TabelTekst2\">[Adressat udeladt]</div>\r\n                     </td>\r\n                  </tr>\r\n                  <tr>\r\n                     <td style=\"border-left: 0pt none #000000;border-right: 0pt none #000000;border-top: 0pt none #000000;border-bottom: 0pt none #000000;\" valign=\"top\">\r\n                        <div class=\"TabelTekst2\">[Adressat udeladt]</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">Regler</span>\r\n</p>\r\n<p>\r\n</p>\r\n<p>\r\n   <span class=\"Bold\">Beskæftigelsesministeriets lovbekendtgørelse nr. 1084 af 19. september 2017 af lov om arbejdsmiljø</span>\r\n</p>\r\n<p></p>\r\n<p style=\"text-align: center;\">\r\n   <span class=\"Bold\">Kapitel 4</span>\r\n</p>\r\n<p style=\"text-align: center;\">\r\n   <span class=\"Bold\">Almindelige pligter</span>\r\n</p>\r\n<p style=\"text-align: center;\">\r\n   <span class=\"Bold\"></span>\r\n</p>\r\n<p style=\"text-align: center;\">\r\n   <span class=\"Bold\">Leverandører, installatører, reparatører og planlæggere m.fl.</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 30.</span> Den, der overdrager, overlader eller udstiller maskiner, maskindele, beholdere, præfabrikerede konstruktioner, apparater, redskaber, byggevarer, andre tekniske hjælpemidler eller personlige værnemidler, skal sørge for, at genstandene, når de udleveres til brug eller udstilles, er forsynet med nødvendigt beskyttelsesudstyr og kan anvendes efter deres hensigt uden at være farlige for sikkerhed eller sundhed, jf. kapitel 7. Nødvendige og let forståelige anvisninger om betjening, vedligeholdelse, transport og opstilling skal følge med ved leveringen.</p>\r\n<p></p>\r\n<p style=\"text-align: center;\">\r\n   <span class=\"Bold\">Kapitel 13</span>\r\n</p>\r\n<p style=\"text-align: center;\">\r\n   <span class=\"Bold\">Arbejdstilsynet</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p></p>\r\n<p>\r\n</p>\r\n<p>\r\n   <span class=\"Bold\">Arbejdstilsynets bekendtgørelse nr. 1109 af 15. december 1992 om anvendelse af tekniske hjælpemidler</span>\r\n</p>\r\n<p></p>\r\n<p style=\"text-align: center;\">\r\n   <span class=\"Bold\">Kapitel 2</span>\r\n</p>\r\n<p style=\"text-align: center;\">\r\n   <span class=\"Bold\">Almindelige bestemmelser</span>\r\n</p>\r\n<p style=\"text-align: center;\">\r\n</p>\r\n<p>\r\n   <span class=\"Bold\">§ 4.</span> Anvendelse af tekniske hjælpemidler skal ske på en sikkerheds- og sundhedsmæssig fuldt forsvarlig måde.</p>\r\n<p></p>\r\n<p>\r\n</p>\r\n<p>\r\n   <span class=\"Bold\">Brug m.v.</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 9.</span> Et teknisk hjælpemiddel må kun anvendes til de arbejdsfunktioner og under de betingelser, det er egnet til, så begrænsninger, der følger heraf, ikke overskrides til fare for sikkerhed eller sundhed.</p>\r\n<p>\r\n</p>\r\n<p>Stk. 2. Sikringsdele eller andet beskyttelsesudstyr skal anvendes efter hensigten, og foreskrevne sikkerhedsforanstaltninger skal iagttages.</p>\r\n<p>\r\n</p>\r\n<p>Stk. 3. Anvendelse må ikke ske under forhold og omstændigheder, som frembyder særlig fare, medmindre der er truffet effektive sikkerhedsforanstaltninger herimod. Hvis det er nødvendigt, skal der være truffet passende foranstaltninger til beskyttelse mod følgerne af lynnedslag.</p>\r\n<p></p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/12/2019"
        },
        {
            "displayName": "Accession",
            "displayValue": "W20191020925"
        },
        {
            "displayName": "Entydig dokumentidentifikation",
            "displayValue": "CY000287"
        },
        {
            "displayName": "Dato for indlæggelse",
            "displayValue": "21/12/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10209"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "20/12/2019"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "19-30222"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}