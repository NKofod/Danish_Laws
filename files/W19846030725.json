{
    "id": 37851,
    "title": "Opfindelse anset at adskille sig væsentligt fra kendt teknik. ",
    "documentTypeId": "240",
    "isSagsforlobPeriodValid": false,
    "shortName": "KEN nr 60307 af 06/03/1984",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ankenævnet stadfæstede direktoratets afgørelse, hvorefter indsiger  \r\n\r\n ikke fik medhold i, at &#187;fremgangsmåde og apparat til en eentydig  \r\n\r\n orientering og afgivelse af tilfældigt sammenhobede emner&#171; ikke adskilte  \r\n\r\n sig væsentligt fra kendt teknik. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Opfindelse anset at adskille sig væsentligt fra  \r\n\r\n kendt teknik. </H1>  \r\n\r\n<P></P>  \r\n\r\n<P>År 1984, den 6. marts afsagde patentankenævnet (Beyer, Grønning-Nielsen,  \r\n\r\n Franck, Niordson, Terndrup Pedersen) følgende </P>  \r\n\r\n<P>k e n d e l s e </P>  \r\n\r\n<P>i sagen j.nr. P. 32/80: </P>  \r\n\r\n<P>Klage fra </P>  \r\n\r\n<P>AB Wicanders Korkfabriker, </P>  \r\n\r\n<P>Sverige, </P>  \r\n\r\n<P>v/patentbureau Chas. Hude </P>  \r\n\r\n<P>over </P>  \r\n\r\n<P>patentdirektoratets afgørelse af 28. august 1980 af patentansøgning nr.  \r\n\r\n 470/67 fra American Flange &amp; Manufacturing Co., Inc., New York, USA </P>  \r\n\r\n<P>v/patentbureau Budde, Schou &amp; Co. </P>  \r\n\r\n<P>Den 22. maj 1978 fremlagdes under nr. 137.853 en den 26. januar 1967 til  \r\n\r\n patentdirektoratet indleveret ansøgning om patent på &#187;fremgangsmåde og  \r\n\r\n apparat til eentydig orientering og afgivelse af tilfældigt sammenhobede  \r\n\r\n emner, navnlig kapsler med en radial trækkeflig&#171;. De fremlagte 2 krav  \r\n\r\n lød således: </P>  \r\n\r\n<P>&#187;1. Fremgangsmåde til eentydig orientering og afgivelse af tilfældigt  \r\n\r\n sammenhobede emner med en skiveformet overdel, der har et aksialt nedadrettet  \r\n\r\n skørt med et forneden radialt udragende fremspring, og navnlig kapsler med en  \r\n\r\n radial trækkeflig, ved hvilken fremgangsmåde emnerne udtømmes centralt på en  \r\n\r\n i et vandret plan roterende drejeskive og føres ved centrifugalkraft radialt  \r\n\r\n udad med det radiale fremspring pegende bagud i retning mod drejeskivens  \r\n\r\n centrum, k e n d e t e g n e t ved, at korrekt orienterede emner, dvs. på  \r\n\r\n deres skiveformede overdel hvilende emner, føres uhindret frem til anlæg mod  \r\n\r\n en cirkulær styreskinne ved drejeskivens omkreds, hvorfra de successivt  \r\n\r\n udblæses i en bortførselskanal gennem en i styreskinnen udformet åbning og  \r\n\r\n med det radiale fremspring bagud i transportretningen, medens ukorrekt  \r\n\r\n orienterede emner, dvs. på det nedadrettede skørts frie kant hvilende emner,  \r\n\r\n opbremses i en forud fastsat radialafstand fra styreskinnen og kastes ved en  \r\n\r\n kraftpåvirkning i en bue radialt indad på drejeskiven under en samtidig  \r\n\r\n vending af emnet, og at emner, der ikke kan udtømmes via åbningen i  \r\n\r\n styreskinnen, opsamles og føres tilbage til de tilfældigt sammenhobede emner  \r\n\r\n for atter at blive udtømt centralt på den roterende drejeskive. </P>  \r\n\r\n<P>2. Apparat til udøvelse af fremgangsmåden ifølge krav 1 og omfattende en  \r\n\r\n cirkulær drejeskive, der er indrettet til at kunne rotere omkring en lodret  \r\n\r\n akse gennem dens centrum og forsynet med en overflade, der tjener til at  \r\n\r\n modtage og fremføre de emner, som via en fødeindretning, f.eks. en slidsk, er  \r\n\r\n udtømt centralt på drejeskiven, samt en cirkulær styreskinne, der ved  \r\n\r\n drejeskivens omkreds i forening med dennes overflade afgrænser en radialt  \r\n\r\n indadtil åben, langs en væsentlig del af drejeskivens omkreds forløbende  \r\n\r\n kanal, som har en højde, der er lidt større end højden af emnets nedadrettede  \r\n\r\n skørt, k e n d e t e g n e t ved, at der i drejeskivens (28) overflade (29)  \r\n\r\n er udformet mindst een rundtgående rille (291), som er anbragt under  \r\n\r\n styreskinnen (37), at der ved en i styreskinnen udformet bortførselsåbning  \r\n\r\n (44) er anbragt et første luftstrålerør (58), der er således indstillet, at  \r\n\r\n det sender en i emnernes (100) bortførselsretning pegende luftstråle mod et  \r\n\r\n ud for åbningen liggende, korrekt orienteret emne (100), at der ved samme  \r\n\r\n åbning er anbragt et andet luftstrålerør (64), der er således indstillet, at  \r\n\r\n det sender en radialt indad- og opadrettet luftstråle ind mod et ukorrekt  \r\n\r\n orienteret emnes udadpegende skørtdel, og at styreskinnen (37) er ført uden  \r\n\r\n for drejeskivens omkreds og ud omkring et opsamlingsrør (81) langs en mindre  \r\n\r\n del af drejeskivens omkreds.&#171; </P>  \r\n\r\n<P>Klageren i denne sag nedlagde ved skrivelse af 22. august 1978 påstand om  \r\n\r\n principalt, at ansøgningen blev afslået i sin helhed, subsidiært at  \r\n\r\n ansøgningen begrænsedes svarende til den tilsvarende tyske patentansøgning,  \r\n\r\n der har resulteret i tysk patent nr. 1.296.091, idet klageren henviste til,  \r\n\r\n at i det tyske patent er opfindelsen i hovedkravet karakteriseret ved hjælp  \r\n\r\n af en kombination af tre i og for sig kendte kendetegn. Begrundelsen for  \r\n\r\n patenterbarheden er af ansøgeren givet i beskrivelsesindledningen til det  \r\n\r\n tyske patentskrift, hvor teknikkens standpunkt og opfindelsens formål er  \r\n\r\n forklaret. Klageren anførte endvidere: </P>  \r\n\r\n<P>&#187;Ifølge det tyske patentskrift nr. 1.199.187 kendes der indretninger  \r\n\r\n til en orientering af parketstave, hvilke indretninger arbejder med et  \r\n\r\n roterende bord og et periodisk manøvreret fødeorgan, ved hjælp af hvilket  \r\n\r\n parketstavene liggende bagved hinanden tilføres en fødeindretning. </P>  \r\n\r\n<P>Det er også kendt at orientere kontaktklemmer, dvs. genstande, som har fra  \r\n\r\n en cylindrisk del udragende aksiale flanger og efter orienteringen flytte  \r\n\r\n disse til en yderligere bearbejdning. Hertil anvendes også roterende bord,  \r\n\r\n hvorved genstandene opfanges af en ringformet liste, som stemmer overens med  \r\n\r\n genstandenes dimensioner på en sådan måde, at genstandene under indflydelse  \r\n\r\n af centrifugalkraften støder imod den nævnte liste med sin cylindriske del og  \r\n\r\n ved den radiale udragende del modtager en tilsvarende orientering for siden  \r\n\r\n at blive afleveret fra indretningen i denne orienterede stilling. (Dette  \r\n\r\n fremgår eksempelvis fra en artikel i &#187;Machinery&#171;.). Endvidere har  \r\n\r\n man til det foreliggende formål også anvendt vibrerende borde, jf. U.S.A.  \r\n\r\n patentskrifterne nr. 2.872.019, 2.725.971 og 3.012.651, hvorved man ved hjælp  \r\n\r\n af blæseluftmundstykker har opnået en orientering af genstandene. </P>  \r\n\r\n<P>Endvidere har man foreslået ved sådanne kendte orienteringsindretninger at  \r\n\r\n sortere lette kapsler af den ifølge den fremlagte ansøgning foreslåede slags  \r\n\r\n og på denne måde at aflevere orienterede kapsler ved hjælp af et  \r\n\r\n blæsemundstykke. </P>  \r\n\r\n<P>Herudover er det kendt, at man får en udsortering og orientering og  \r\n\r\n tilbagekastning af genstande ved indretninger af den pågældende art, dvs.  \r\n\r\n roterende bord etc. har anvendt blæseluftmundstykker, jf. U.S.A.  \r\n\r\n patentskrifterne nr. 3.101.832, 3.143.201 og 2.904.162. </P>  \r\n\r\n<P>Med hensyn til U.S.A. patentskrift nr. 3.147.843 åbenbarer dette også en  \r\n\r\n opsamlingsliste, som er indrettet ved bordets omkreds, og hvor listens  \r\n\r\n underside befinder sig i en sådan afstand fra bordets overflade, at man opnår  \r\n\r\n nøjagtig samme opsamlingsforløb som ved genstanden for den fremlagte  \r\n\r\n ansøgning. Her kan man nemlig også tale om, at de genstande, som skal  \r\n\r\n sorteres, har en radialt udadragende flig. Ved sorteringen kommer disse  \r\n\r\n genstande til at ligge an mod listekanten, således at genstandenes lave del  \r\n\r\n passerer den foreliggende spalte, dvs., at kun sådanne genstande udvælges,  \r\n\r\n hvis cylindriske del er orienteret på den ønskede måde. Herved skal også  \r\n\r\n bemærkes, at genstande, hvis cylindriske del skal ligge nedad, ikke skal  \r\n\r\n kunne indtræde på ønsket måde i den mellem listen og bordet dannede spalte.  \r\n\r\n</P>  \r\n\r\n<P>Endelig henvises der også til det britiske patentskrift nr. 463.086, der  \r\n\r\n også viser en sorteringsindretning, der har store ligheder med den  \r\n\r\n patentansøgte indretning. </P>  \r\n\r\n<P>Hvis man under hensyn til det foregående betragter det i den fremlagte  \r\n\r\n ansøgning anførte hovedkrav, som er rettet på en fremgangsmåde, er  \r\n\r\n opfindelsen kendetegnet ved </P>  \r\n\r\n<P>a) at korrekt orienterede emner, dvs. på deres skiveformede overdel  \r\n\r\n hvilende emner uhindret føres frem til anlæg mod en cirkulær styreskinne ved  \r\n\r\n den roterende skives omkreds </P>  \r\n\r\n<P>- dette træk er helt klart foregrebet i de anførte patentskrifter </P>  \r\n\r\n<P>b) hvorfra de successivt udblæses fra en afleveringskanal gennem en i  \r\n\r\n styreskinnen udformet åbning og med den radialt udragende flig pegende bagud  \r\n\r\n i transportretningen </P>  \r\n\r\n<P>- heller ikke dette fremgangsmådetræk kan anses for at være nyt i forhold  \r\n\r\n til den i det foregående omtalte kendte teknik - </P>  \r\n\r\n<P>c) medens ukorrekt orienterede emner opbremses i en forudbestemt afstand  \r\n\r\n fra styreskinnen og ved en kraftpåvirkning kastes tilbage radialt indad imod  \r\n\r\n den roterende skive under en samtidig vending af emnet </P>  \r\n\r\n<P>- eftersom en anvendelse af blæsemundstykker i sorteringsindretninger er  \r\n\r\n velkendt turde ej heller dette træk indebære noget nyt og patenterbart </P>  \r\n\r\n<P>d) og at emner, som ikke kan afledes gennem åbningen i styreskinnen  \r\n\r\n opsamles og føres tilbage for senere atter at blive anbragt centralt på den  \r\n\r\n roterende skive </P>  \r\n\r\n<P>- heller ikke dette træk indebærer noget nyt, men kan kun anses for en  \r\n\r\n nærliggende foranstaltning for en fagmand.' </P>  \r\n\r\n<P>Ansøgeren imødegik indsigelsen i skrivelse af 28. februar 1979 og  \r\n\r\n indleverede samtidig - for at tydeliggøre ansøgningen - 5 nye krav, hvor de  \r\n\r\n for opfindelsen overflødige detaljer var udeladt, og hvor det var præciseret,  \r\n\r\n at fremgangsmåden er bestemt til ordning eller sortering af kapselemner med  \r\n\r\n en radial trækkeflig. Efter et yderligere indlæg fra klageren og betænkning  \r\n\r\n af 6. august 1979 fra patentdirektoratet erklærede ansøgeren sig i skrivelse  \r\n\r\n af 6. februar 1980 for indforstået med, at ansøgningen blev viderebehandlet  \r\n\r\n på grundlag af de til fremlæggelse godkendte krav. </P>  \r\n\r\n<P>Ved skrivelse af 28. august 1980 besluttede patentdirektoratet at meddele  \r\n\r\n ansøgeren patent, idet indsigelsen blev afvist med følgende begrundelse: </P>  \r\n\r\n<P>&#187;Den i ansøgningen omhandlede fremgangsmåde og apparat er, jfr. krav  \r\n\r\n 1's indledning indrettet til eentydig orientering og afgivelse af tilfældigt  \r\n\r\n sammenhobede emner, der består af en skiveformet overdel med et aksialt  \r\n\r\n nedadrettet skørt, som forneden har et radialt udragende fremspring, og  \r\n\r\n navnlig kapsler med en radial trækkeflig. Hverken det ved indsigelsen anførte  \r\n\r\n USA patentskrift nr. 3.147.843, der viser et apparat til orientering af  \r\n\r\n polklemmer, der består af en skiveformet del med en aksialt forløbende  \r\n\r\n cylindrisk del og med en fra den skiveformede del radialt udragende flig,  \r\n\r\n eller de øvrige ved indsigelsen anførte skrifter, nemlig beskrivelserne til  \r\n\r\n USA patenter nr. 2.725.971, nr. 2.872.019, nr. 2.904.162, nr. 3.101.832 og  \r\n\r\n nr. 3.143.201, tyske patenter nr. 291.419 og nr. 1.199.187 og britisk patent  \r\n\r\n nr. 463.086, viser apparater til orientering af emner af den i krav 1's  \r\n\r\n indledning angivne udformning og navnlig kapsler med en radial trækkeflig.  \r\n\r\n</P>  \r\n\r\n<P>Derudover viser ingen af de ovennævnte ved indsigelsen anførte  \r\n\r\n patentskrifter apparater, der foruden at kunne afgive emner af den i krav 1's  \r\n\r\n indledning angivne art som værende korrekt orienterede, når de hviler på  \r\n\r\n drejeskiven på deres skiveformede del og dermed med deres radialt udragende  \r\n\r\n fremspring vendende væk fra drejeskiven, også kan opbremse ukorrekt  \r\n\r\n orienterede emner i en forud fastsat afstand fra styreskinnen og ved en  \r\n\r\n kraftpåvirkning kaste dem i en bue radialt indad på drejeskiven under en  \r\n\r\n samtidig vending af emnet, og samtidig opsamle emner, der ikke er udtømt via  \r\n\r\n åbningen i styreskinnen, og føre dem tilbage til de tilfældigt sammenhobede  \r\n\r\n emner for atter at udtømme dem centralt på den roterende drejeskive. </P>  \r\n\r\n<P>Den i krav 1 omhandlede fremgangsmåde ses derfor ikke alene at være ny,  \r\n\r\n men også at adskille sig væsentligt fra, hvad der kendes fra de ovennævnte  \r\n\r\n ved indsigelsen anførte patentskrifter.&#171; </P>  \r\n\r\n<P>Denne afgørelse har klageren ved skrivelse af 28. oktober 1980 indbragt  \r\n\r\n for patentankenævnet. </P>  \r\n\r\n<P>I skrivelse af 23. december 1980 har klageren nedlagt påstand om: </P>  \r\n\r\n<P>principalt: at ansøgningen afslås i sin helhed, </P>  \r\n\r\n<P>subsidiært: at ansøgningen begrænses svarende til den tilsvarende tyske  \r\n\r\n patentansøgning, som er resulteret i tysk patent nr. 1.296.091. </P>  \r\n\r\n<P>Klageren har herved navnlig anført, at hvis opfindelsen skal indeholde  \r\n\r\n noget patenterbart nyt, måtte dette ligge i tilbagekastningen af ukorrekt  \r\n\r\n orienterede kapsler ved hjælp af en luftstråle, således at de kastes i en bue  \r\n\r\n radialt indad under samtidig vendig af emnet. Hovedkravets kendetegnende del  \r\n\r\n burde derfor være begrænset til alene at angive denne foranstaltning. Det er  \r\n\r\n imidlertid også kendt at tvinge ukorrekt orienterede emner tilbage mod midten  \r\n\r\n af en drejeskive, og endvidere er det kendt at vende emnerne under denne  \r\n\r\n tilbageføring ved hjælp af en styreplade. </P>  \r\n\r\n<P>Klageren har videre anført, at det må anses for at være en nærliggende  \r\n\r\n foranstaltning for en fagmand at undgå problemer med kødannelse under  \r\n\r\n kapslernes passage ud igennem en smal åbning. </P>  \r\n\r\n<P>Ansøgeren har heroverfor gjort gældende, at der ikke er identitet mellem  \r\n\r\n det i det modholdte USA patentskrift nr. 3.147.843 omhandlede emner og de af  \r\n\r\n ansøgningen omfattede, ligesom de førstnævnte ikke kan betragtes som  \r\n\r\n tilfældigt sammenhobede emner i den betydning, ansøgningen anvender begrebet.  \r\n\r\n</P>  \r\n\r\n<P>Om spørgsmålet om tilbagekastning af ukorrekt orienterede emner har  \r\n\r\n ansøgeren særligt anført, &#187;at dette så langt fra at være udtryk for ren  \r\n\r\n og skær ønsketænkning tværtimod er en i høj grad praktisk realisabel  \r\n\r\n foranstaltning. Det er heller ikke rigtigt, at kapslen kan ligge forkert på  \r\n\r\n mange forskellige måder, altså forskellige fra den i fremlæggelsesskriftets  \r\n\r\n illustrerede&#171; .... </P>  \r\n\r\n<P>&#187;Derimod er det naturligvis rigtigt, at det er umuligt altid at få  \r\n\r\n kapslerne til at vende sig på den ønskede måde ved hjælp af en enkelt  \r\n\r\n kraftpåvirkning. Det har imidlertid vist sig, at man ved den omhandlede  \r\n\r\n foranstaltning kan opnå den tilsigtede omvending for størstedelen af  \r\n\r\n kapslerne, og selv om de faldt tilbage på drejebordet med en statistisk  \r\n\r\n tilfældig orientering, ville man dog have opnået, at halvdelen af kapslerne  \r\n\r\n var blevet vendt rigtigt, og formålet med foranstaltningen ville også i så  \r\n\r\n fald være opnået, idet de så ville have samme fordeling mellem rigtigt og  \r\n\r\n forkert vendende kapsler som hos de frisk tilførte kapsler, således at der  \r\n\r\n ikke ville opstå nogen ophobning af forkert vendende kapsler.&#171; </P>  \r\n\r\n<P>Med hensyn til klagerens subsidiære påstand har ansøgeren anført, at  \r\n\r\n ansøgningen indeholder såvel et apparat- som et fremgangsmådekrav, og at en  \r\n\r\n begrænsning til de tyske krav ville medføre en udvidelse af det ansøgte  \r\n\r\n beskyttelsesomfang. </P>  \r\n\r\n<P>Sagen har været behandlet i nævnets møde den 6. februar 1984. </P>  \r\n\r\n<P>For klageren mødte ingeniør Thierry-Carstensen. </P>  \r\n\r\n<P>For ansøgeren mødte ingeniør Overgaard Rasmusen. </P>  \r\n\r\n<P>Klageren har særligt anført, at den skiveformede del af emnerne er uden  \r\n\r\n betydning, hvorfor det modholdte USA patentskrift er relevant. </P>  \r\n\r\n<P>Ansøgeren har gjort gældende, at der allerede i benævnelsen er sket en  \r\n\r\n afgrænsning i forhold overfor USA patentskriftet, hvor alle emnerne er vendt  \r\n\r\n på samme måde, ligesom dette ikke anviste flere måder at orientere  \r\n\r\n forskelligt vendende emner på. </P>  \r\n\r\n<P>En anden tænkelig kraftpåvirkning kunne være indføring i et magnetfelt.  \r\n\r\n</P>  \r\n\r\n<P>Ansøgeren har på nævnets forespørgsel erklæret sig enig i at erstatte  \r\n\r\n ordet &#187;eentydig&#171; med &#187;ensartet&#171;. </P>  \r\n\r\n<P>Nævnet skal udtale: </P>  \r\n\r\n<P>Under hensyn til opfindelsens art findes det af ansøgeren opstillede krav  \r\n\r\n 1 i henseende til udtrykket kraftpåvirkning for omfattende, og med  \r\n\r\n bemærkning, at det modholdte ikke ses til hinder for, at der meddeles patent  \r\n\r\n på et apparatkrav til behandling af emner af den beskrevne form </P>  \r\n\r\n<P>bestemmes: </P>  \r\n\r\n<P>Ansøgningen bør af direktoratet optages til fortsat behandling på grundlag  \r\n\r\n af det fremsatte krav 2 og de fremlagte tegninger. </P>  \r\n\r\n<PRE>  \r\n\r\n J. Beyer.           Grønning-Nielsen.           E. Franck.  \r\n\r\n          F. Niordson.           P. Terndrup Pedersen.  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19846030725"
        },
        {
            "displayName": "Entydig dokumentidentifikation",
            "displayValue": "CA005786"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60307"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "06/03/1984"
        },
        {
            "displayName": "Administrerende myndighed",
            "displayValue": "Patentankenævnet"
        },
        {
            "displayName": "Ressortministeriets journalnummer",
            "displayValue": "P 32/80"
        },
        {
            "displayName": "Stikord",
            "displayValue": "PATENTER"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}