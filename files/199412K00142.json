{
    "id": 111705,
    "title": "1994 LSF 142   FORSLAG TIL LOV OM STYRELSEN AF DSB M.V. ",
    "documentTypeId": "400",
    "isSagsforlobPeriodValid": false,
    "shortName": "1994/1 LSF 142",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 142 </P>  \r\n\r\n<P></P>  \r\n\r\n<P>Forslag til Lov om styrelsen af DSB m.v. </P>  \r\n\r\n<P></P>  \r\n\r\n<P>Fremsat af trafikministeren (Jan Trøjborg) </P>  \r\n\r\n<P></P>  \r\n\r\n<P>den 18. januar 1995 </P>  \r\n\r\n<P></P>  \r\n\r\n<P>Vedtaget ved tredjebehandling den 28. marts 1995 </P>  \r\n\r\n<P></P>  \r\n\r\n<P><a href=\"document.aspx?accn=A19950023030\"> Lov nr. 230 af 04/04/1995</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1.</B> DSB er en statsvirksomhed under Trafikministeriet. </P>  \r\n\r\n<P> <B>§ 2.</B> DSB ledes af en bestyrelse og en administrerende direktør.  \r\n\r\n</P>  \r\n\r\n<P> <I>Stk. 2.</I> Trafikministeren kan for at tilgodese samfundsmæssige  \r\n\r\n eller overordnede trafikale hensyn give direktiver for udøvelsen af  \r\n\r\n virksomheden. </P>  \r\n\r\n<P> <I>Stk. 3.</I> Trafikministeren fastsætter en vedtægt for DSB. </P>  \r\n\r\n<P> <B>§ 3.</B> Bestyrelsen består af 9 medlemmer. Trafikministeren beskikker  \r\n\r\n 6 medlemmer til bestyrelsen, herunder formanden og næstformanden. 2 medlemmer  \r\n\r\n beskikkes som repræsentanter for henholdsvis Trafikministeriet og  \r\n\r\n Finansministeriet. Ministeren beskikker bestyrelsesmedlemmerne for en periode  \r\n\r\n af 2 år. Ministeren kan til enhver tid afsætte de af denne beskikkede  \r\n\r\n medlemmer. </P>  \r\n\r\n<P> <I>Stk. 2.</I> Medarbejderne vælger 3 medlemmer til bestyrelsen.  \r\n\r\n Trafikministeren fastsætter regler om valg af medarbejderrepræsentanter og  \r\n\r\n suppleanter for disse. </P>  \r\n\r\n<P> <B>§ 4.</B> Bestyrelsen er DSB's øverste ledelse og har over for  \r\n\r\n trafikministeren ansvaret for overholdelse af de bestemmelser og direktiver,  \r\n\r\n der er fastsat for DSB. </P>  \r\n\r\n<P> <I>Stk. 2.</I> Bestyrelsen skal sørge for en forsvarlig organisation af  \r\n\r\n DSB's virksomhed og skal sikre, at DSB råder over de nødvendige  \r\n\r\n planlægnings-, styrings- og kontrolsystemer. </P>  \r\n\r\n<P> <I>Stk. 3.</I> Bestyrelsens formand og næstformand er forpligtet til at  \r\n\r\n orientere ministeren om sager af væsentlig betydning. </P>  \r\n\r\n<P> <I>Stk. 4.</I> Bestyrelsens forretningsorden samt ændringer heri skal  \r\n\r\n godkendes af trafikministeren. </P>  \r\n\r\n<P> <B>§ 5.</B> Den administrerende direktør ansættes og afskediges af  \r\n\r\n trafikministeren efter indstilling fra bestyrelsen. </P>  \r\n\r\n<P> <I>Stk. 2.</I> Den administrerende direktør varetager den daglige ledelse  \r\n\r\n af DSB og skal derved følge de anvisninger og retningslinjer, som bestyrelsen  \r\n\r\n har givet. </P>  \r\n\r\n<P> <I>Stk. 3.</I> Direktionens øvrige medlemmer ansættes og afskediges af  \r\n\r\n bestyrelsen efter indstilling fra den administrerende direktør. </P>  \r\n\r\n<P> <B>§ 6.</B> Jernbanerådet, der består af 18 medlemmer, har til opgave at  \r\n\r\n rådgive og afgive udtalelse til trafikministeren om spørgsmål af  \r\n\r\n jernbanepolitisk betydning. </P>  \r\n\r\n<P> <I>Stk. 2.</I> Rådets formand beskikkes af trafikministeren. 8 medlemmer  \r\n\r\n vælges af Folketinget blandt dettes medlemmer. Ministeren beskikker efter  \r\n\r\n indstilling 2 repræsentanter for Statsansattes Kartel samt 1 repræsentant for  \r\n\r\n henholdsvis Arbejderbevægelsens Erhvervsråd, Forbrugerrådet, DSB og  \r\n\r\n Privatbanernes Fællesrepræsentation. Derudover beskikker ministeren 3  \r\n\r\n medlemmer, der repræsenterer industri, handel og landbrug. </P>  \r\n\r\n<P> <I>Stk. 3.</I> Samtlige valg og beskikkelser gælder for 5 år ad gangen.  \r\n\r\n De af Folketinget valgte medlemmer afgår, såfremt de udtræder af Folketinget.  \r\n\r\n</P>  \r\n\r\n<P> <I>Stk. 4.</I> Trafikministeren fastsætter rådets forretningsorden. </P>  \r\n\r\n<P> <B>§ 7.</B> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <I>Stk. 2.</I> Samtidig hermed ophæves lov nr. 109 af 1. april 1969 om  \r\n\r\n styrelsen af statsbanerne. </P>  \r\n\r\n<P> <B>§ 8.</B> Medarbejdernes valg af medlemmer til bestyrelsen, jf. § 3,  \r\n\r\n stk. 2, skal finde sted inden 6 måneder efter lovens ikrafttræden. </P>  \r\n\r\n<P> <I>Stk. 2.</I> Indtil valg kan finde sted efter stk. 1, beskikker  \r\n\r\n trafikministeren efter indstilling fra medarbejderorganisationerne 3  \r\n\r\n medarbejderrepræsentanter til bestyrelsen. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1.</B> DSB er en statsvirksomhed under Trafikministeriet. </P>  \r\n\r\n<P> <B>§ 2.</B> DSB ledes af en bestyrelse og en administrerende direktør.  \r\n\r\n</P>  \r\n\r\n<P> <I>Stk. 2.</I> Trafikministeren kan for at tilgodese samfundsmæssige  \r\n\r\n eller overordnede trafikale hensyn give direktiver for udøvelsen af  \r\n\r\n virksomheden. </P>  \r\n\r\n<P> <I>Stk. 3.</I> Trafikministeren fastsætter en vedtægt for DSB. </P>  \r\n\r\n<P> <B>§ 3.</B> Bestyrelsen består af 9 medlemmer. Trafikministeren beskikker  \r\n\r\n 6 medlemmer til bestyrelsen, herunder formanden og næstformanden. 2 medlemmer  \r\n\r\n beskikkes som repræsentanter for henholdsvis Trafikministeriet og  \r\n\r\n Finansministeriet. Ministeren beskikker bestyrelsesmedlemmerne for en periode  \r\n\r\n af 2 år. Ministeren kan til enhver tid afsætte de af ham beskikkede  \r\n\r\n medlemmer. </P>  \r\n\r\n<P> <I>Stk. 2.</I> Medarbejderne vælger 3 medlemmer til bestyrelsen.  \r\n\r\n Trafikministeren fastsætter regler om valg af medarbejderrepræsentanter og  \r\n\r\n suppleanter for disse. </P>  \r\n\r\n<P> <B>§ 4.</B> Bestyrelsen er DSB's øverste ledelse, og har over for  \r\n\r\n trafikministeren ansvaret for overholdelse af de bestemmelser og direktiver,  \r\n\r\n der er fastsat for DSB. </P>  \r\n\r\n<P> <I>Stk. 2.</I> Bestyrelsen skal sørge for en forsvarlig organisation af  \r\n\r\n DSB's virksomhed og skal sikre, at DSB råder over de nødvendige  \r\n\r\n planlægnings-, styrings- og kontrolsystemer. </P>  \r\n\r\n<P> <I>Stk. 3.</I> Bestyrelsens formand og næstformand er forpligtet til at  \r\n\r\n orientere ministeren om sager af væsentlig betydning. </P>  \r\n\r\n<P> <I>Stk. 4.</I> Bestyrelsens forretningsorden samt ændringer heri skal  \r\n\r\n godkendes af trafikministeren. </P>  \r\n\r\n<P> <B>§ 5.</B> Den administrerende direktør ansættes og afskediges af  \r\n\r\n trafikministeren efter indstilling fra bestyrelsen. </P>  \r\n\r\n<P> <I>Stk. 2.</I> Den administrerende direktør varetager den daglige ledelse  \r\n\r\n af DSB og skal derved følge de anvisninger og retningslinier, som bestyrelsen  \r\n\r\n har givet. </P>  \r\n\r\n<P> <I>Stk. 3.</I> Direktionens øvrige medlemmer ansættes og afskediges af  \r\n\r\n bestyrelsen efter indstilling fra den administrerende direktør. </P>  \r\n\r\n<P> <B>§ 6.</B> Jernbanerådet, der består af 18 medlemmer, har til opgave at  \r\n\r\n rådgive og afgive udtalelse til trafikministeren om spørgsmål af  \r\n\r\n jernbanepolitisk betydning. </P>  \r\n\r\n<P> <I>Stk. 2.</I> Rådets formand beskikkes af trafikministeren. 8 medlemmer  \r\n\r\n vælges af Folketinget blandt dettes medlemmer. Ministeren beskikker efter  \r\n\r\n indstilling 2 repræsentanter for Statsansattes Kartel samt 1 repræsentant for  \r\n\r\n henholdsvis Arbejderbevægelsens Erhvervsråd, Forbrugerrådet, DSB og  \r\n\r\n Privatbanernes Fællesrepræsentation. Derudover beskikker ministeren 3  \r\n\r\n medlemmer, der repræsenterer industri, handel og landbrug. </P>  \r\n\r\n<P> <I>Stk. 3.</I> Samtlige valg og beskikkelser gælder for 5 år ad gangen.  \r\n\r\n De af Folketinget valgte medlemmer afgår, såfremt de udtræder af Folketinget.  \r\n\r\n</P>  \r\n\r\n<P> <I>Stk. 4.</I> Trafikministeren fastsætter rådets forretningsorden. </P>  \r\n\r\n<P> <B>§ 7.</B> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <I>Stk. 2.</I> Samtidig hermed ophæves lov nr. 109 af 1. april 1969 om  \r\n\r\n styrelsen af statsbanerne. </P>  \r\n\r\n<P> <B>§ 8.</B> Medarbejdernes valg af medlemmer til bestyrelsen, jf. § 3,  \r\n\r\n stk. 2, skal finde sted inden 6 måneder efter lovens ikrafttræden. </P>  \r\n\r\n<P> <I>Stk. 2.</I> Indtil valg kan finde sted efter stk. 1, beskikker  \r\n\r\n trafikministeren efter indstilling fra medarbejderorganisationerne 3  \r\n\r\n medarbejderrepræsentanter til bestyrelsen. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>1. Baggrunden for lovforslaget </P>  \r\n\r\n<P>De gældende bestemmelser om styrelsen af DSB indeholdes i lov nr. 109 af  \r\n\r\n 1. april 1969 om styrelsen af statsbanerne, der senest er ændret ved lov nr.  \r\n\r\n 917 af 8. december 1993. Denne ændring indebar, at DSB's departementale  \r\n\r\n status bortfaldt ved, at de departementale opgaver blev overført til  \r\n\r\n Trafikministeriets departement. I konsekvens heraf blev stillingsbetegnelsen  \r\n\r\n for DSB's øverste chef ændret fra generaldirektør til administrerende  \r\n\r\n direktør. DSB er en statsvirksomhed, men ændringen af styrelsesloven indebar  \r\n\r\n en tydeliggørelse af, at DSB i højere grad skal opfattes og drives som en  \r\n\r\n forretningsmæssig virksomhed, hvilket er i fuld overensstemmelse med EF's  \r\n\r\n direktiv om udvikling af Fællesskabets jernbaner (91/440/EØF). </P>  \r\n\r\n<P>Regeringen, Venstre og Det Konservative Folkeparti indgik i november 1994  \r\n\r\n en aftale for DSB for perioden 1995-1998, der fastlægger rammerne for DSB's  \r\n\r\n økonomi i denne periode. Inden for de politisk fastsatte mål og rammer skal  \r\n\r\n DSB have den fornødne frihedsgrad til at udføre de driftsmæssige opgaver på  \r\n\r\n et forretningsmæssigt grundlag, idet DSB gennem en rationel drift skal  \r\n\r\n udvikles til en effektiv og moderne transportvirksomhed. Der skal satses på  \r\n\r\n jernbanens stærke sider og relative styrke i forhold til andre  \r\n\r\n transportmidler. Dette gælder især godstransporter over lange afstande og  \r\n\r\n passagertransport i de tætbefolkede bymæssige områder og over mellemlange  \r\n\r\n afstande. Der skal endvidere satses på et øget samarbejde med andre  \r\n\r\n kollektive trafikvirksomheder, ikke mindst på det regionale niveau. </P>  \r\n\r\n<P>Rammeaftalen fastlægger driftstilskuddet til DSB, og det udgør således  \r\n\r\n betaling for DSB's forpligtelse til varetagelse af de samfundsmæssige  \r\n\r\n trafikale opgaver. Fra slutningen af aftaleperioden vil der blive indgået  \r\n\r\n mere detaljerede aftaler mellem trafikministeren og DSB om DSB's  \r\n\r\n forpligtelser og betalinger herfor. Kontrakterne vil bl.a. blive baseret på  \r\n\r\n information fra DSB's nye regnskabssystem, der igangsættes 1. januar 1996.  \r\n\r\n Som led i konstraktstyringen af DSB er det hensigten at flytte de relevante  \r\n\r\n dele af tilskuddet til DSB's trafikdel til en bevilling under  \r\n\r\n Trafikministeriets departement, idet denne bevilling vil danne grundlag for  \r\n\r\n at købe kollektive trafikydelser hos DSB. Samtidig skal den regnskabsmæssige  \r\n\r\n adskillelse mellem trafikvirksomheden og infrastrukturdelen i DSB gennemføres  \r\n\r\n fuldt ud. </P>  \r\n\r\n<P>For så vidt angår organisationsstrukturen i DSB indebærer rammeaftalen, at  \r\n\r\n forretningsområderne DSB Busser og DSB Rederi skal omdannes til  \r\n\r\n aktieselskaber under DSB med henblik på gennem fri og lige konkurrence at  \r\n\r\n sikre en høj aktivitet og beskæftigelse på disse områder. Der fremsættes  \r\n\r\n derfor særskilte lovforslag om omdannelse af disse forretningsområder til  \r\n\r\n aktieselskaber. </P>  \r\n\r\n<P>Det følger videre af rammeaftalen, at DSB skal have en ny ledelsesform,  \r\n\r\n idet der skal udpeges en professionel bestyrelse for DSB. </P>  \r\n\r\n<P>Det sker ud fra ønsket om at styrke den øverste ledelse af DSB, ligesom  \r\n\r\n det vil sikre DSB's selvstændighed til at drive transportvirksomheden  \r\n\r\n forretningsmæssigt inden for de overordnede mål og rammer, der fastsættes  \r\n\r\n politisk. Herved vil virksomheden bedre kunne tilpasse sig markedsbehovene.  \r\n\r\n</P>  \r\n\r\n<P> <I>2. Lovforslagets hovedindhold</I>  </P>  \r\n\r\n<P>Lovforslaget indebærer en revision af loven om styrelsen af statsbanerne,  \r\n\r\n men det er under hensyn til ændringernes karakter fundet hensigtsmæssigt at  \r\n\r\n foreslå en ny lov til afløsning af den gældende lov fremfor at foreslå  \r\n\r\n ændringer heri. </P>  \r\n\r\n<P>Lovforslagets hovedindhold er følgende: </P>  \r\n\r\n<P>Efter lovforslaget skal der beskikkes en bestyrelse for statsvirksomheden  \r\n\r\n DSB, der sammen med den administrerende direktør skal lede virksomheden.  \r\n\r\n Antallet af bestyrelsesmedlemmer foreslås fastsat til 9 medlemmer. Heraf  \r\n\r\n beskikker trafikministeren de 6, herunder formanden og næstformanden, idet  \r\n\r\n det skal sikres, at bestyrelsen omfatter personer med indsigt i samfunds-,  \r\n\r\n ledelses- og forretningsmæssige samt trafikale forhold. Trafikministeriet og  \r\n\r\n Finansministeriet er hver repræsenteret med et medlem. Medarbejderne vælger 3  \r\n\r\n bestyrelsesmedlemmer og suppleanter herfor efter regler, der fastsættes af  \r\n\r\n trafikministeren. </P>  \r\n\r\n<P>Bestyrelsen foreslås tillagt den øverste ledelse og ansvaret over for  \r\n\r\n trafikministeren for overholdelse af de bestemmelser og direktiver, der er  \r\n\r\n fastsat for DSB. </P>  \r\n\r\n<P>Den administrerende direktør varetager den daglige ledelse af virksomheden  \r\n\r\n med ansvar over for bestyrelsen og skal derved følge de anvisninger og  \r\n\r\n retningslinier, som bestyrelsen giver. Den administrerende direktør ansættes  \r\n\r\n og afskediges af trafikministeren efter indstilling fra bestyrelsen.  \r\n\r\n Bestyrelsen ansætter og afskediger den øvrige direktion efter indstilling fra  \r\n\r\n den administrerende direktør. </P>  \r\n\r\n<P>Trafikministeren fastsætter en vedtægt for DSB med retningslinier for  \r\n\r\n virksomhedens drift og anlæg samt bestyrelsens virksomhed, den  \r\n\r\n administrerende direktørs kompetence m.v. Forslaget indebærer videre, at  \r\n\r\n trafikministeren for at tilgodese samfundsmæssige eller overordnede trafikale  \r\n\r\n hensyn kan give direktiver for virksomheden. Ud fra samme hensyn er  \r\n\r\n bestyrelsens formand og næstformand forpligtet til at orientere ministeren om  \r\n\r\n sager af væsentlig betydning. </P>  \r\n\r\n<P>Herudover indeholder lovforslaget bestemmelser om Jernbanerådet, idet der  \r\n\r\n i forhold til nugældende lov foreslås en udvidelse af rådets  \r\n\r\n kompetenceområde, ligesom der foreslås en udvidelse af antallet af medlemmer  \r\n\r\n af rådet. </P>  \r\n\r\n<P> <I>3. Økonomiske konsekvenser</I>  </P>  \r\n\r\n<P>Lovforslaget har ingen bevillingsmæssige konsekvenser, idet merudgifterne  \r\n\r\n i forbindelse med etableringen af en bestyrelse afholdes inden for DSB's  \r\n\r\n nettotal. </P>  \r\n\r\n<P> <I>4. Høring</I>  </P>  \r\n\r\n<P>Lovforslaget har været sendt til høring hos Statsministeriet,  \r\n\r\n Justitsministeriet og Finansministeriet. Det er samtidig med fremsættelsen  \r\n\r\n sendt til høring hos berørte organisationer, hvis udtalelser vil blive  \r\n\r\n oversendt til Folketingets Trafikudvalg ledsaget af de kommentarer, som  \r\n\r\n udtalelserne måtte give anledning til. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>I bestemmelsen fastslås som i den nugældende lov, at DSB er en  \r\n\r\n statsvirksomhed under Trafikministeriet. DSB's bevilling fastsættes som  \r\n\r\n hidtil på de årlige finanslove, og DSB er undergivet de til enhver tid  \r\n\r\n gældende regler og anvisninger vedrørende statens budget- og  \r\n\r\n bevillingssystem. </P>  \r\n\r\n<P> <I>Til § 2</I>  </P>  \r\n\r\n<P>I bestemmelsen i stk. 1 fastslås, at DSB ledes af en bestyrelse og en  \r\n\r\n administrerende direktør, jf. de almindelige bemærkninger. </P>  \r\n\r\n<P>Bestemmelsen i stk. 2 indebærer, at trafikministeren kan give direktiver,  \r\n\r\n som skal tilgodese samfundsmæssige eller overordnede trafikale hensyn,  \r\n\r\n hvilket bl.a. kan ske med hensyn til væsentlige ændringer vedrørende  \r\n\r\n passagertrafikken. Såfremt DSB pålægges nye samfundsmæssige trafikale  \r\n\r\n forpligtelser, vil det ske mod vederlag efter kontrakt herom. </P>  \r\n\r\n<P>Efter bestemmelsen i stk. 3 fastsætter trafikministeren en vedtægt for  \r\n\r\n DSB. Vedtægten vil indeholde nærmere retningslinier for virksomhedens drift  \r\n\r\n og anlæg. Videre vil vedtægten indeholde bestemmelser om bestyrelsens  \r\n\r\n virksomhed og den administrerende direktørs kompetence, tegningsregler,  \r\n\r\n udarbejdelse af budget og regnskab m.v. Bestyrelsens behandling af budgettet  \r\n\r\n sker efter indstilling fra den administrerende direktør. Der vil i vedtægten  \r\n\r\n for DSB blive fastsat bestemmelser om valg af bestyrelsesmedlemmer i de  \r\n\r\n aktieselskaber, der stiftes ved udskillelsen af forretningsområderne DSB  \r\n\r\n Busser og DSB Rederi, idet valget vil ske efter forudgående indstilling fra  \r\n\r\n DSB's bestyrelse til trafikministeren. </P>  \r\n\r\n<P> <I>Til § 3</I>  </P>  \r\n\r\n<P>Efter bestemmelsen i stk. 1 foreslås antallet af bestyrelsesmedlemmer  \r\n\r\n fastsat til 9 medlemmer, hvoraf trafikministeren beskikker 6 medlemmer. Ved  \r\n\r\n beskikkelsen tilsikres, at bestyrelsen omfatter personer med indsigt i  \r\n\r\n samfunds-, ledelses- og forretningsmæssige samt trafikale forhold.  \r\n\r\n Trafikministeriet og Finansministeriet er hver repræsenteret med et medlem.  \r\n\r\n</P>  \r\n\r\n<P>Ministerens beskikkelse af bestyrelsesmedlemmer gælder for 2 år.  \r\n\r\n Ministeren kan til enhver tid afsætte de af ham beskikkede medlemmer. Det  \r\n\r\n siger sig selv, at en afsættelse må have undtagelsens karakter. Det vil følge  \r\n\r\n af vedtægten, at bestyrelsesmedlemmerne kan genudpeges. </P>  \r\n\r\n<P>Efter bestemmelsen i stk. 2 vælger medarbejderne i DSB 3 medlemmer til  \r\n\r\n bestyrelsen efter regler, der fastsættes af trafikministeren, idet  \r\n\r\n udgangspunktet herfor er de regler, der er indeholdt i  \r\n\r\n aktieselskabslovgivningen. I en overgangsperiode indtil valg har fundet sted  \r\n\r\n senest 6 måneder efter lovens ikrafttræden, vil ministeren udpege  \r\n\r\n medarbejderrepræsentanterne til bestyrelsen efter indstilling fra  \r\n\r\n medarbejderorganisationerne, jf. lovforslagets § 8, stk. 2. Det skyldes, at  \r\n\r\n der vil gå nogen tid, førend valg af medarbejderrepræsentanter er praktisk  \r\n\r\n muligt. Det vil fremgå af de af trafikministeren fastsatte regler, at som  \r\n\r\n valgbare medarbejdere anses også personer, der har tjenestefrihed fra DSB  \r\n\r\n uden løn med henblik på varetagelse af organisationsarbejde. </P>  \r\n\r\n<P> <I>Til § 4</I>  </P>  \r\n\r\n<P>Bestyrelsen er DSB's øverste ledelse, og har over for trafikministeren  \r\n\r\n ansvaret for, at de bestemmelser og direktiver, der er fastsat for DSB,  \r\n\r\n herunder i finansloven, vedtægter for virksomheden m.v., overholdes. Inden  \r\n\r\n for disse rammer gives der bestyrelsen mulighed for at drive virksomheden ud  \r\n\r\n fra forretningsmæssige principper med henblik på at udvikle DSB til en  \r\n\r\n moderne og effektiv transportvirksomhed. DSB's varetagelse af samfundsmæssige  \r\n\r\n trafikale forpligtelser og vederlaget herfor vil i tilslutning til  \r\n\r\n rammeaftalen blive fastlagt i mere detaljerede kontrakter mellem  \r\n\r\n trafikministeren og DSB. </P>  \r\n\r\n<P>Som det er tilfældet for bestyrelser i aktieselskaber, skal DSB's  \r\n\r\n bestyrelse, jf. bestemmelsen i stk. 2, sørge for en forsvarlig organisation  \r\n\r\n af DSB's virksomhed. Bestyrelsen skal således sikre, at DSB råder over de  \r\n\r\n nødvendige planlægnings-, styrings- og kontrolsystemer. </P>  \r\n\r\n<P>Bestyrelsens formand og næstformand er i fællesskab efter bestemmelsen i  \r\n\r\n stk. 3 forpligtet til at orientere ministeren om spørgsmål af væsentlig  \r\n\r\n betydning. Som forhold af væsentlig betydning kan nævnes sager, som må  \r\n\r\n formodes at have en væsentlig økonomisk eller politisk interesse, herunder  \r\n\r\n sager, som kan have væsentlige samfundsmæssige eller samfundsøkonomiske  \r\n\r\n virkninger. </P>  \r\n\r\n<P>Bestyrelsen fastsætter selv sin forretningsorden, der efter bestemmelsen i  \r\n\r\n stk. 4 skal godkendes af trafikministeren. </P>  \r\n\r\n<P> <I>Til § 5</I>  </P>  \r\n\r\n<P>Den administrerende direktør ansættes og afskediges af trafikministeren  \r\n\r\n efter indstilling af bestyrelsen. </P>  \r\n\r\n<P>Ifølge bestemmelsen i stk. 2 er det den administrerende direktør, der  \r\n\r\n varetager den daglige ledelse af DSB's virksomhed for så vidt angår såvel  \r\n\r\n driften som forberedelse og gennemførelse af anlægsvirksomheden. Den  \r\n\r\n administrerende direktør skal derved følge de anvisninger og retningslinier,  \r\n\r\n som bestyrelsen har givet. Den administrerende direktør refererer til  \r\n\r\n bestyrelsen. </P>  \r\n\r\n<P>Bestyrelsen træffer, jf. bestemmelsen i stk. 3, efter indstilling fra den  \r\n\r\n administrerende direktør beslutning om direktionens sammensætning samt om  \r\n\r\n ansættelse og afskedigelse af andre medlemmer af direktionen end den  \r\n\r\n administrerende direktør, idet reglerne i tjenestemandslovgivningen finder  \r\n\r\n anvendelse for tjenestemandsansatte medlemmer af direktionen. </P>  \r\n\r\n<P> <I>Til § 6</I>  </P>  \r\n\r\n<P>Bestemmelsen svarer stort set til § 3 i den nugældende styrelseslov. </P>  \r\n\r\n<P>Efter forslaget har Jernbanerådet til opgave at rådgive og afgive  \r\n\r\n udtalelse til trafikministeren om spørgsmål af jernbanepolitisk betydning,  \r\n\r\n medens Jernbanerådet efter den nugældende styrelseslov alene har vedrørt  \r\n\r\n DSB's forhold. Det er fundet hensigtsmæssigt, at der fortsat består mulighed  \r\n\r\n for, at bl.a. den trafikpolitiske målsætning for banevirksomhedernes  \r\n\r\n virksomhed kan drøftes i rådet, hvor der er repræsentanter for Folketinget og  \r\n\r\n en række organisationer. </P>  \r\n\r\n<P>Antallet af medlemmer i rådet forøges fra 16 til 18, idet DSB og  \r\n\r\n Privatbanernes Fællesrepræsentation fremover begge kan indstille 1 medlem  \r\n\r\n beskikket til rådet. Endvidere ændres sammensætningen således, at  \r\n\r\n trafikministeren efter indstilling beskikker 2 repræsentanter for  \r\n\r\n Statsansattes Kartel mod tidligere 1 fra henholdsvis Centralorganisation I og  \r\n\r\n Centralorganisation II. Centralorganisation I eksisterer ikke længere, og  \r\n\r\n Centralorganisation II repræsenterer ikke i dag medlemmer i DSB eller  \r\n\r\n privatbanerne. </P>  \r\n\r\n<P> <I>Til § 7</I>  </P>  \r\n\r\n<P>Efter denne bestemmelse træder loven i kraft dagen efter bekendtgørelsen i  \r\n\r\n Lovtidende og samtidig ophæves den nugældende lov nr. 109 af 1. april 1969 om  \r\n\r\n styrelsen af statsbanerne. </P>  \r\n\r\n<P> <I>Til § 8</I>  </P>  \r\n\r\n<P>Bestemmelsen i stk. 1 indebærer, at medarbejdernes valg til bestyrelsen  \r\n\r\n skal ske senest 6 måneder efter lovens ikrafttræden. Indtil valget er  \r\n\r\n gennemført, beskikker trafikministeren i henhold til bestemmelsen i stk. 2  \r\n\r\n efter indstilling fra medarbejderorganisationerne de 3  \r\n\r\n medarbejderrepræsentanter, således at bestyrelsen er fuldtallig umiddelbart  \r\n\r\n efter lovens vedtagelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "05/04/1995"
        },
        {
            "displayName": "Accession",
            "displayValue": "199412K00142"
        },
        {
            "displayName": "Entydig dokumentidentifikation",
            "displayValue": "CL000972"
        },
        {
            "displayName": "Dato for førstegangsindlæggelse",
            "displayValue": "05/04/1995"
        },
        {
            "displayName": "Dato for indlæggelse",
            "displayValue": "05/04/1995"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "142"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}