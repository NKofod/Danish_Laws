{
    "id": 109385,
    "title": "1991 BTL 115   BETÆNKNING OVER FORSLAG TIL LOV OM ÆNDRING AF LOV OM DEN SOCIALE   ANKESTYRELSE (DELEGATION AF KOMPETENCE)    NR L 115 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 115",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 115 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om Den Sociale  \r\n\r\n Ankestyrelse (Delegation af kompetence) <BR>  \r\n\r\n Nr L 115 1991-92, 1. samling </P>  \r\n\r\n<P></P>  \r\n\r\n<P>Afgivet af Socialudvalget </P>  \r\n\r\n<P></P>  \r\n\r\n<P>Afgivet: 19911212 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til socialministeren, som denne har besvaret </P>  \r\n\r\n<P>skriftligt. </P>  \r\n\r\n<P>Der er af socialministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Det  \r\n\r\n Konservative Folkepartis, Venstres, Fremskridtspartiets, Det Radikale  \r\n\r\n Venstres og Kristeligt Folkepartis medlemmer af udvalget) lovforslaget til  \r\n\r\n<I>vedtagelse</I> med de af socialministeren stillede ændringsforslag. </P>  \r\n\r\n<P>Et flertal inden for flertallet (Socialdemokratiets, Det Konservative  \r\n\r\n Folkepartis og Venstres medlemmer af udvalget) forudsætter, at ministeren  \r\n\r\n beskikker den overvejende del af medlemmerne i Den Sociale Ankestyrelse  \r\n\r\n således, at de ikke er ansatte i de i § 4, stk. 1, nævnte organisationer  \r\n\r\n eller i medlemsorganisationer under disse. Herved sikres den folkelige  \r\n\r\n forankring. </P>  \r\n\r\n<P>Et <I>mindretal</I> (Socialistisk Folkepartis og Centrum-Demokraternes  \r\n\r\n medlemmer af udvalget) indstiller lovforslaget til <I>vedtagelse</I> og vil  \r\n\r\n redegøre for sin stilling til ændringsforslagene ved 2. behandling. </P>  \r\n\r\n<P>Ændringsforslag </P>  \r\n\r\n<P>Af <I>socialministeren,</I> tiltrådt af et <I>flertal</I> (S, KF, V, FP,  \r\n\r\n RV og KRF): </P>  \r\n\r\n<P>Til § 1 </P>  \r\n\r\n<P> <B>1)</B> Indledningen affattes således: </P>  \r\n\r\n<P>&#187;I lov om Den Sociale Ankestyrelse, jf. lovbekendtgørelse nr. 530 af  \r\n\r\n 13. august 1986, som ændret ved § 2 i lov nr. 399 af 6. juni 1991, foretages  \r\n\r\n følgende ændringer:&#187;. </P>  \r\n\r\n<P> <B>2)</B> Før den foreslåede ændring, der bliver nr. 1, indsættes som nyt  \r\n\r\n nummer: </P>  \r\n\r\n<P> <B>&#187;01.</B>  <I>§ 4, stk. 2, nr. 5,</I> ophæves.&#171; </P>  \r\n\r\n<P> <B>3)</B> Den foreslåede ændring, der bliver nr. 1, affattes således:  \r\n\r\n</P>  \r\n\r\n<P> <B>&#187;1.</B> Efter § 5, stk. 1, indsættes som nyt stykke: </P>  \r\n\r\n<P> <I>&#187;Stk. 2.</I> Styrelseschefen kan overlade sine beføjelser efter  \r\n\r\n lovgivningen til ankecheferne og sekretariatsmedarbejdere. Ankecheferne kan  \r\n\r\n tilsvarende overlade deres beføjelser efter denne lov til  \r\n\r\n sekretariatsmedarbejdere. Sekretariatsmedarbejdere, der får overladt  \r\n\r\n beføjelser efter denne bestemmelse, skal opfylde uddannelseskravet i §  \r\n\r\n 3.&#171; </P>  \r\n\r\n<P>Stk. 2 bliver herefter stk. 3.' </P>  \r\n\r\n<P>Bemærkninger </P>  \r\n\r\n<P>Til nr. 1-3 </P>  \r\n\r\n<P>Såvel ved 1. behandling af lovforslaget som gennem henvendelser fra Dansk  \r\n\r\n Arbejdsgiverforening og Landsorganisationen i Danmark er der givet udtryk for  \r\n\r\n ønsker om, at de organisationer m.v., der indstiller beskikkede medlemmer til  \r\n\r\n Ankestyrelsen, får øget indflydelse. </P>  \r\n\r\n<P>Dette kan ske ved en ophævelse af lovens § 4, stk. 2, nr. 5, hvorefter  \r\n\r\n ansatte i de nævnte organisationer ikke kan beskikkes som medlemmer. De  \r\n\r\n pågældende organisationer er Dansk Arbejdsgiverforening, Amtsrådsforeningen,  \r\n\r\n Kommunernes Landsforening, Københavns og Frederiksberg Kommuner samt  \r\n\r\n Folkepensionistforeningernes og Invalideorganisationernes Kontaktudvalg. </P>  \r\n\r\n<P>Ved ophævelse muliggøres i højere grad, at den fornødne sagkundskab kan  \r\n\r\n oparbejdes i organisationerne, både for så vidt angår den generelle indsigt  \r\n\r\n på det sociale område og med henblik på afgørelse af de konkrete sager i  \r\n\r\n Ankestyrelsen. </P>  \r\n\r\n<P>På denne baggrund finder jeg det hensigtsmæssigt at foreslå den nævnte  \r\n\r\n bestemmelse ophævet. Der vil herefter også blive mulighed for at udnytte  \r\n\r\n organisationernes sagkundskab ved at benytte særlige beskikkede medlemmer i  \r\n\r\n særlige grupper af sager, hvor denne sagkundskab vil være af betydning. De  \r\n\r\n nærmere regler herom fastsættes efter lovens § 6, stk. 7, i  \r\n\r\n forretningsordenen for Ankestyrelsen. </P>  \r\n\r\n<P> <I>Jytte Andersen (S) Pernille Forchhammer (S) Jytte Hilden (S) Jørn  \r\n\r\n Pedersen (S) Jan Petersen (S) Grete Schødts (S) Taanquist (S)</I> nfmd.  \r\n\r\n<I>Hanne Thanning Jacobsen (SF) Bente Juncker (CD) Pia Christmas-Møller (KF)  \r\n\r\n Per Tærsbøl (KF) Grethe Fenger Møller (KF) Eva Kjer Hansen (V) Bente  \r\n\r\n Grønfeldt (V) Tom Behnke (FP) Lone Dybkjær (RV) Kofod-Svendsen (KRF)</I> fmd.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "13/01/1992"
        },
        {
            "displayName": "Accession",
            "displayValue": "199114K00115"
        },
        {
            "displayName": "Entydig dokumentidentifikation",
            "displayValue": "CL002184"
        },
        {
            "displayName": "Dato for førstegangsindlæggelse",
            "displayValue": "13/01/1992"
        },
        {
            "displayName": "Dato for indlæggelse",
            "displayValue": "13/01/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "115"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}