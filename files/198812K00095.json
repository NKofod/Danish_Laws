{
    "id": 110342,
    "title": "1988 LSF 95   FORSLAG TIL LOV OM KOMMUNERS OG AMTSKOMMUNERS BIDRAG TIL STATSLIGE OG   PRIVATE SKOLER OG KURSER ",
    "documentTypeId": "400",
    "isSagsforlobPeriodValid": false,
    "shortName": "1988/1 LSF 95",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 95 </P>  \r\n\r\n<P></P>  \r\n\r\n<P>Forslag til Lov om kommuners og amtskommuners bidrag til statslige og  \r\n\r\n private skoler og kurser </P>  \r\n\r\n<P></P>  \r\n\r\n<P>Fremsat af undervisnings- og forskningsministeren (Bertel Haarder) </P>  \r\n\r\n<P></P>  \r\n\r\n<P>den 9. november 1988 </P>  \r\n\r\n<P></P>  \r\n\r\n<P>Vedtaget ved tredjebehandling den 30. marts 1989 </P>  \r\n\r\n<P></P>  \r\n\r\n<P><a href=\"document.aspx?accn=A19890021430\"> Lov nr. 214 af 05/04/1989</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Kapitel 1 </P>  \r\n\r\n<P>Almindelig undervisning og specialundervisning </P>  \r\n\r\n<P>§ 1. Kommunen betaler bidrag til staten for hver elev, der er  \r\n\r\n hjemmehørende i kommunen, og som er optaget i en børnehaveklasse eller en  \r\n\r\n 1.-10. klasse ved skoler og kurser omfattet af lov om friskoler og private  \r\n\r\n grundskoler m.v. samt ved Sorø Akademis Skole og ved Statens pædagogiske  \r\n\r\n Forsøgscenters Skole i Rødovre. </P>  \r\n\r\n<P>§ 2. Amtskommunen betaler bidrag til staten for hver elev, der er  \r\n\r\n hjemmehørende i amtskommunen, og som er optaget i en gymnasieafdeling, en  \r\n\r\n studenterkursusklasse eller en hf-kursusklasse ved private gymnasieskoler og  \r\n\r\n studenterkursus, ved Sorø Akademis Skole eller ved seminarierne. </P>  \r\n\r\n<P>Stk. 2. Reglerne om amtskommuner i denne lov gælder også for Københavns og  \r\n\r\n Frederiksberg Kommuner. </P>  \r\n\r\n<P>§ 3. Kommunernes og amtskommunernes bidrag beregnes for de private skolers  \r\n\r\n og kursers vedkommende i forhold til statens bevilgede rammetilskud pr. elev.  \r\n\r\n For statsskolernes og seminariernes vedkommende udgør bidraget pr. elev det  \r\n\r\n samme som i de tilsvarende private skoler. </P>  \r\n\r\n<P>Stk. 2. Undervisnings- og forskningsministeren fastsætter nærmere regler  \r\n\r\n om ordningen, herunder om størrelsen af bidragsprocenten og om, at visse  \r\n\r\n udgifter ikke indgår i beregningen . </P>  \r\n\r\n<P>Kapitel 2 </P>  \r\n\r\n<P>Undervisning m.v. af svært handicappede </P>  \r\n\r\n<P>§ 4. Amtskommunerne betaler bidrag til staten svarende til statens  \r\n\r\n gennemsnitlige budgetterede refusionstilskud pr. elev for ekstraudgifter til  \r\n\r\n lærertimer og hjælpemidler til elever med svære handicap, som er optaget på  \r\n\r\n de skoler eller kurser, der er nævnt i §§ 1 og 2. Undervisnings- og  \r\n\r\n forskningsministeren fastsætter nærmere bestemmelser om beregningen af  \r\n\r\n bidraget. </P>  \r\n\r\n<P>§ 5. Amtskommunen kan af en kommune kræve delvis refusion af bidraget til  \r\n\r\n staten i henhold til § 4 for elever, der er hjemmehørende i kommunen, og som  \r\n\r\n er optaget i en børnehaveklasse eller en 1.-10. klasse. Refusionsbeløbet skal  \r\n\r\n svare til det takstbeløb, kommunen betaler til amtskommunen i henhold til §  \r\n\r\n 40, stk. 2, i lov om folkeskolen, med fradrag af kommunens bidrag til staten  \r\n\r\n for den almindelige undervisning og specialundervisningen. </P>  \r\n\r\n<P>Kapitel 3 </P>  \r\n\r\n<P>Andre bestemmelser </P>  \r\n\r\n<P>§ 6. En elev anses for hjemmehørende i den kommune, hvor eleven er  \r\n\r\n tilmeldt folkeregisteret, eller i den amtskommune, hvor elevens  \r\n\r\n folkeregisterkommune er beliggende. </P>  \r\n\r\n<P>§ 7. Kommunen og amtskommunen kan kræve refusion af bidraget i henhold til  \r\n\r\n §§ 1-4 eller delvis refusion i henhold til § 5 fra en anden kommune eller  \r\n\r\n amtskommune for elever, som ved beregningen af kommunal udligning til  \r\n\r\n kommuner og amtskommuner indgår i folketallet i den anden kommune eller  \r\n\r\n amtskommune. </P>  \r\n\r\n<P>§ 8. Kommunernes og amtskommunernes bidrag til staten kan modregnes i  \r\n\r\n statstilskuddet til kommunerne og amtskommunerne. </P>  \r\n\r\n<P>§ 9. Amtskommunen betaler undervisningsafgiften for </P>  \r\n\r\n<P>1) elever, der henvises til optagelse i gymnasieafdelingen ved en privat  \r\n\r\n tilskudsberettiget gymnasieskole eller en studenterkursusklasse ved et privat  \r\n\r\n tilskudsberettiget studenterkursus, og </P>  \r\n\r\n<P>2) elever i en kursusklasse til højere forberedelseseksamen på private  \r\n\r\n tilskudsberettigede kurser, hvis udgifter ikke afholdes fuldt ud af staten.  \r\n\r\n</P>  \r\n\r\n<P>Stk. 2. Undervisnings- og forskningsministeren kan fastsætte nærmere  \r\n\r\n regler om betaling af undervisningsafgiften. </P>  \r\n\r\n<P>Kapitel 4 </P>  \r\n\r\n<P>Ikrafttrædelse m.v. </P>  \r\n\r\n<P>§ 10. Loven træder i kraft dagen efter bekendtgørelsen i Lovtidende og har  \r\n\r\n virkning fra den 1. januar 1989. </P>  \r\n\r\n<P>Stk. 2. Lov om kommuners og amtskommuners bidrag til statslige og private  \r\n\r\n skoler og kurser, jf. lovbekendtgørelse nr. 421 af 20. juni 1986, ophæves.  \r\n\r\n</P>  \r\n\r\n<P>Stk. 3. Regler, der er udstedt i medfør af den tidligere lov, forbliver  \r\n\r\n indtil videre i kraft. </P>  \r\n\r\n<P>§ 11. Loven gælder ikke for Færøerne og Grønland. </P>  \r\n\r\n<P>Oprindeligt fremsat forslag </P>  \r\n\r\n<P>Kapitel 1 </P>  \r\n\r\n<P>Almindelig undervisning og specialundervisning </P>  \r\n\r\n<P>§ 1. Kommunen betaler bidrag til staten for hver elev, der er  \r\n\r\n hjemmehørende i kommunen, og som er optaget i en børnehaveklasse eller en  \r\n\r\n 1.-10. klasse ved skoler og kurser omfattet af lov om friskoler og private  \r\n\r\n grundskoler m.v. samt ved Sorø Akademis Skole og ved Statens pædagogiske  \r\n\r\n Forsøgscenters Skole i Rødovre. </P>  \r\n\r\n<P>§ 2. Amtskommunen betaler bidrag til staten for hver elev, der er  \r\n\r\n hjemmehørende i amtskommunen, og som er optaget i en gymnasieafdeling, en  \r\n\r\n studenterkursusklasse eller en hf-kursusklasse ved private gymnasieskoler og  \r\n\r\n studenterkursus, ved Sorø Akademis Skole eller ved seminarierne. </P>  \r\n\r\n<P>Stk. 2. Reglerne om amtskommuner i denne lov gælder også for Københavns og  \r\n\r\n Frederiksberg Kommuner. </P>  \r\n\r\n<P>§ 3. Kommunernes og amtskommunernes bidrag beregnes for de private skolers  \r\n\r\n og kursers vedkommende i forhold til statens bevilgede rammetilskud pr. elev.  \r\n\r\n For statsskolernes og seminariernes vedkommende udgør bidraget pr. elev det  \r\n\r\n samme som i de tilsvarende private skoler. </P>  \r\n\r\n<P>Stk. 2. Undervisningsministeren fastsætter nærmere regler om ordningen,  \r\n\r\n herunder om størrelsen af bidragsprocenten, og om at visse udgifter ikke  \r\n\r\n indgår i beregningen . </P>  \r\n\r\n<P>Kapitel 2 </P>  \r\n\r\n<P>Undervisning m.v. af svært handicappede </P>  \r\n\r\n<P>§ 4. Amtskommunerne betaler bidrag til staten svarende til statens  \r\n\r\n gennemsnitlige budgetterede refusionstilskud pr. elev for ekstraudgifter til  \r\n\r\n lærertimer og hjælpemidler til elever med svære handicaps, som er optaget på  \r\n\r\n de skoler eller kurser, der er nævnt i §§ 1 og 2. Undervisningsministeren  \r\n\r\n fastsætter nærmere bestemmelser om beregningen af bidraget. </P>  \r\n\r\n<P>§ 5. Amtskommunen kan af en kommune kræve delvis refusion af bidraget til  \r\n\r\n staten i henhold til § 4 for elever, der er hjemmehørende i kommunen, og som  \r\n\r\n er optaget i en børnehaveklasse eller en 1.-10. klasse. Refusionsbeløbet skal  \r\n\r\n svare til det takstbeløb, kommunen betaler til amtskommunen i henhold til §  \r\n\r\n 40, stk. 2, i lov om folkeskolen, med fradrag af kommunens bidrag til staten  \r\n\r\n for den almindelige undervisning og specialundervisningen. </P>  \r\n\r\n<P>Kapitel 3 </P>  \r\n\r\n<P>Andre bestemmelser </P>  \r\n\r\n<P>§ 6. En elev anses for hjemmehørende i den kommune, hvor eleven er  \r\n\r\n tilmeldt folkeregisteret eller i den amtskommune, hvor elevens  \r\n\r\n folkeregisterkommune er beliggende. </P>  \r\n\r\n<P>§ 7. Kommunen og amtskommunen kan kræve refusion af bidraget i henhold til  \r\n\r\n §§ 1-4 eller delvis refusion i henhold til § 5 fra en anden kommune eller  \r\n\r\n amtskommune for elever, som ved beregningen af kommunal udligning til  \r\n\r\n kommuner og amtskommuner indgår i folketallet i den anden kommune eller  \r\n\r\n amtskommune og amtskommunerne. </P>  \r\n\r\n<P>§ 8. Kommunernes og amtskommunernes bidrag til staten kan modregnes i  \r\n\r\n statstilskuddet til kommunerne og amtskommunerne. </P>  \r\n\r\n<P>§ 9. Amtskommunen betaler undervisningsafgiften for </P>  \r\n\r\n<P>1) elever, der henvises til optagelse i gymnasieafdelingen ved en privat,  \r\n\r\n tilskudsberettiget gymnasieskole eller en studenterkursusklasse ved et  \r\n\r\n privat, tilskudsberettiget studenterkursus, og </P>  \r\n\r\n<P>2) elever i en kursusklasse til højere forberedelseseksamen på private  \r\n\r\n tilskudsberettigede kursus, hvis udgifter ikke afholdes fuldt ud af staten.  \r\n\r\n</P>  \r\n\r\n<P>Stk. 2. Undervisningsministeren kan fastsætte nærmere regler om betaling  \r\n\r\n af undervisningsafgiften. </P>  \r\n\r\n<P>§ 10. Har undervisningsministeren bemyndiget ministeriets direktorater til  \r\n\r\n at udøve de beføjelser, der i denne lov er tillagt ministeren, kan ministeren  \r\n\r\n fastsætte regler om adgangen til at klage over afgørelser, der er truffet i  \r\n\r\n henhold til bemyndigelsen, herunder om at afgørelser ikke skal kunne  \r\n\r\n indbringes for ministeren. </P>  \r\n\r\n<P>Kapitel 4 </P>  \r\n\r\n<P>Ikrafttrædelse m.v. </P>  \r\n\r\n<P>§ 11. Loven træder i kraft den 1. januar 1989. </P>  \r\n\r\n<P>Stk. 2. Lov om kommuners og amtskommuners bidrag til statslige og private  \r\n\r\n skoler og kurser, jf. lovbekendtgørelse nr. 421 af 20. juni 1986, ophæves.  \r\n\r\n</P>  \r\n\r\n<P>§ 12. Loven gælder ikke for Færøerne og Grønland. </P>  \r\n\r\n<P>Bemærkninger til lovforslaget </P>  \r\n\r\n<P>I. Almindelige bemærkninger </P>  \r\n\r\n<P>Lovforslaget er en i det væsentlige uændret genfremsættelse af det forslag  \r\n\r\n til lov om kommuners og amtskommuners bidrag til statslige og private skoler  \r\n\r\n og kurser, der blev fremsat den 13. januar 1988, jf. Folketingets  \r\n\r\n forhandlinger sp. 4496-97. </P>  \r\n\r\n<P>Efter 1. behandlingen i Folketinget blev lovforslaget henvist til  \r\n\r\n uddannelsesudvalget, se Folketingets forhandlinger sp. 5534-41. Som følge af  \r\n\r\n valgets udskrivelse blev forslaget imidlertid ikke færdigbehandlet i  \r\n\r\n udvalget. </P>  \r\n\r\n<P>Lovforslaget tilsigter i øvrigt dels en forenkling af den eksisterende  \r\n\r\n bidragsordning, dels at indføre amtskommunal finansiering samt en ændret  \r\n\r\n kommunal finansiering at statens tilskud til de private skoler, for så vidt  \r\n\r\n angår undervisning m.v. af svært handicappede elever. Det sidstnævnte forslag  \r\n\r\n har både sammenhæng med det samtidig hermed fremsatte forslag til lov om  \r\n\r\n ændring af lov om friskoler og private grundskoler, og med indførelse af den  \r\n\r\n nye tilskudsordning for de private skoler. Endvidere er der efter den  \r\n\r\n nugældende lovs ikrafttræden den 1. april 1975 sket nogle ændringer i  \r\n\r\n Undervisningsministeriets lovgivning, som har gjort det nødvendigt at  \r\n\r\n ajourføre den gældende lovs bestemmelser. </P>  \r\n\r\n<P>A. Forenkling af bidragsordningen </P>  \r\n\r\n<P>a. Baggrunden for forslaget </P>  \r\n\r\n<P>Ændringen af lov om statsstøtte til visse private skoler (indførelse af  \r\n\r\n finansiering efter objektive kriterier) </P>  \r\n\r\n<P>Ved lov nr. 230 af 22. april 1987 er lov om statsstøtte til visse private  \r\n\r\n skoler og kurser (skolestøtteloven) bl.a. ændret således, at hver enkelt  \r\n\r\n skole til dækning af udgifterne ved undervisningsvirksomheden får dels et  \r\n\r\n rammetilskud, dels et refusionstilskud for det kommende finansår.  \r\n\r\n Rammetilskuddet, der udgør langt den overvejende del af tilskuddet, beregnes  \r\n\r\n på grundlag af objektive kriterier ud fra en på finansloven fastlagt  \r\n\r\n gennemsnitssats pr. elev. </P>  \r\n\r\n<P>Den gældende bidragsordning </P>  \r\n\r\n<P>De gældende bestemmelser findes i bekendtgørelse nr. 421 af 20. juni 1986  \r\n\r\n af lov om kommuners og amtskommuners bidrag til statslige og private skoler  \r\n\r\n og kurser (bidragsloven). Hovedloven er lov nr. 338 af 19. juni 1974. Der  \r\n\r\n henvises til Folketingstidende 1973-74: sp. 3483 og 5297; tillæg A sp. 2389;  \r\n\r\n tillæg B sp. 861; tillæg C sp. 533. Denne lov er ændret ved lov nr. 304 af 8.  \r\n\r\n juni 1977, lov nr. 587 af 19. december 1985 og lov nr. 217 af 23. april 1986.  \r\n\r\n Der henvises til bekendtgørelse nr. 421 af 20. juni 1986 af lov om kommuners  \r\n\r\n og amtskommuners bidrag til statslige og private skoler og kurser. </P>  \r\n\r\n<P>Efter den gældende bidragslov yder kommunerne et bidrag til staten for de  \r\n\r\n elever, der er optaget ved statslige og private øvelsesskoler samt ved bl.a.  \r\n\r\n friskoler og private grundskoler m.v. Endvidere betaler amtskommunerne  \r\n\r\n bidrag, for så vidt angår elever, som er optaget på private gymnasieskoler  \r\n\r\n m.v. samt ved Sorø Akademis Skoles studenterafdeling og hf-kurserne ved  \r\n\r\n seminarierne. Bidraget svarer ved statsskolerne og hf-kurserne ved  \r\n\r\n seminarierne til statens gennemsnitlige udgift pr. elev og for de private  \r\n\r\n skoler og kursers vedkommende til statens gennemsnitlige tilskud pr. elev. I  \r\n\r\n medfør af det i henhold til bidragsloven udstedte bidragscirkulære  \r\n\r\n administreres ordningen bl.a. således, at der i eet finansår foretages tre  \r\n\r\n bidragsberegninger for hver enkelt kommune og amtskommune: </P>  \r\n\r\n<P>1) et efterreguleringsbeløb for det forudgående finansår, </P>  \r\n\r\n<P>2) et a contobidrag pr. elev for det følgende finansår og </P>  \r\n\r\n<P>3) det samlede a contobidrag for det følgende finansår. </P>  \r\n\r\n<P>Ordningen medfører en unødig stor administration, som  \r\n\r\n Undervisningsministeriet finder det hensigtsmæssigt at fremsætte forslag til  \r\n\r\n forenkling af. </P>  \r\n\r\n<P>b. Forslag til forenkling af bidragsordningen </P>  \r\n\r\n<P>Der foreslås en forenklet bidragsmodel, herunder også i konsekvens af  \r\n\r\n vedtagelsen af det nye tilskudssystem for de private skoler efter følgende  \r\n\r\n retningslinier: </P>  \r\n\r\n<P>1) Hver kommune og amtskommune bidrager som nu til staten i forhold til  \r\n\r\n det antal elever, der går i de statslige og private skoler, der er omtalt i  \r\n\r\n lovforslaget. </P>  \r\n\r\n<P>2) Bidraget skal for de private skolers og kursers vedkommende beregnes i  \r\n\r\n forhold til statens rammetilskud pr. elev, jf. nedenfor. For statsskolernes  \r\n\r\n og seminariernes vedkommende skal bidraget udgøre det samme pr. elev som i de  \r\n\r\n tilsvarende private skoler. </P>  \r\n\r\n<P>3) I henhold til det gældende bidragscirkulære er kommunernes bidrag for  \r\n\r\n elever på skoler oprettet i henhold til friskoleloven fastsat til 65 pct. af  \r\n\r\n gennemsnittet af statens tilskud pr. elev for disse skoler. I det cirkulære,  \r\n\r\n der i fremtiden vil blive udstedt i henhold til bemyndigelsesbestemmelsen i §  \r\n\r\n 3, vil bidraget for alle skoler på grundskoleniveau foreløbig blive fastsat  \r\n\r\n til 71 pct. af rammetilskuddet, hvilket beløbsmæssigt tilnærmelsesvis svarer  \r\n\r\n til den gamle bidragsprocent. Bidraget pr. elev fastlægges endeligt på de  \r\n\r\n årlige finanslove, idet der dog kan foretages korrektion for pris- og  \r\n\r\n lønudviklingen. Amtskommunerne forudsættes uændret at bidrage med 100 pct. af  \r\n\r\n statens tilskud på gymnasie- og hf-området. Dette indebærer, at bidraget  \r\n\r\n fastsættes til 106 pct. af det rammetilskud, der gives til henholdsvis  \r\n\r\n gymnasie-, hf- og studenterkursuselever. </P>  \r\n\r\n<P>4) Bidragscirkulæret tænkes endvidere udformet således, at staten kun  \r\n\r\n opkræver bidrag en gang årligt den 1. juli. Ifølge den gældende ordning  \r\n\r\n betaler (amts)kommunerne løbende månedlige bidrag. Bidraget opkræves i det  \r\n\r\n løbende finansår på baggrund af elevtallet pr. 1. september året før. </P>  \r\n\r\n<P>B. Ændring af finansieringsmåden for undervisning m.v. af svært  \r\n\r\n handicappede elever på private skoler </P>  \r\n\r\n<P>a. Baggrunden for forslaget </P>  \r\n\r\n<P>De gældende tilskudsregler (statens tilskud til de private skoler) m.v.  \r\n\r\n</P>  \r\n\r\n<P>I henhold til skolestøtteloven yder staten 100 pct. refusionstilskud til  \r\n\r\n ekstra lærertimer og hjælpemidler, der er godkendt af undervisningsministeren  \r\n\r\n til undervisning af svært handicappede elever. Ordningen trådte i kraft den  \r\n\r\n 1. januar 1988 ligesom de øvrige ændringer af skolestøtteloven. Vedtagelsen  \r\n\r\n af skolestøtteloven betyder, at forældrene ikke kommer til at betale  \r\n\r\n skolepenge for de omhandlede ekstraudgifter. Dette indebærer, at det  \r\n\r\n offentlige dækker merudgifterne i samme omfang, som hvis undervisningen  \r\n\r\n foregik i den offentlige skole. </P>  \r\n\r\n<P>Tilskud ud over 5 pct. af det tilskudsberettigede skematimeforbrug kræver  \r\n\r\n godkendelse i Undervisningsministeriet for hver enkelt skole, hvadenten der  \r\n\r\n er tale om almindelig specialundervisning eller om undervisning af svært  \r\n\r\n handicappede elever. </P>  \r\n\r\n<P>De gældende finansieringsregler (bidrag til staten) </P>  \r\n\r\n<P>Kommunerne bidrager til staten i henhold til bidragsloven med 65 pct. af  \r\n\r\n statens tilskud til elever på skoler oprettet i henhold til friskoleloven.  \r\n\r\n Amtskommunerne bidrager således ikke til staten for elever med svære  \r\n\r\n handicaps på disse skoler, selvom undervisning af disse elever i offentlige  \r\n\r\n skoler er en amtskommunal opgave. </P>  \r\n\r\n<P>Den gældende ordning i forhold til den fastlagte byrdefordeling </P>  \r\n\r\n<P>Efter særforsorgens udlægning pr. 1. januar 1980 er det amtskommunernes  \r\n\r\n ansvar, at alle undervisningspligtige elever, der har behov herfor, modtager  \r\n\r\n vidtgående speicalundervisning. Antallet af svært handicappede  \r\n\r\n enkeltintegrerede elever er nu ca. 150 på de private skoler i  \r\n\r\n undervisningsåret 1985-86. Amtskommunerne har i dette år netto haft en  \r\n\r\n besparelse på ca. 9 mill. kr. på folkeskoleområdet. Udgifterne har været  \r\n\r\n afholdt af staten, kommunerne og af forældrene til elever med svære  \r\n\r\n handicaps. </P>  \r\n\r\n<P>Der er således opstået en utilsigtet virkning med hensyn til  \r\n\r\n byrdefordeling, som Undervisningsministeriet finder det rimeligt at korrigere  \r\n\r\n ved indførelse af en ny finansieringsordning for undervisning m.v. af svært  \r\n\r\n handicappede elever. </P>  \r\n\r\n<P>b. Ny bidragsordning for undervisning af og hjælpemidler til elever med  \r\n\r\n svære handicaps ved de private skoler </P>  \r\n\r\n<P>Der foreslås en finansieringsmodel efter følgende retningslinier: </P>  \r\n\r\n<P>1) Amtskommunerne betaler, jf. lovforslagets § 4, et bidrag til staten  \r\n\r\n svarende til statens gennemsnitlige budgetterede refusionstilskud pr. elev  \r\n\r\n for ekstraudgifter til lærertimer og hjælpemidler til elever med svære  \r\n\r\n handicaps. </P>  \r\n\r\n<P>Dette gælder både enkeltintegrerede elever på private skoler og private  \r\n\r\n specialskoleelever. Der henvises til det samtidig hermed fremsatte forslag  \r\n\r\n til lov om ændring af lov om friskoler og private grundskoler (Oprettelse af  \r\n\r\n specialskoler, befordring, skolefritidsordninger m.v.). </P>  \r\n\r\n<P>2) I medfør af § 5 i forslaget kan amtskommunen af en kommune kræve delvis  \r\n\r\n refusion af bidraget til staten for elever, der er hjemmehørende i kommunen.  \r\n\r\n Refusionsbeløbet skal svare til det takstbeløb, kommunen betaler til  \r\n\r\n amtskommunen i henhold til § 40, stk. 2, i folkeskoleloven med fradrag af  \r\n\r\n kommunens bidrag til staten for den almindelige undervisning og  \r\n\r\n specialundervisningen. </P>  \r\n\r\n<P>3) Ovenstående retningslinier indebærer, at amtskommunerne bidrager til  \r\n\r\n undervisning m.v. af elever med svære handicaps, som om de blev undervist i  \r\n\r\n den offenlige skole, og bidrager til de samlede udgifter ved undervisning af  \r\n\r\n disse elever efter fradrag af det beløb, som forældrene og staten betaler for  \r\n\r\n den almindelige undervisning og specialundervisningen for elever i den  \r\n\r\n private skole: </P>  \r\n\r\n<P>Byrdefordeling ved offentlige og private skoler opgjort som bidrag pr.  \r\n\r\n elev opgjort nu og efter forslaget er sammenfattet nedenfor: </P>  \r\n\r\n<PRE>  \r\n\r\n Kr./elev (85/86-niveau)             Offentlige        Private  \r\n\r\n                                     skoler            skoler  \r\n\r\n                                                  nu*         forslag  \r\n\r\n Alle elever for  \r\n\r\n alm. undervisning og  \r\n\r\n specialundervisning  \r\n\r\n Forældre                            -            2.400       2.400  \r\n\r\n Kommuner                            15.800       8.800*      8.700  \r\n\r\n Amtskommuner                        -            -           -  \r\n\r\n Staten                              -            4.700       4.700  \r\n\r\n I alt                               15.800      15.900*     15.800  \r\n\r\n Ekstraudgifter til  \r\n\r\n vidtgående specialundervisning  \r\n\r\n Forældre                            -                        -  \r\n\r\n Kommuner                            24.200                  31.300  \r\n\r\n Amtskommuner                        60.000                  52.900  \r\n\r\n Staten                              -                        ca. 0  \r\n\r\n I alt                               84.200                  84.200  \r\n\r\n Elever med svære handicaps  \r\n\r\n Forældre                            -                        2.400  \r\n\r\n Kommuner                            40.000                  40.000  \r\n\r\n Amtskommuner                        60.000                  52.900  \r\n\r\n Staten                              -                        4.700  \r\n\r\n I alt                              100.000                 100.000  \r\n\r\n</PRE>  \r\n\r\n * Inkl. udgifter til vidtgående specialundervisning, som nu fordeles på alle  \r\n\r\n elever.  \r\n\r\n<P>Lovforslagets økonomiske konsekvenser </P>  \r\n\r\n<P>a. Forenkling af bidragssystemet </P>  \r\n\r\n<P>Forslaget om, at (amts)kommunerne skal bidrage til staten i forhold til  \r\n\r\n statens bevilgede rammetilskud/udgifter i stedet for til statens  \r\n\r\n gennemsnitlige tilskud/udgifter (forenkling af bidragssystemet), er  \r\n\r\n udgiftsneutralt. </P>  \r\n\r\n<P>I de økonomiske beregninger er der ikke taget hensyn til konsekvenserne af  \r\n\r\n reglerne i § 2, stk. 2, i lov om statsstøtte til visse private skoler. Efter  \r\n\r\n denne regel nedsættes eller forhøjes en skoles tilskud til den fremskrevne  \r\n\r\n værdi af de foregående års tilskud med tillæg eller fradrag af 3 pct., hvis  \r\n\r\n en skoles rammetilskud pr. elev i året 1988 eller i følgende finansår er mere  \r\n\r\n end 3 pct. større eller mindre end den fremskrevne værdi af tilskuddet i det  \r\n\r\n foregående år. Undervisningsministeriet forbeholder sig at vende tilbage til  \r\n\r\n dette spørgsmål med henblik på en regulering af den kommunale og  \r\n\r\n amtskommunale bloktilskudspulje. </P>  \r\n\r\n<P>b. Finansieringsomlægning for undervisning m.v. af svært handicappede </P>  \r\n\r\n<P>Forslaget indebærer, at amtskommunerne skal bidrage til ekstraudgifterne  \r\n\r\n ved undervisning m.v. af svært handicappede med et beløb på 52.900 kr. pr.  \r\n\r\n elev (1985-86 niveau), hvilket er noget mindre end de gennemsnitlige  \r\n\r\n amtskommunale udgifter på 60.000 kr. for disse elever i folkeskolen, jf.  \r\n\r\n oversigten ovenfor. </P>  \r\n\r\n<P>De private skoler har i dag optaget ca. 159 enkeltintegrerede elever med  \r\n\r\n svære handicaps. Såfremt det samtidigt fremsatte forslag til ændring af lov  \r\n\r\n om friskoler og private grundskoler m.v. gennemføres, således at der kan  \r\n\r\n oprettes private specialskoler, forventes det samlede antal elever med behov  \r\n\r\n for vidtgående specialundervisning i de private skoler gradvis forøget til  \r\n\r\n ca. 260 elever. </P>  \r\n\r\n<P>De amtskommunale merudgifter ved den foreslåede finansieringsomlægning vil  \r\n\r\n for de nuværende 159 elever udgøre 9,7 (i medio 1989 niveau). Beløbet  \r\n\r\n forudsættes kompenseret gennem regulering af bloktilskuddet. Den forventede  \r\n\r\n tilgang på ca. 100 nye elever på private specialskoler påregner man vil blive  \r\n\r\n modsvaret af en tilsvarende nedgang i antallet af elever på de offentlige  \r\n\r\n specialskoler. </P>  \r\n\r\n<P>Kommunerne vil efter forslaget skulle bidrage væsentlig mere end i dag for  \r\n\r\n de få elever med svære handicaps og lidt mindre end i dag for alle de øvrige  \r\n\r\n elever. De kommunale udgifter til førstnævnte elevgruppe vil være den samme  \r\n\r\n for elever i folkeskolen og elever i private skoler. </P>  \r\n\r\n<P>Konsekvenserne af finansieringsomlægningen vil for kommunernes vedkommende  \r\n\r\n blive udlignet gennem fastsættelse af bidragsprocenten til staten. </P>  \r\n\r\n<P>Lovforslagets administrative konsekvenser </P>  \r\n\r\n<P>Forslaget om, at staten kun opkræver bidrag fra (amts)kommunerne een gang  \r\n\r\n årligt, indebærer en administrativ forenkling. </P>  \r\n\r\n<P>II. Bemærkninger til lovforslagets enkelte bestemmelser </P>  \r\n\r\n<P>Til § 1 </P>  \r\n\r\n<P>Bestemmelsen svarer i princippet til § 1, stk. 1, i den gældende lov med  \r\n\r\n visse ajourføringer som følge af senere gennemført lovgivning m.v. Endvidere  \r\n\r\n stilles der forslag om, at Statens pædagogiske Forsøgscenters Skole i Rødovre  \r\n\r\n inddrages i bidragsloven. </P>  \r\n\r\n<P>Til § 2 </P>  \r\n\r\n<P>Til stk. 1 </P>  \r\n\r\n<P>med visse ajourføringer som følge af senere gennemført lovgivning. </P>  \r\n\r\n<P>Til § 3 </P>  \r\n\r\n<P>Der henvises til afsnit A.b. i de almindelige bemærkninger. </P>  \r\n\r\n<P>Ifølge stk. 2 i forslaget fastsætter undervisningsministeren nærmere  \r\n\r\n regler om ordningen og kan herunder bestemme, at visse udgifter ikke skal  \r\n\r\n indgå i beregningen. Der tænkes herved især på kostskoleafdelingernes særlige  \r\n\r\n udgifter. Forslaget er i overensstemmelse med de gældende bestemmelser. </P>  \r\n\r\n<P>Til §§ 4 og 5 </P>  \r\n\r\n<P>Der henvises til afsnit B. b. i de almindelige bemærkninger. </P>  \r\n\r\n<P>Til § 6 </P>  \r\n\r\n<P>Forslaget svarer til den gældende lovs § 1, stk. 3, og § 2, stk. 2. </P>  \r\n\r\n<P>Til § 7 </P>  \r\n\r\n<P>Forslaget svarer i princippet til den gældende lovs §§ 1, stk. 2, og 2,  \r\n\r\n stk. 4. </P>  \r\n\r\n<P>Til § 8 </P>  \r\n\r\n<P>Forslaget svarer i princippet til den gældende lovs § 3, stk. 2. </P>  \r\n\r\n<P>Til § 9 </P>  \r\n\r\n<P>Forslaget svarer til den gældende lovs § 2, stk. 2. </P>  \r\n\r\n<P>Til § 10 </P>  \r\n\r\n<P>Forslaget svarer til den gældende lovs § 3 a. </P>  \r\n\r\n<P>Til § 11 </P>  \r\n\r\n<P>Lov om kommuners og amtskommuners bidrag til statslige og private skoler  \r\n\r\n og kurser, jf. lovbekendtgørelse nr. 421 af 20.juni 1986, ophæves. Meddelelse  \r\n\r\n om og afregning af endelige bidrag for finansårene 1987 og 1988 sker dog  \r\n\r\n efter de hidtil gældende regler. </P>  \r\n\r\n<P>Efter 2. behandling den 28. marts 1989 </P>  \r\n\r\n<P>Kapitel 1 </P>  \r\n\r\n<P>Almindelig undervisning og specialundervisning </P>  \r\n\r\n<P>§ 1. Kommunen betaler bidrag til staten for hver elev, der er  \r\n\r\n hjemmehørende i kommunen, og som er optaget i en børnehaveklasse eller en  \r\n\r\n 1.-10. klasse ved skoler og kurser omfattet af lov om friskoler og private  \r\n\r\n grundskoler m.v. samt ved Sorø Akademis Skole og ved Statens pædagogiske  \r\n\r\n Forsøgscenters Skole i Rødovre. </P>  \r\n\r\n<P>§ 2. Amtskommunen betaler bidrag til staten for hver elev, der er  \r\n\r\n hjemmehørende i amtskommunen, og som er optaget i en gymnasieafdeling, en  \r\n\r\n studenterkursusklasse eller en hf-kursusklasse ved private gymnasieskoler og  \r\n\r\n studenterkursus, ved Sorø Akademis Skole eller ved seminarierne. </P>  \r\n\r\n<P>Stk. 2. Reglerne om amtskommuner i denne lov gælder også for Københavns og  \r\n\r\n Frederiksberg Kommuner. </P>  \r\n\r\n<P>§ 3. Kommunernes og amtskommunernes bidrag beregnes for de private skolers  \r\n\r\n og kursers vedkommende i forhold til statens bevilgede rammetilskud pr. elev.  \r\n\r\n For statsskolernes og seminariernes vedkommende udgør bidraget pr. elev det  \r\n\r\n samme som i de tilsvarende private skoler. </P>  \r\n\r\n<P>Stk. 2. Undervisnings- og forskningsministeren fastsætter nærmere regler  \r\n\r\n om ordningen, herunder om størrelsen af bidragsprocenten og om, at visse  \r\n\r\n udgifter ikke indgår i beregningen . </P>  \r\n\r\n<P>Kapitel 2 </P>  \r\n\r\n<P>Undervisning m.v. af svært handicappede </P>  \r\n\r\n<P>§ 4. Amtskommunerne betaler bidrag til staten svarende til statens  \r\n\r\n gennemsnitlige budgetterede refusionstilskud pr. elev for ekstraudgifter til  \r\n\r\n lærertimer og hjælpemidler til elever med svære handicap, som er optaget på  \r\n\r\n de skoler eller kurser, der er nævnt i §§ 1 og 2. Undervisnings- og  \r\n\r\n forskningsministeren fastsætter nærmere bestemmelser om beregningen af  \r\n\r\n bidraget. </P>  \r\n\r\n<P>§ 5. Amtskommunen kan af en kommune kræve delvis refusion af bidraget til  \r\n\r\n staten i henhold til § 4 for elever, der er hjemmehørende i kommunen, og som  \r\n\r\n er optaget i en børnehaveklasse eller en 1.-10. klasse. Refusionsbeløbet skal  \r\n\r\n svare til det takstbeløb, kommunen betaler til amtskommunen i henhold til §  \r\n\r\n 40, stk. 2, i lov om folkeskolen, med fradrag af kommunens bidrag til staten  \r\n\r\n for den almindelige undervisning og specialundervisningen. </P>  \r\n\r\n<P>Kapitel 3 </P>  \r\n\r\n<P>Andre bestemmelser </P>  \r\n\r\n<P>§ 6. En elev anses for hjemmehørende i den kommune, hvor eleven er  \r\n\r\n tilmeldt folkeregisteret, eller i den amtskommune, hvor elevens  \r\n\r\n folkeregisterkommune er beliggende. </P>  \r\n\r\n<P>§ 7. Kommunen og amtskommunen kan kræve refusion af bidraget i henhold til  \r\n\r\n §§ 1-4 eller delvis refusion i henhold til § 5 fra en anden kommune eller  \r\n\r\n amtskommune for elever, som ved beregningen af kommunal udligning til  \r\n\r\n kommuner og amtskommuner indgår i folketallet i den anden kommune eller  \r\n\r\n amtskommune. </P>  \r\n\r\n<P>§ 8. Kommunernes og amtskommunernes bidrag til staten kan modregnes i  \r\n\r\n statstilskuddet til kommunerne og amtskommunerne. </P>  \r\n\r\n<P>§ 9. Amtskommunen betaler undervisningsafgiften for </P>  \r\n\r\n<P>1) elever, der henvises til optagelse i gymnasieafdelingen ved en privat  \r\n\r\n tilskudsberettiget gymnasieskole eller en studenterkursusklasse ved et privat  \r\n\r\n tilskudsberettiget studenterkursus, og </P>  \r\n\r\n<P>2) elever i en kursusklasse til højere forberedelseseksamen på private  \r\n\r\n tilskudsberettigede kurser, hvis udgifter ikke afholdes fuldt ud af staten.  \r\n\r\n</P>  \r\n\r\n<P>Stk. 2. Undervisnings- og forskningsministeren kan fastsætte nærmere  \r\n\r\n regler om betaling af undervisningsafgiften. </P>  \r\n\r\n<P>Kapitel 4 </P>  \r\n\r\n<P>Ikrafttrædelse m.v. </P>  \r\n\r\n<P>§ 10. Loven træder i kraft dagen efter bekendtgørelsen i Lovtidende og har  \r\n\r\n virkning fra den 1. januar 1989. </P>  \r\n\r\n<P>Stk. 2. Lov om kommuners og amtskommuners bidrag til statslige og private  \r\n\r\n skoler og kurser, jf. lovbekendtgørelse nr. 421 af 20. juni 1986, ophæves.  \r\n\r\n</P>  \r\n\r\n<P>Stk. 3. Regler, der er udstedt i medfør af den tidligere lov, forbliver  \r\n\r\n indtil videre i kraft. </P>  \r\n\r\n<P>§ 11. Loven gælder ikke for Færøerne og Grønland. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198812K00095"
        },
        {
            "displayName": "Entydig dokumentidentifikation",
            "displayValue": "CL004218"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "95"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}