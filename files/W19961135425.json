{
    "id": 40780,
    "title": "Søgning på nye registreringer i kreditoplysningsbureau ved indtastning af postnummer i strid med lov om private registre ",
    "documentTypeId": "240",
    "isSagsforlobPeriodValid": false,
    "shortName": "KEN nr 11354 af 23/12/1996",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at en søgemulighed i et kreditoplysningsbureaus onlinesystem  \r\n\r\n var i strid med lov om private registre § 12, stk. 4, idet søgemuligheden  \r\n\r\n medførte, at oplysningerne kunne danne grundlag for vurdering af  \r\n\r\n kreditværdigheden for andre personer, end de registrerede. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Søgning på nye registreringer i  \r\n\r\n kreditoplysningsbureau ved indtastning af postnummer i strid med lov om  \r\n\r\n private registre </H1>  \r\n\r\n<P></P>  \r\n\r\n<P>Registertilsynet blev i forbindelse med behandlingen af en konkret  \r\n\r\n klagesag opmærksom på, at et kreditoplysningsbureaus onlinesystem var  \r\n\r\n indrettet således, at abonnenterne ved indtastning af postnummer kunne  \r\n\r\n gennemgå alle nyregistreringer, der var foretaget inden for de sidste 14 dage  \r\n\r\n i det pågældende postnummerområde. </P>  \r\n\r\n<P>Det følger af lov om private registre § 12, stk. 4, at videregivelse af  \r\n\r\n summariske oplysninger om enkeltpersoners skyldforhold må kun ske på en sådan  \r\n\r\n måde, at oplysningerne ikke kan danne grundlag for vurderingen af økonomisk  \r\n\r\n soliditet og kreditværdighed for andre end de pågældende personer. </P>  \r\n\r\n<P>I forarbejderne til bestemmelsen er bl.a. anført, at videregivelse af  \r\n\r\n sådanne oplysninger (summariske oplysninger) via en edb-terminal, placeret  \r\n\r\n hos abonnenten, med forbindelse til kreditoplysningsbureauets registre  \r\n\r\n forudsætter, at systemet teknisk indrettes således, at der alene kan søges på  \r\n\r\n navn, ikke på adresse, postnummer, områdekode og lignende, og at program og  \r\n\r\n terminaler er af en sådan beskaffenhed, at søgning på denne måde ej heller  \r\n\r\n kan ske i terminalen. </P>  \r\n\r\n<P>Da søgemuligheden gav abonnenterne mulighed for at søge på postnumre var  \r\n\r\n det Registertilsynets opfattelse, at søgemuligheden medførte, at  \r\n\r\n oplysningerne kunne danne grundlag for vurderingen af kreditværdigheden for  \r\n\r\n andre personer, end de registrerede. </P>  \r\n\r\n<P>Registertilsynet var derfor af den opfattelse, at den anvendte  \r\n\r\n fremgangsmåde var i strid med lov om private registre § 12, stk. 4, og  \r\n\r\n tilsynet meddelte derfor i medfør af lovens § 23, stk. 5,  \r\n\r\n kreditoplysningsbureauet pålæg om at ophøre med at tilbyde denne  \r\n\r\n søgemulighed. </P>  \r\n\r\n<P>Kreditoplysningsbureauet anmodede herefter Registertilsynet om at tage  \r\n\r\n afgørelsen op til fornyet vurdering, idet bureauet bl.a. anførte, at  \r\n\r\n konsekvensen af Registertilsynets pålæg var, at bureauet i stedet ville  \r\n\r\n udgive papirlister, hvilket sikkerhedsmæssigt ville være et tilbageskridt.  \r\n\r\n Bureauet anførte endvidere, at søgemuligheden ikke blev anvendt i forbindelse  \r\n\r\n med en konkret kreditvurderingssituation, og at søgemuligheden derfor ikke  \r\n\r\n kunne danne grundlag for vurderingen af kreditværdigheden for andre end de  \r\n\r\n registrerede. </P>  \r\n\r\n<P>Registertilsynet fastholdt den tidligere afgørelse og det meddelte pålæg,  \r\n\r\n idet tilsynet bl.a. henviste til, at tilsynet tidligere havde udtalt sig om,  \r\n\r\n efter hvilke kriterier der måtte kunne søges i kreditoplysningsbureauets  \r\n\r\n system (se Registertilsynets årsberetning 1993 side 110-112). Det var i den  \r\n\r\n forbindelse ikke accepteret, at systemet indrettes således, at der kan søges  \r\n\r\n på postnummer alene. </P>  \r\n\r\n<P>Bureauet rettede herefter på ny henvendelse og oplyste, at bureauet  \r\n\r\n overvejede at udgive papirlister indeholdende oplysninger om nyregistreringer  \r\n\r\n i en given periode og indrettet således, at der alene kan søges efter de  \r\n\r\n registrerede personers navne i alfabetisk rækkefølge. Bureauet ønskede at  \r\n\r\n udgive listerne inden for geografisk afgrænsede områder. Det blev endvidere  \r\n\r\n oplyst, at det typisk ville være mindre virksomheder, der ville abonnere på  \r\n\r\n listerne. </P>  \r\n\r\n<P>Efter behandling i Registerrådet udtalte Registertilsynet, at tilsynet  \r\n\r\n ikke ville modsætte sig, at kreditoplysningsbureauet udgav papirlister  \r\n\r\n indeholdende oplysninger om nyregistreringer inden for en given periode, og  \r\n\r\n således at listerne var inddelt efter mindre geografiske områder.  \r\n\r\n Registertilsynet forudsatte dog, at listerne blev indrettet således, at der  \r\n\r\n kun kan søges efter de registrerede personers navne i alfabetisk rækkefølge,  \r\n\r\n at abonnenterne kun kan abonnere på de dellister, der indeholder oplysninger  \r\n\r\n om registrerede inden for virksomhedens geografiske virkeområde, at bureauet  \r\n\r\n skal modtage udsendte lister retur ved udsendelse af ny liste, og at  \r\n\r\n udsendelse af lister stoppes, såfremt abonnenten ikke returnerer listerne.  \r\n\r\n</P>  \r\n\r\n<P>Bureauet har oplyst, at det er ophørt med at tilbyde søgemuligheden på  \r\n\r\n onlinesystemet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Registertilsynets Årsberetning 1996 side 124. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/03/1998"
        },
        {
            "displayName": "Accession",
            "displayValue": "W19961135425"
        },
        {
            "displayName": "Entydig dokumentidentifikation",
            "displayValue": "CA008751"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11354"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "23/12/1996"
        },
        {
            "displayName": "Ressortministeriets journalnummer",
            "displayValue": "Registertilsynet 1995-1470-167"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}