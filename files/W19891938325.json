{
    "id": 34801,
    "title": "Uddannelseshjælp - universitetsstudium - ændring af uddannelsesplan - opholdskommunerefusion - højeste førtidspension - plejetillæg (* 2) (* 3) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19383 af 15/05/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Det måtte anses for uforeneligt med betingelserne for tilkendelse af  \r\n\r\n højeste førtidspension, at der samtidigt ydedes hjælp efter bistandslovens §  \r\n\r\n 42 til et universitetsstudium. (* 1) I øvrigt udtalt, at der fortsat var  \r\n\r\n refusionspligt for den oprindelige opholdskommune A i medfør af  \r\n\r\n bistandslovens § 11 på trods af ændring af studium. Ankestyrelsen lagde  \r\n\r\n herved vægt på A kommunes passivitet gennem mere end 2 år. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Uddannelseshjælp - universitetsstudium - ændring  \r\n\r\n af uddannelsesplan - opholdskommunerefusion - højeste førtidspension -  \r\n\r\n plejetillæg (* 2) (* 3) </H1>  \r\n\r\n<P></P>  \r\n\r\n<P>REDEGØRELSE FOR SAGEN: </P>  \r\n\r\n<P>P, som led af muskelsvind, flyttede i juli 1981 fra A til B kommune for at  \r\n\r\n påbegynde jurastudium med støtte efter bistandslovens § 42. </P>  \r\n\r\n<P>Støtten var bevilget af A kommune, som påtog sig refusionspligt i henhold  \r\n\r\n til bistandslovens § 11. P modtog på daværende tidspunkt invaliditetsydelse  \r\n\r\n og bistandstillæg. </P>  \r\n\r\n<P>B kommune meddelte i august 1985 A kommune, at P med accept fra B kommune  \r\n\r\n skiftede studium fra jura til psykologi, og at der var rejst pensionssag.  \r\n\r\n</P>  \r\n\r\n<P>I december 1987 meddelte A kommune, at kommunen anså sin  \r\n\r\n betalingsforpligtelse efter bistandslovens § 11 for ophørt pr. 1. september  \r\n\r\n 1985, hvor uddannelsesplanen blev ændret. </P>  \r\n\r\n<P>Den rejste pensionssag medførte, at P blev tilkendt højeste førtidspension  \r\n\r\n med plejetillæg. </P>  \r\n\r\n<P>B kommune klagede til amtsankenævnet over A kommunes afslag på refusion.  \r\n\r\n</P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet pålagde ud fra en samlet vurdering af de foreliggende  \r\n\r\n oplysninger A kommune at refundere B kommunes udgifter til bistand til P fra  \r\n\r\n den 1. september 1985 i forbindelse med gennemførelsen af  \r\n\r\n psykologiuddannelsen. </P>  \r\n\r\n<P>Amtsankenævnet lagde herved navnlig vægt på, at ændringen i  \r\n\r\n revalideringsplanen var velbegrundet. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Afgørelsen blev anket af A kommune, som anførte, at refusionstilsagnet  \r\n\r\n blev givet til hjælp til et revalideringsforløb og ikke et behandlingsforløb.  \r\n\r\n Kommunen ønskede Ankestyrelsens principielle stillingtagen til, om den  \r\n\r\n gennemførte ændring og forlængelse af revalideringsplanen var i  \r\n\r\n overensstemmelse med bistandslovens § 42 sammenholdt med lov om social  \r\n\r\n pension § 14, stk. 1. </P>  \r\n\r\n<P>A kommune anførte endvidere, at afgørelsen i SM O-45-87 måtte medføre, at  \r\n\r\n refusionspligten bortfaldt, når en revalideringsplan ændredes, uden at  \r\n\r\n betalingskommunen blev inddraget i ændringen. </P>  \r\n\r\n<P>Antaget til principiel behandling: </P>  \r\n\r\n<P>Sagen blev antaget til principiel behandling til afklaring af, hvorvidt  \r\n\r\n der kunne ydes hjælp efter bistandslovens § 42 til uddannelse samtidig med  \r\n\r\n højeste pension. </P>  \r\n\r\n<P>LOVGRUNDLAG: </P>  \r\n\r\n<P>Bistandslovens §§ 11 og 42. </P>  \r\n\r\n<P>Socialministeriets vejledning af 26. juli 1987 om hjælp efter  \r\n\r\n bistandslovens § 42, pkt. 13. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen tiltrådte med den givne begrundelse amtsankenævnets  \r\n\r\n afgørelse, hvorefter A kommune også efter den 1. september 1985 skulle  \r\n\r\n afholde udgifterne til bistand til P. </P>  \r\n\r\n<P>Ankestyrelsen lagde herved også vægt på, at A kommune ikke i forbindelse  \r\n\r\n med meddelelsen om ændringen i uddannelsesplanen gjorde indsigelse herimod,  \r\n\r\n og at A kommune ved sin passivitet (gennem mere end 2 år) måtte anses for  \r\n\r\n stiltiende at have godkendt ændringen i uddannelsesplanen. </P>  \r\n\r\n<P>Til det af A kommune i forbindelse med anken rejste spørgsmål om, hvorvidt  \r\n\r\n den gennemførte revalideringsplan var i overensstemmelse med bistandslovens §  \r\n\r\n 42 og lov om social pension § 14, stk. 1, udtalte Ankestyrelsen, at styrelsen  \r\n\r\n var enig med kommunen i, at det var uforeneligt med betingelserne for  \r\n\r\n tilkendelse af højeste førtidspension, at der samtidigt ydedes hjælp efter  \r\n\r\n bistandslovens § 42 til et universitetsstudium. </P>  \r\n\r\n<P>Det lagdes herved til grund, at højeste førtidspension kun kunne  \r\n\r\n tilkendes, hvis erhvervsevnen var helt eller næsten helt bortfaldet, og  \r\n\r\n såfremt enhver revalidering var udelukket. </P>  \r\n\r\n<P>Det kunne således ikke antages, at en person, der kunne følge et  \r\n\r\n universitetsstudium, var erhvervsudygtig i ethvert erhverv eller kun havde en  \r\n\r\n ubetydelig erhvervsevne i behold. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Se tillige SM nr. 66. </P>  \r\n\r\n</DIV>",
    "isHistorical": true,
    "editorialNotes": [
        "(* 3) Overført til historisk base ved saneringsrunden juni 1996.",
        "(* 2) Offentliggjort af Socialstyrelsen i SM O-067-89 16/10/1989."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19891938325"
        },
        {
            "displayName": "Entydig dokumentidentifikation",
            "displayValue": "CA002732"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19383"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "15/05/1989"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20332-89"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}