{
    "id": 41322,
    "title": "Bindende forhåndsbesked * Ledelsens sæde * Tidspunkt for skattepligtens indtræden * Den nordiske dobbeltbeskatningsoverenskomst ",
    "documentTypeId": "230",
    "isSagsforlobPeriodValid": false,
    "shortName": "AFG nr 18593 af 25/11/1997",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En til Danmark fuldt skattepligtig og bosiddende person erhvervede  \r\n\r\n aktierne i et finsk selskab. Selskabet var et holdingselskab, hvori der ikke  \r\n\r\n blev taget daglige/løbende ledelsesbeslutninger. </I> </P>  \r\n\r\n<P> <I>Selskabet blev anset for at være fuldt skattepligtig til Danmark efter  \r\n\r\n selskabsskattelovens § 1, stk. 6 idet ledelsen fandtes at have sæde i  \r\n\r\n Danmark. Der blev lagt vægt på, at selskabets aktionær var bosiddende i og  \r\n\r\n fuldt skattepligtig til Danmark, og at alle betydende ledelsesmæssige  \r\n\r\n dispositioner ville finde sted i Danmark. Skattepligten indtrådte på  \r\n\r\n erhvervelsestidspunktet for aktierne. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bindende forhåndsbesked * Ledelsens sæde *  \r\n\r\n Tidspunkt for skattepligtens indtræden * Den nordiske  \r\n\r\n dobbeltbeskatningsoverenskomst </H1>  \r\n\r\n<P></P>  \r\n\r\n<P> <B></B> <I>Spørgsmål</I>  </P>  \r\n\r\n<P>1. Er et finsk selskab A omfattet af bestemmelserne i selskabsskattelovens  \r\n\r\n § 1, stk. 6? </P>  \r\n\r\n<P>2. Svarer definitionen af begrebet &#187;ledelsens sæde&#171; i  \r\n\r\n selskabsskattelovens § 1, stk. 6 til definitionen af ledelsens sæde i artikel  \r\n\r\n 4, stk. 3 i den nordiske dobbeltbeskatningsoverenskomst, således at de finske  \r\n\r\n skattemyndigheder kan forventes umiddelbart at acceptere, at den fulde  \r\n\r\n skattepligt til Finland er ophørt, hvis spørgsmål 1 besvares bekræftende?  \r\n\r\n</P>  \r\n\r\n<P>3. Såfremt spørgsmål 1 besvares bekræftende, bedes Ligningsrådet  \r\n\r\n tilkendegive, om A er omfattet af selskabsskattelovens § 1, stk. 6 allerede  \r\n\r\n med virkning fra 21. november 1996, hvor aktierne blev erhvervet af person P.  \r\n\r\n</P>  \r\n\r\n<P>4. Såfremt spørgsmål 3 besvares bekræftende, bedes Ligningsrådet  \r\n\r\n tilkendegive, om det kan accepteres, at A første gang indgiver selvangivelse  \r\n\r\n til de danske skattemyndigheder for indkomståret 1997 for perioden 29.  \r\n\r\n november 1996 til 31. december 1997. </P>  \r\n\r\n<P> <I>Svar</I>  </P>  \r\n\r\n<P>Ad 1: Ja </P>  \r\n\r\n<P>Ad 2: Begrebet &#187;ledelsens sæde&#171; i selskabsskattelovens § 1, stk.  \r\n\r\n 6 har samme indhold som &#187;ledelsens sæde&#171; i art 4, stk. 3 i den  \r\n\r\n nordiske dobbeltbeskatningsoverenskomst. Ligningsrådet kan ikke udtale sig  \r\n\r\n om, hvilken bedømmelse de finske skattemyndigheder vil anlægge vedrørende  \r\n\r\n selskabets skattepligtsforhold. </P>  \r\n\r\n<P>Ad 3: Ja, jf. selskabsskattelovens § 4, stk. 3. </P>  \r\n\r\n<P>Ad 4: Den første indkomstperiode, efter at selskabet er blevet  \r\n\r\n hjemmehørende her i landet, kan udgøre op til 18 måneder. Selskabets første  \r\n\r\n selvangivelse til de danske skattemyndigheder skal derfor omfatte perioden  \r\n\r\n fra skattepligtens indtræden til 31. december 1997. </P>  \r\n\r\n<P>Sagsfremstilling og begrundelse </P>  \r\n\r\n<P>P, der er japansk statsborger, bosiddende i Y-kommune og fuldt  \r\n\r\n skattepligtig til Danmark, havde den 21. november 1996 erhvervet samtlige  \r\n\r\n aktier i det finsk indregistrerede selskab, A Ab, fra en i Finland bosiddende  \r\n\r\n person med virkning fra den 28. november 1996. </P>  \r\n\r\n<P>Det finske selskab ejer 25% af aktierne i det danske selskab B A/S, hvori  \r\n\r\n P i forvejen var hovedaktionær, idet han ejer 51,1% af aktierne dels direkte  \r\n\r\n og dels indirekte gennem det 100% ejede danske selskab C ApS. Udover aktierne  \r\n\r\n i det danske selskab havde det finske selskab alene aktiver bestående i en  \r\n\r\n kontantbeholdning. </P>  \r\n\r\n<P>B A/S driver rejsebureauvirksomhed. Der er ikke aktuelle planer om at  \r\n\r\n lægge egentlige aktiviteter ind i A Ab, idet aktiviteterne udøves dels i B  \r\n\r\n A/S og dels i dettes finske datterselskab D Ab. Revisor har telefonisk  \r\n\r\n oplyst, at koncernens rejsebureauvirksomhed organisatorisk er opbygget  \r\n\r\n således, at B A/S er det største og centrale rejsebureau med datterselskaber  \r\n\r\n i en række andre europæiske lande, herunder Finland. Der er i B A/S  \r\n\r\n beskæftiget ca. 150 personer, medens der er ca. 10 personer ansat i det  \r\n\r\n finske datterselskab D Ab. </P>  \r\n\r\n<P>A Ab er således et rent holdingselskab, hvori der ikke tages  \r\n\r\n daglige/løbende ledelsesbeslutninger. Selskabets bestyrelse består af P samt  \r\n\r\n den finske direktør i D Ab, idet de finske selskabsregler kræver, at mindst  \r\n\r\n halvdelen af bestyrelsesmedlemmerne skal være EU-borgere. Der er efter det  \r\n\r\n oplyste ikke ansat en direktør i A Ab. </P>  \r\n\r\n<P>Der har efter det oplyste ikke været afholdt bestyrelsesmøder i A Ab siden  \r\n\r\n P's køb af selskabet, og selskabets ordinære generalforsamling, hvor  \r\n\r\n årsregnskabet for 1996 blev godkendt, er efter det oplyste afholdt  \r\n\r\n telefonisk, hvorefter dokumenterne efterfølgende er rundsendt til  \r\n\r\n bestyrelsesmedlemmerne til underskrift. </P>  \r\n\r\n<P>Y-kommunes skatteafdeling udtaler, at der må lægges vægt på, at selskabets  \r\n\r\n aktionær er bosiddende og fuldt skattepligtig til Danmark, og at den faktiske  \r\n\r\n administration af koncernen må vurderes at finde sted i Danmark. Alle  \r\n\r\n betydende ledelsesmæssige dispositioner vil således finde sted her i landet,  \r\n\r\n hvorfor skatteafdelingen finder, at selskabets ledelse har sæde i Danmark.  \r\n\r\n</P>  \r\n\r\n<P>Told- og skatteregionen er enig heri, idet selskabets virksomhed er af en  \r\n\r\n karakter, hvor der ikke er en faktisk daglig ledelse, fordi selskabets eneste  \r\n\r\n aktivitet er at besidde aktier i et andet selskab. Efter beskrivelsen af,  \r\n\r\n hvor de ledelsesmæssige beslutninger vedrørende holdingselskabet træffes, må  \r\n\r\n ledelsen anses for at være beliggende her i landet. Selskabet vil herefter  \r\n\r\n være fuldt skattepligtigt efter selskabsskattelovens § 1, stk. 6. </P>  \r\n\r\n<P>Artikel 4, stk. 3 i den nordiske dobbeltbeskatningsoverenskomst er  \r\n\r\n sålydende: </P>  \r\n\r\n<P>&#187;Såfremt en ikke-fysisk person efter bestemmelserne i stk. 1 er  \r\n\r\n hjemmehørende i flere kontraherende stater, skal den anses for at være  \r\n\r\n hjemmehørende i den stat, i hvilken dens virkelige ledelse har sit  \r\n\r\n sæde.&#171; </P>  \r\n\r\n<P>Kommunens skatteafdeling og told- og skatteregionen er enige om, at  \r\n\r\n begrebet &#187;ledelsens sæde&#171; har samme indhold i overenskomsten og i  \r\n\r\n selskabsskattelovens § 1, stk. 6. </P>  \r\n\r\n<P>Skattepligten i Danmark indtræder iflg. selskabsskattelovens § 4, stk. 3  \r\n\r\n på det tidspunkt, hvor selskabet bliver hjemmehørende her i landet. Efter  \r\n\r\n skatteafdelingens og regionens opfattelse må selskabet anses at være blevet  \r\n\r\n hjemmehørende her på tidspunktet for P's erhvervelse af aktierne, hvorfor  \r\n\r\n spørgsmål 3 kan besvares bekræftende. </P>  \r\n\r\n<P>Skatteansættelsen for et selskab, der bliver hjemmehørende i Danmark efter  \r\n\r\n selskabsskattelovens § 1, stk. 6, finder første gang sted for det indkomstår,  \r\n\r\n som den første indkomstperiode udgør eller træder i stedet for, uden hensyn  \r\n\r\n til dennes længde. Den første indkomstperiode kan udgøre op til 18 måneder.  \r\n\r\n</P>  \r\n\r\n<P>Spørgsmål 4 indstilles herefter besvaret med, at den første selvangivelse,  \r\n\r\n der skal indgives til de danske skattemyndigheder, kan omfatte perioden fra  \r\n\r\n skattepligtens indtræden til 31. december 1997. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/05/1998"
        },
        {
            "displayName": "Accession",
            "displayValue": "X19971859301"
        },
        {
            "displayName": "Entydig dokumentidentifikation",
            "displayValue": "CA009293"
        },
        {
            "displayName": "Dato for indlæggelse",
            "displayValue": "29/05/1998"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "18593"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "25/11/1997"
        },
        {
            "displayName": "Ressortministeriets journalnummer",
            "displayValue": "99/97-4020-00018"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}