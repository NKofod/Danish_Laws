{
    "id": 107030,
    "title": "1991 BSF 65   FORSLAG TIL FOLKETINGSBESLUTNING OM BEDRE INTEGRATION OG SIKRING AF   UDLÆNDINGES RETSSTILLING I DANMARK ",
    "documentTypeId": "480",
    "isSagsforlobPeriodValid": false,
    "shortName": "1991/1 BSF 65",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 65 </P>  \r\n\r\n<P></P>  \r\n\r\n<P>Forslag til folketingsbeslutning om bedre integration og sikring af  \r\n\r\n udlændinges retsstilling i Danmark </P>  \r\n\r\n<P></P>  \r\n\r\n<P>Fremsat af Birte Weiss (S) Dorte Bennedsen (S) Baadsgaard (S) Karen  \r\n\r\n Jespersen (S) Else Marie Mortensen (S) Peder Sass (S) </P>  \r\n\r\n<P></P>  \r\n\r\n<P>den 7. februar 1992 </P>  \r\n\r\n<P></P>  \r\n\r\n<P>Vedtaget ved anden (sidste) behandling den 18. juni 1992 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Regeringen opfordres til inden udgangen af 1992 som opfølgning af </P>  \r\n\r\n<P>Folketingets racismedebat den 3. december 1991 at fremsætte forslag </P>  \r\n\r\n<P>til en sammenhængende politik med henblik på at styrke indvandrernes </P>  \r\n\r\n<P>integration og deres retsstilling som ligeværdige borgere med samme </P>  \r\n\r\n<P>pligter og rettigheder som danskfødte. </P>  \r\n\r\n<P>Det skal ske i respekt for indvandrernes forskelligartede kulturelle,  \r\n\r\n sproglige og religiøse baggrund. </P>  \r\n\r\n<P>Forslaget skal omfatte følgende initiativer: </P>  \r\n\r\n<P>1. Regeringen nedsætter et hurtigtarbejdende udvalg, der kommer med  \r\n\r\n forslag til oprettelse og sammensætning af et rådgivende organ med henblik på  \r\n\r\n sikring af ligebehandling af udlændinge og danskere. </P>  \r\n\r\n<P>2. Flere og mere differentierede tilbud om undervisning i dansk sprog,  \r\n\r\n samfundsforhold og arbejdskendskab. For nye familiesammenførte voksne  \r\n\r\n indvandrere gøres undervisning obligatorisk. Den skal bygge på  \r\n\r\n undervisningsplaner under hensyntagen til indvandrernes vidt forskellige  \r\n\r\n baggrund og behov. Hvor det skønnes hensigtsmæssigt, knyttes  \r\n\r\n børnepasningsmuligheder til kurserne. </P>  \r\n\r\n<P>3. For at forbedre indvandrernes sproglige færdigheder og nyttiggøre børns  \r\n\r\n tosprogethed gennemføres en række 4-årige forsøg med  \r\n\r\n modersmålsundervisningen. Efter forsøgsperiodens udløb tages stilling til  \r\n\r\n modersmålsundervisningens fremtidige struktur og indhold. </P>  \r\n\r\n<P>Forsøgsplanen, som skal godkendes af Folketingets Uddannelsesudvalg, kan  \r\n\r\n omfatte: </P>  \r\n\r\n<P>a. Som alternativ til den nuværende modersmålsundervisning efter skoletid  \r\n\r\n kan kommuner få tilladelse til i stedet i folkeskolens ældste klasser at  \r\n\r\n tilbyde gængse indvandrersprog som valgfag. Modersmålsundervisningen på de  \r\n\r\n yngre klassetrin anfægtes ikke heraf. </P>  \r\n\r\n<P>b. Hvis et flertal blandt de fremmedsprogede børns forældre ønsker det,  \r\n\r\n kan nogle udvalgte kommuner i forsøgsperioden få tilladelse til delvis at  \r\n\r\n erstatte modersmålsundervisningen med dansktimer. For børn, der af forældrene  \r\n\r\n ønskes holdt uden for forsøgsordningen, skal der som alternativ om nødvendigt  \r\n\r\n etableres tværkommunal modersmålsundervisning. </P>  \r\n\r\n<P>c. Også enkelte forsøg, som går helt nye veje i balancen mellem modersmål  \r\n\r\n og dansk, kan godkendes i forsøgsperioden. </P>  \r\n\r\n<P>d. Der gennemføres sideløbende forsøg på gymnasialt niveau med  \r\n\r\n indvandrersprog som valgfag. </P>  \r\n\r\n<P>e. Der skabes hjemmel til, at kommuner gennem samarbejde mellem naboskoler  \r\n\r\n kan udveksle elever med henblik på at undgå alt for store koncentrationer af  \r\n\r\n fremmedsprogede elever på enkelte skoler. Forældrene skal inddrages i  \r\n\r\n beslutning herom. Det forudsættes, at regelsættet udformes med respekt for  \r\n\r\n gældende konventioner og lovgivning vedrørende ligebehandling,  \r\n\r\n ikkediskrimination og lignende. </P>  \r\n\r\n<P>4. Uddannelse af flersprogede lærere, børnehavepædagoger, tolke og  \r\n\r\n lignende fastholdes og videreudvikles. </P>  \r\n\r\n<P>5. I et udvalgsarbejde mellem arbejdsmarkedets parter, relevante  \r\n\r\n ministerier og Indvandrerrådet søges det kortlagt, hvordan ekstraordinære  \r\n\r\n barrierer i forbindelse med indvandreres og flygtninges beskæftigelse,  \r\n\r\n erhvervsuddannelse og tilknytning til arbejdsmarkedet i øvrigt kan nedbrydes.  \r\n\r\n</P>  \r\n\r\n<P>6. Bedre integration af udlændinge på boligmarkedet sikres ved følgende  \r\n\r\n initiativer: </P>  \r\n\r\n<P>a. Kommuner, som har erhvervet ejendomme i forbindelse med opfyldelse af  \r\n\r\n lokalplaner m.v., kan anvende disse til udlejning til bl.a. flygtninge og  \r\n\r\n indvandrere. </P>  \r\n\r\n<P>b. Der åbnes adgang for, at kommuner midlertidigt og efter ansøgning kan  \r\n\r\n beslutte at suspendere gældende udlejningsregler i almennyttigt boligbyggeri.  \r\n\r\n</P>  \r\n\r\n<P>Kommunalbestyrelsens beslutning træffes på baggrund af ansøgninger fra  \r\n\r\n boligselskaberne, når beboersammensætningen i et boligområde er præget af  \r\n\r\n store sociale problemer. Kommunalbestyrelsens beslutning gælder kun for et år  \r\n\r\n ad gangen, og beslutningen skal godkendes af Indenrigsministeriet. </P>  \r\n\r\n<P>Ved beslutningen forpligtes kommunalbestyrelsen samtidig til at anvise den  \r\n\r\n boligsøgende en anden bolig af tilsvarende standard og størrelse. Det  \r\n\r\n forudsættes, at regelsættet udformes med respekt for gældende konventioner og  \r\n\r\n lovgivning vedrørende ligebehandling, ikkediskrimination og lignende. </P>  \r\n\r\n<P>c. Med henblik på at inddrage et større antal boliger i løsningen af  \r\n\r\n indvandrernes boligproblemer søger boligministeren gennem forhandlinger med  \r\n\r\n større private udlejere at opnå aftaler om at stille en del af lejlighederne  \r\n\r\n til rådighed for udlejning til indvandrere. </P>  \r\n\r\n<P>7. Indenrigsministeren gennemfører en kontrol af udgiftsbehovet for  \r\n\r\n 0-6-årige indvandrere og flygtninge i en række udvalgte kommuner og kan i  \r\n\r\n påkommende tilfælde lade denne aldersgruppe indgå i beregningsgrundlaget for  \r\n\r\n udligningsordningerne. </P>  \r\n\r\n<P>8. En styrkelse af kulturaktiviteter, der fremmer indvandrernes og  \r\n\r\n flygtningenes integration i samfundet som deltagere i en dialog, hvor de som  \r\n\r\n mennesker kan bidrage til at gøre vores samfund kulturelt rigere. </P>  \r\n\r\n<P>9. Bevillingen til oplysning om indvandreres og flygtninges vilkår  \r\n\r\n videreføres på det oprindelige niveau, 5 mio. kr. årligt. Det undersøges  \r\n\r\n endvidere, om bevillingen mere hensigtsmæssigt kan administreres i  \r\n\r\n Direktoratet for Folkeoplysning under Kulturministeriet. </P>  \r\n\r\n<P>Oprindeligt fremsat forslag </P>  \r\n\r\n<P>Regeringen opfordres til inden den 1. april 1992 som opfølgning af </P>  \r\n\r\n<P>Folketingets racismedebat den 3. december 1991 at fremsætte forslag </P>  \r\n\r\n<P>til en sammenhængende politik med henblik på at styrke indvandrernes </P>  \r\n\r\n<P>integration og deres retsstilling som ligeværdige borgere med samme </P>  \r\n\r\n<P>pligter og rettigheder som danskfødte. </P>  \r\n\r\n<P>Det skal ske i respekt for indvandrernes forskelligartede kulturelle,  \r\n\r\n sproglige og religiøse baggrund. </P>  \r\n\r\n<P>Forslaget skal omfatte følgende initiativer: </P>  \r\n\r\n<P>1. Sikring af, at de rettigheder, der tilkommer udlændinge eller personer  \r\n\r\n uden dansk oprindelse i øvrigt, respekteres, eventuelt ved oprettelse af et  \r\n\r\n nævn for ligebehandling af danskere og udlændinge, hvortil  \r\n\r\n rettighedskrænkelser kan indbringes. </P>  \r\n\r\n<P>2. Flere og mere differentierede tilbud om undervisning i dansk sprog,  \r\n\r\n samfundsforhold og arbejdskendskab. For nye familiesammenførte voksne  \r\n\r\n indvandrere gøres undervisning obligatorisk. Den skal bygge på  \r\n\r\n undervisningsplaner under hensyntagen til indvandrernes vidt forskellige  \r\n\r\n baggrund og behov. Hvor det skønnes hensigtsmæssigt, knyttes  \r\n\r\n børnepasningsmuligheder til kurserne. </P>  \r\n\r\n<P>3. For at nyttiggøre børns tosprogethed gennemføres følgende forslag: </P>  \r\n\r\n<P>a. Som alternativ til den nuværende modersmålsundervisning efter skoletid  \r\n\r\n kan kommunerne i folkeskolens ældste klasser i en forsøgsperiode på 4 år i  \r\n\r\n stedet tilbyde gængse indvandrersprog som valgfag. </P>  \r\n\r\n<P>Efter forsøgsperiodens udløb tages stilling til modersmålsundervisningens  \r\n\r\n fremtidige struktur og indhold. </P>  \r\n\r\n<P>b. Der gennemføres sideløbende forsøg på gymnasialt niveau med  \r\n\r\n indvandrersprog som valgfag. </P>  \r\n\r\n<P>4. Uddannelse af flersprogede lærere, børnehavepædagoger, tolke og  \r\n\r\n lignende fastholdes og videreudvikles. </P>  \r\n\r\n<P>5. I et udvalgsarbejde mellem arbejdsmarkedets parter, relevante  \r\n\r\n ministerier og Indvandrerrådet søges det kortlagt, hvordan ekstraordinære  \r\n\r\n barrierer i forbindelse med indvandreres og flygtninges beskæftigelse,  \r\n\r\n erhvervsuddannelse og tilknytning til arbejdsmarkedet i øvrigt kan nedbrydes.  \r\n\r\n</P>  \r\n\r\n<P>6. Bedre integration af udlændinge på boligmarkedet sikres ved følgende  \r\n\r\n initiativer: </P>  \r\n\r\n<P>a. Det gøres lovligt for kommuner at opkøbe ejendomme med henblik på  \r\n\r\n midlertidig udlejning, bl.a. til flygtninge og indvandrere. </P>  \r\n\r\n<P>b. Der åbnes adgang for, at kommuner midlertidigt kan beslutte at  \r\n\r\n suspendere gældende udlejningsregler i almennyttigt boligbyggeri. </P>  \r\n\r\n<P>Kommunalbestyrelsens beslutning træffes på baggrund af ansøgninger fra  \r\n\r\n boligselskaberne, når beboersammensætningen i et boligområde udvikler sig  \r\n\r\n meget ensidigt. Kommunalbestyrelsens beslutning gælder kun for et år ad  \r\n\r\n gangen, og beslutningen skal godkendes af Boligministeriet. </P>  \r\n\r\n<P>Ved beslutningen forpligtes kommunalbestyrelsen samtidig til at anvise den  \r\n\r\n boligsøgende en anden bolig af tilsvarende standard. </P>  \r\n\r\n<P>c. Kommunerne gives adgang til at foretage anvisning i en mindre del (op  \r\n\r\n til 10 pct.) af ledigblevne lejligheder i større privatejede  \r\n\r\n udlejningsejendomme, f.eks. ejet af institutionelle investorer. </P>  \r\n\r\n<P>7. Der gennemføres en supplerende økonomisk udligningsordning mellem  \r\n\r\n kommuner med få indvandrere og kommuner med mange indvandrere. De 0-6-årige  \r\n\r\n skal indgå i beregningsgrundlaget. </P>  \r\n\r\n<P>8. Familiesammenføringsreglerne ændres på følgende områder: </P>  \r\n\r\n<P>a. Det undersøges, om udlændinges ret til fast ophold i Danmark skal  \r\n\r\n bortfalde efter samlivsophør, hvis ægteskabet og samlivet har varet mindre  \r\n\r\n end tre år. Hvor særlige menneskelige grunde taler herfor, skal der i  \r\n\r\n påkommende tilfælde kunne dispenseres fra denne regel. </P>  \r\n\r\n<P>b. Reglerne om pligt til selv at stå for forsørgelsen af  \r\n\r\n familiesammenførte forældre skærpes, så man ikke efterfølgende kan unddrage  \r\n\r\n sig en forsørgelseserklæring. </P>  \r\n\r\n<P>c. Tilladelse til familiesammenføring på grund af ægteskab bortfalder,  \r\n\r\n hvis ikke begge parter er myndige ifølge dansk lovgivning. </P>  \r\n\r\n<P>9. En styrkelse af kulturaktiviteter, der fremmer indvandrernes og  \r\n\r\n flygtningenes integration i samfundet som deltagere i en dialog, hvor de som  \r\n\r\n mennesker kan bidrage til at gøre vores samfund kulturelt rigere. </P>  \r\n\r\n<P>10. Bevillingen til oplysning om indvandrernes og flygtningenes vilkår  \r\n\r\n videreføres og flyttes til Direktoratet for Folkeoplysning under  \r\n\r\n Kulturministeriet. </P>  \r\n\r\n<P> <I>Bemærkninger til forslaget </I></P>  \r\n\r\n<P>  <I>Generelle bemærkninger </I></P>  \r\n\r\n<P> Integrationen af udlændinge i det danske samfund kan kun lykkes, hvis man  \r\n\r\n tager udgangspunkt i den enkeltes etniske og kulturelle baggrund og samtidig  \r\n\r\n udformer samfundets tilbud, så alle er i stand til at bruge dem. </P>  \r\n\r\n<P>Integrationsarbejdet må skelne mellem det, som er kulturelt betinget, det  \r\n\r\n almene og det, som er individuelt betinget. </P>  \r\n\r\n<P>Det er urealistisk at tro, at det er muligt at bevare sin oprindelige  \r\n\r\n kultur intakt, når man flytter til et andet land. </P>  \r\n\r\n<P>Det stiller store krav til indvandrernes og flygtningenes indsats. Og til  \r\n\r\n danskernes. Man kan ikke satse ensidigt på fordanskning gennem anvendelse af  \r\n\r\n de tilbud, som allerede findes i samfundet. </P>  \r\n\r\n<P>Danmark har ikke hidtil ført en sammenhængende integrationspolitik. På  \r\n\r\n baggrund af Folketingets dagsorden D 21 vedtaget den 3. december 1991 af  \r\n\r\n samtlige partier med undtagelse af Fremskridtspartiet har et bredt flertal  \r\n\r\n imidlertid erkendt, at det haster med at få rettet op på dette forhold. Se  \r\n\r\n Folketingstidende 1991-92, forhandlingerne sp. 3153. </P>  \r\n\r\n<P>Dagsorden nr. D 21 havde følgende ordlyd: </P>  \r\n\r\n<P>&#187;Idet Folketinget fordømmer enhver diskrimination, fysisk vold eller  \r\n\r\n offentlige angreb, der tager udgangspunkt i menneskers etniske, religiøse  \r\n\r\n eller nationale baggrund, opfordres regeringen til senest den 1. april 1992  \r\n\r\n at fremlægge forslag til en samlet indvandrerpolitik, bl.a. omfattende  \r\n\r\n uddannelsesmæssige, erhvervsmæssige og boligmæssige aspekter, samt til at  \r\n\r\n styrke oplysningen om indvandreres og flygtninges faktiske forhold i  \r\n\r\n Danmark.&#171; </P>  \r\n\r\n<P>Hensigten med at fremsætte nærværende forslag er at præcisere, hvad der  \r\n\r\n efter forslagsstillernes opfattelse bør indgå i et lovinitiativ. </P>  \r\n\r\n<P> <I>Bemærkninger til forslagets enkelte dele </I></P>  \r\n\r\n<P> ad 1 </P>  \r\n\r\n<P>Der stilles jævnligt i den offentlige debat forslag om oprettelse af en ny  \r\n\r\n ombudsmandsinstitution, som alene skulle beskæftige sig med etnisk  \r\n\r\n diskrimination. </P>  \r\n\r\n<P>Forslagsstillerne ønsker ikke ændringer i ombudsmandsinstitutionen og  \r\n\r\n foreslår i stedet oprettelse af et bredt sammensat nævn til sikring af  \r\n\r\n ligebehandling af danskere og udlændinge. Det skal ud over at undersøge  \r\n\r\n krænkelser og behandle klager kunne rådgive regering og organisationer. Det  \r\n\r\n skal dels på eget initiativ, dels på opfordring foretage undersøgelser og  \r\n\r\n give anbefalinger samt deltage i oplysningsvirksomhed. </P>  \r\n\r\n<P>ad 2 </P>  \r\n\r\n<P>Undervisningen af voksne indvandrere er reguleret i lov nr. 355 af 4. juni  \r\n\r\n 1986. Undervisningstilbudet omfatter både flygtninge og indvandrere, men  \r\n\r\n bruges mest systematisk af flygtninge, fordi det er en del af Dansk  \r\n\r\n Flygtningehjælps obligatoriske integrationsprogram. </P>  \r\n\r\n<P>Hensigten med forslaget er at gøre tilbudet obligatorisk også for nye  \r\n\r\n familiesammenførte indvandrere. Med obligatorisk forstås, at modtagelsen af  \r\n\r\n offentlige overførselsindkomster kan gøres afhængig af deltagelse i  \r\n\r\n undervisningen. </P>  \r\n\r\n<P>Det skal fortsat være amterne, der er ansvarlige for undervisningens  \r\n\r\n gennemførelse og udlicitering, men der åbnes mulighed for større  \r\n\r\n fleksibilitet ved valget af samarbejdspartnere. Siden 1988 er antallet af  \r\n\r\n overenskomsthavere faldet fra 234 til 195, og tallet reduceres stadig. </P>  \r\n\r\n<P>Fordelingen af undervisningen imellem de forskellige typer af  \r\n\r\n overenskomsthavere har dog været stabil, idet Dansk Flygtningehjælp og  \r\n\r\n oplysningsforbundene har delt opgaven imellem sig, så de hver har varetaget  \r\n\r\n ca. 40 pct. af undervisningen. De sidste 20 pct. ligger hos andre. </P>  \r\n\r\n<P>Der er sket et fald i forbruget af lærerløntimer i perioden på ca. 8 pct.,  \r\n\r\n og dette fald kan også konstateres i forbruget af lærerløntimer pr. deltager.  \r\n\r\n I samme periode er der opstået ventelister til danskundervisningen. </P>  \r\n\r\n<P>Hensigten med forslaget er, at undervisningen gøres mere sammenhængende og  \r\n\r\n systematisk på baggrund af undervisningsplaner. Rådgivningsindsatsen er et  \r\n\r\n vigtigt element i sikringen af denne sammenhæng, jævnfør bl.a.  \r\n\r\n Mellemfolkeligt Samvirkes forslag til integrationsprogrammer. </P>  \r\n\r\n<P>Den skønnede meromkostning hertil vil være ca. 65 mio. kr. Dette tal  \r\n\r\n forudsætter, at der årligt sker familiesammenføring af i alt 2.500 ægtefæller  \r\n\r\n (familiesammenføring til danske og nordiske statsborgere er undtaget herfra).  \r\n\r\n Gennemsnitsomkostningen til undervisningen er sat til 49.000 kr. pr. elev.  \r\n\r\n Tallet dækker over, at behovet for undervisningstimer vil være vidt  \r\n\r\n forskelligt, afhængigt af elevernes forudgående uddannelsesbaggrund. Det  \r\n\r\n forudsættes derudover, at ca. halvdelen af familiesammenførte ægteskaber i  \r\n\r\n dag modtager tilbud om danskundervisning. </P>  \r\n\r\n<P>ad 3 </P>  \r\n\r\n<P>a. Forslaget er stillet for at opkvalificere flygtninge- og  \r\n\r\n indvandrerbørnenes tosprogethed og for at skabe mulighed for forsøg med at  \r\n\r\n sætte undervisningen ind i en fastere ramme med læseplan og formål.  \r\n\r\n Forsøgsmuligheden åbner ligeledes adgang til at undersøge, om en tættere  \r\n\r\n sammenknytning af modersmålsundervisningen og elevens øvrige undervisning vil  \r\n\r\n styrke modersmålsundervisningens kvalitet. </P>  \r\n\r\n<P>Efter forslaget skal kommuner, der går ind i forsøgsordningen, i stedet  \r\n\r\n for den eksisterende modersmålsundervisning kunne tilbyde indvandrersprog som  \r\n\r\n valgfag i folkeskolens ældste klasser. Modersmålsundervisningen på de øvrige  \r\n\r\n klassetrin berøres ikke af forsøgsordningen. Der lægges vægt på, at det  \r\n\r\n udelukkende er de gængse indvandrersprog, der tilbydes som valgfag, eftersom  \r\n\r\n valgfagsmodellen forudsætter et større elevgrundlag end den almindelige  \r\n\r\n modersmålsundervisning. </P>  \r\n\r\n<P>Det er hensigten med forslaget, at valgfagsundervisningen i modersmål  \r\n\r\n fortrinsvis finansieres ved at overføre penge fra den almindelige  \r\n\r\n modersmålsundervisning, hvorfor forslaget forudsættes at være  \r\n\r\n udgiftsneutralt. </P>  \r\n\r\n<P>b. I de seneste år har man på en række gymnasier givet utraditionelle  \r\n\r\n tilbud i sprog, bl.a. russisk, spansk, portugisisk og japansk. På tilsvarende  \r\n\r\n måde kan gængse indvandrersprog indgå blandt valgmulighederne. </P>  \r\n\r\n<P>ad 4 </P>  \r\n\r\n<P>Uddannelse og efteruddannelse af flersprogede lærere, børnehavepædagoger,  \r\n\r\n tolke og lignende er permanent truet af nedskæringer eller nedlæggelse. Hvis  \r\n\r\n integrationspolitikken skal lykkes på et kvalitativt højt niveau, må disse  \r\n\r\n uddannelser fastholdes og videreudvikles. </P>  \r\n\r\n<P>ad 5 </P>  \r\n\r\n<P>LO har i en rapport, udsendt maj 1991, påvist, at udlændinges placering på  \r\n\r\n arbejdsmarkedet støder på mange andre barrierer end sprogkundskaber. Det er  \r\n\r\n et fælles ansvar at belyse disse forhold og give anvisninger på, hvordan  \r\n\r\n barriererne kan nedbrydes. </P>  \r\n\r\n<P>ad 6 </P>  \r\n\r\n<P>Forslaget sigter i sin helhed på at sikre et mere varieret boligudbud til  \r\n\r\n flygtninge og indvandrere. En stærk ensidighed i bosætningsmønstret skaber  \r\n\r\n problemer for integrationspolitikken - ikke bare i boligområderne, men også  \r\n\r\n på en række afledede områder som skoler, institutioner, kulturelle tilbud i  \r\n\r\n lokalområdet m.v. </P>  \r\n\r\n<P>a. Forslaget om mulighed for kommunale opkøb med henblik på midlertidig  \r\n\r\n udlejning er motiveret i hensynet til de kommuner, som ikke råder over en  \r\n\r\n tilstrækkelig bestand af udlejningsboliger, der er udlændinges gængse  \r\n\r\n boligform i Danmark. Enkelte kommuner har på den baggrund stillet forslag om  \r\n\r\n adgang til at kunne opkøbe boliger til midlertidig udlejning, men der har  \r\n\r\n været rejst tvivl om lovligheden af sådanne positive initiativer for at sikre  \r\n\r\n en bedre integration på boligmarkedet. Denne tvivl bør fjernes. </P>  \r\n\r\n<P>b. Forslagets anden del sigter på at undgå meget ensidige  \r\n\r\n beboersammensætninger i almennyttige boligområder. </P>  \r\n\r\n<P>Det er hensigten, at dette forslag om adgang til at kunne sætte de  \r\n\r\n gældende udlejningsregler ud af kraft i en periode skal være gældende, når en  \r\n\r\n ensidig beboersammensætning truer den sociale stabilitet i et område.  \r\n\r\n Forslaget sigter bredt på boligsøgende, uanset om der er tale om danskere  \r\n\r\n eller udlændinge. Med udlændinge forstås fremmede statsborgere. </P>  \r\n\r\n<P>For at sikre imod usaglige beslutninger foreslås det, at  \r\n\r\n kommunalbestyrelsens beslutning skal være begrundet og dokumenterer med  \r\n\r\n opgørelser af den faktiske beboersammensætning, og at kommunalbestyrelsens  \r\n\r\n beslutning skal forelægges til endelig godkendelse i Boligministeriet, der  \r\n\r\n fungerer som øverste tilsynsmyndighed for det almennyttige byggeri. </P>  \r\n\r\n<P>En eventuel godkendelse skal samtidig være ledsaget af en forpligtelse til  \r\n\r\n at anvise en passende anden bolig af tilsvarende standard, hvis boligsøgende  \r\n\r\n afvises til en lejlighed som følge af de midlertidigt ændrede  \r\n\r\n udlejningsregler. Herved vil en mere varieret bosætning kunne sikres i en  \r\n\r\n større del af boligmassen i en kommune. </P>  \r\n\r\n<P>c. Forslaget om adgang til kommunal anvisning i privat udlejningsbyggeri  \r\n\r\n sigter på, at kommunerne skal kunne anvise til en vis mindre del af private  \r\n\r\n udlejningsboliger (f.eks. 10 pct. af ledigblevne boliger) med det sigte at  \r\n\r\n sikre et mere varieret boligudbud. Det er hensigten, at denne adgang til  \r\n\r\n anvisning skal begrænses til de lidt større ejendomme, herunder bl.a. større  \r\n\r\n ejendomskomplekser ejet af institutionelle investorer. Forslaget er i praksis  \r\n\r\n en udvidelse af den adgang til at beslutte kommunal anvisning, som i forvejen  \r\n\r\n eksisterer i forbindelse med genhusning efter byfornyelse. </P>  \r\n\r\n<P>ad 7 </P>  \r\n\r\n<P>Indenrigsministeren yder årligt et tilskud til kommunernes merudgiftsbehov  \r\n\r\n vedrørende indvandrere. Merudgiftsbehovet fastlægges i gennemsnit til 2.600  \r\n\r\n kr. pr. indvandrer og 12.100 kr. pr. 6-16-årige. Indenrigsministeren  \r\n\r\n fastsætter regler om opgørelse af antallet af de udlændinge i hver kommune,  \r\n\r\n som indgår i beregningen af tilskuddet (lov om kommunal udligning og  \r\n\r\n generelle tilskud til kommuner og amtskommuner, jf. lovbekendtgørelse nr. 545  \r\n\r\n af 20. juli 1990, som ændret ved lov nr. 384 af 6. juni 1991). </P>  \r\n\r\n<P>Der er i dag en udvikling i retning af, at der i nogle kommuner sker en  \r\n\r\n betydelig koncentration af indvandrere, som virker stærkt belastende for  \r\n\r\n kommunernes økonomi. </P>  \r\n\r\n<P>Det vil derfor være naturligt med en udligningsordning, der i højere grad  \r\n\r\n er i overensstemmelse med kommunernes økonomiske belastningsniveau. Endvidere  \r\n\r\n bør også de 0-6-årige indgå som beregningsfaktor i en kommende  \r\n\r\n udligningsordning. </P>  \r\n\r\n<P>ad 8 </P>  \r\n\r\n<P>a. Det er blevet hævdet - blandt andet af justitsministeren - at retten  \r\n\r\n til fast ophold efter skilsmisse, såfremt ægteskabet har varet 2 år,  \r\n\r\n misbruges gennem proformaægteskaber til at skaffe opholdstilladelse for  \r\n\r\n udlændinge, der ellers ikke ville kunne få ophold i Danmark. Såfremt disse  \r\n\r\n oplysninger kan verificeres, bør muligheden for misbrug begrænses ved, at  \r\n\r\n retten til fast ophold først indtræder efter 3 års ægteskab. </P>  \r\n\r\n<P>b. Retskravet om familiesammenføring for forældre opretholdes, men  \r\n\r\n regelsæt om forøgelsen skærpes således, at vurderingen af den økonomiske evne  \r\n\r\n hos den, der har påtaget sig forsørgelsen, skal foretages ud fra den samlede  \r\n\r\n husstands indkomst. Såfremt forsørgeren ikke har vilje på trods af økonomisk  \r\n\r\n evne til at vedstå forsørgelsen, skal kommunen kunne inddrive eventuelle  \r\n\r\n udlæg til forsørgelse ved anvendelse af regelsættet i lov om inddrivelse af  \r\n\r\n underholdsbidrag, jf. lovbekg. nr. 631 af 15. september 1986, som ændret  \r\n\r\n senest ved § 10 i lov nr. 399 af 6. juni 1991. </P>  \r\n\r\n<P>c. Bestemmelserne foreslås indført for at undgå ægteskab og  \r\n\r\n familiesammmenføring i forbindelse med helt unge, umyndige mennesker. </P>  \r\n\r\n<P>ad 9 </P>  \r\n\r\n<P>Alle erfaringer viser, at fælles aktiviteter mellem danskere og  \r\n\r\n indvandrere giver den bedste integration med gensidig respekt for forskellig  \r\n\r\n kulturbaggrund. </P>  \r\n\r\n<P>Kulturelle aktiviteter som eksempelvis musik, mad, dans, billedkunst og  \r\n\r\n teater har sit eget fælles verdenssprog, der bryder nationalstaternes  \r\n\r\n grænser. </P>  \r\n\r\n<P>I den oplysningskampagne om indvandrernes og flygtningenes vilkår i  \r\n\r\n Danmark, som Folketinget har vedtaget på socialdemokratisk initiativ, er der  \r\n\r\n således lagt stor vægt på kulturaktiviteter. Behovet for støtte er imidlertid  \r\n\r\n stigende, både fra indvandrerside og fra danskere, som ønsker at styrke den  \r\n\r\n tværkulturelle kontakt og forståelse. </P>  \r\n\r\n<P>Det er derfor vigtigt, at der også fremover bliver lagt stor vægt på  \r\n\r\n kulturaktiviteter i bestræbelserne på at fremme integration af indvandrere.  \r\n\r\n Desuden bør arten af oplysningsaktiviteter udvides. </P>  \r\n\r\n<P>ad 10 </P>  \r\n\r\n<P>Ved indførelsen af bevillingen var der tvivl om, i hvilket regi den mest  \r\n\r\n hensigtsmæssigt kunne administreres. Erfaringen har vist, at denne tvivl var  \r\n\r\n berettiget, og bevillingen foreslås derfor flyttet fra Socialministeriet til  \r\n\r\n Direktoratet for Folkeoplysning under Kulturministeriet. </P>  \r\n\r\n<P>Som bilag er optrykt Erklæring fra Det Europæiske Råds møde den 9.-10.  \r\n\r\n december 1991 om racisme og fremmedhad. </P>  \r\n\r\n<P> <B>Bilag </B></P>  \r\n\r\n<P>Erklæring fra Det Europæiske Råds møde i Maastricht den 9.-10. december  \r\n\r\n 1991 </P>  \r\n\r\n<P>  <I>Erklæring om racisme og fremmedhad </I></P>  \r\n\r\n<P> Det Europæiske Råd konstaterer med bekymring, at tilkendegivelser af  \r\n\r\n racisme og fremmedhad manifesterer sig i stadigt stigende omfang i Europa,  \r\n\r\n både i Fællesskabets medlemsstater og andre steder. </P>  \r\n\r\n<P>Det Europæiske Råd understreger, at de internationale forpligtelser til at  \r\n\r\n bekæmpe diskrimination og racisme, som medlemsstaterne har indgået inden for  \r\n\r\n rammerne af De Forenede Nationer, Europarådet og CSCE, har uformindsket  \r\n\r\n gyldighed. </P>  \r\n\r\n<P>Det Europæiske Råd erindrer om den erklæring imod racisme og fremmedhad,  \r\n\r\n som Europa-Parlamentet, Rådet og Kommissionen afgav den 11. juni 1986, og  \r\n\r\n udtrykker sin afsky for ovennævnte følelser og tilkendegivelser, idet det  \r\n\r\n bekræfter den erklæring, som det selv afgav den 26. juni 1990 i Dublin.  \r\n\r\n Sådanne tilkendegivelser, herunder udtryk for fordomme over for vold mod  \r\n\r\n indvandrere samt udnyttelse af disse, er uacceptable. </P>  \r\n\r\n<P>Det er Det Europæiske Råds overbevisning, at respekten for menneskets  \r\n\r\n værdighed er afgørende for Fællesskabets Europa, og at bekæmpelsen af alle  \r\n\r\n former for diskrimination derfor er vital for Det Europæiske Fællesskab som  \r\n\r\n et fællesskab af stater, der bygger på retsstatsprincippet. Det Europæiske  \r\n\r\n Råd finder det derfor nødvendigt, at medlemsstaternes regeringer og  \r\n\r\n parlamenter handler klart og utvetydigt for at imødegå de følelser og  \r\n\r\n tilkendegivelser af racisme og fremmedhad, som manifesterer sig i stigende  \r\n\r\n omfang. </P>  \r\n\r\n<P>Det Europæiske Råd anmoder ministrene og Kommissionen om at øge deres  \r\n\r\n bestræbelser på at bekæmpe diskrimination og fremmedhad og om at styrke  \r\n\r\n retsbeskyttelsen af statsborgere fra tredjelande på medlemsstaternes område.  \r\n\r\n</P>  \r\n\r\n<P>Endelig konstaterer Det Europæiske Råd, at lignende tilkendegivelser af  \r\n\r\n intolerance og fremmedhad kommer til udtryk i ekstreme former for  \r\n\r\n nationalisme og etnocentrisme i forbindelse med omvæltningerne i Østeuropa.  \r\n\r\n Fællesskabet og medlemsstaternes politik over for disse lande skal sigte mod  \r\n\r\n stærkt at modvirke sådanne tilkendegivelser. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "18/06/1992"
        },
        {
            "displayName": "Accession",
            "displayValue": "19911BA00065"
        },
        {
            "displayName": "Entydig dokumentidentifikation",
            "displayValue": "CL006469"
        },
        {
            "displayName": "Dato for førstegangsindlæggelse",
            "displayValue": "18/06/1992"
        },
        {
            "displayName": "Dato for indlæggelse",
            "displayValue": "18/06/1992"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "65"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}