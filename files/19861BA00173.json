{
    "id": 106286,
    "title": "1986 BSF 173   FORSLAG TIL FOLKETINGSBESLUTNING OM ARBEJDSMILJØ OG ARBEJDSMEDICIN FOR   FISKERE OG SØFOLK ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 173",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 173 </P>  \r\n\r\n<P></P>  \r\n\r\n<P>Forslag til folketingsbeslutning om arbejdsmiljø og arbejdsmedicin for  \r\n\r\n fiskere og søfolk </P>  \r\n\r\n<P></P>  \r\n\r\n<P>Fremsat af Ole Vagn Christensen (S) Jytte Andersen (S) Bakholt (S) Arne  \r\n\r\n Jensen (S) Søren B. Jørgensen (S) Kaj Poulsen (S) Joanna Rønn (S) Taanquist  \r\n\r\n (S) </P>  \r\n\r\n<P></P>  \r\n\r\n<P>den 4. juni 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til gennem nedenstående aktiviteter </P>  \r\n\r\n<P>at forbedre arbejdsmiljøet for fiskere og søfolk, forebygge </P>  \r\n\r\n<P>helbredsskader og forbedre behandlingen af lidelser, knyttet til </P>  \r\n\r\n<P>søfart, fiskeri og off-shorevirksomhed. </P>  \r\n\r\n<P>a. Arbejde ombord på danske skibe underlægges samme arbejdsmiljøkrav, </P>  \r\n\r\n<P>som arbejdsmiljølovgivningen stiller til arbejde i land. </P>  \r\n\r\n<P>b. Et indberetningssystem vedrørende ulykker til søs, parallelt med </P>  \r\n\r\n<P>indberetningssystemet vedrørende arbejdsulykker i øvrigt </P>  \r\n\r\n<P>iværksættes. </P>  \r\n\r\n<P>c. Der indføres pligt til, at skibe under 20 BRT skal have skipper </P>  \r\n\r\n<P>med en af industriministeren godkendt uddannelse, hvis der sejles </P>  \r\n\r\n<P>med beskæftigede ombord. </P>  \r\n\r\n<P>d. Der indføres pligt til, at skibe over 20 BRT skal have mere end </P>  \r\n\r\n<P>een person ombord med en af industriministeren godkendt </P>  \r\n\r\n<P>uddannelse. </P>  \r\n\r\n<P>e. Der indføres obligatoriske sikkerhedskurser samt obligatoriske </P>  \r\n\r\n<P>adgangskurser for at opnå tilladelse til at blive forhyret på </P>  \r\n\r\n<P>dansk skib. </P>  \r\n\r\n<P>f. Der oprettets en bedriftssundhedstjeneste for søfart, fiskeri og </P>  \r\n\r\n<P>off-shorevirksomhed, til hvilken der knyttes forskning i </P>  \r\n\r\n<P>forebyggelse og behandling af dels arbejdsbetingede lidelser, dels </P>  \r\n\r\n<P>arbejdsulykker til søs. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>I Danmark hører søens folk ikke ind under Arbejdsmiljøloven, og </P>  \r\n\r\n<P>tilsvarende lovgivning eksisterer ikke for søens folk. En </P>  \r\n\r\n<P>konsekvens af dette er, at arbejdsmiljøpåvirkninger og </P>  \r\n\r\n<P>arbejdsskader om bord på skibe er betydeligt dårligere belyst end </P>  \r\n\r\n<P>for tilsvarende erhverv på land. </P>  \r\n\r\n<P>Fiskerne </P>  \r\n\r\n<P>Ifølge Danmarks Statistik var der i 1982 omkring 11.000 </P>  \r\n\r\n<P>erhvervsfiskere i Danmark. Den ene halvdel var selvstændige og den </P>  \r\n\r\n<P>anden fiskerimedhjælpere eller partsfiskere. </P>  \r\n\r\n<P>Ifølge undersøgelsen &#187;Dødelighed og Erhverv 1970-80&#171; fra  \r\n\r\n Danmarks </P>  \r\n\r\n<P>Statistik var Standard Mortality Ratio (SMR) for selvstændige </P>  \r\n\r\n<P>fiskere meget nær gennemsnittet for samtlige i erhverv. </P>  \r\n\r\n<P>Fiskerimedhjælperne havde derimod en forhøjet SMR, specielt for </P>  \r\n\r\n<P>ulykker (192). Ifølge Ulykkesforsikringsforbundet for Dansk </P>  \r\n\r\n<P>Fiskeri blev der for 6 års perioden 1980-85 anmeldt 108 dødsfald </P>  \r\n\r\n<P>blandt fiskere. 86 af de 108 skyldtes arbejdsulykker. Det vil sige </P>  \r\n\r\n<P>ca. 14 dødsulykker i gennemsnit pr. år eller 13 dødsulykker pr. </P>  \r\n\r\n<P>10.000 fiskere pr. år. Forekomsten af dødsulykker i gennemsnit for </P>  \r\n\r\n<P>alle erhverv på land i samme periode var 0,3 pr. 10.000. Det </P>  \r\n\r\n<P>svarer til, at hyppigheden af dødsulykker blandt fiskere er mere </P>  \r\n\r\n<P>end 40 gange større end gennemsnittet for erhvervene på land. </P>  \r\n\r\n<P>Vanggaard og Nielsen undersøgte forekomsten af arbejdsulykker i dansk </P>  \r\n\r\n<P>fiskeri i årene 1970-72 og fandt 24 dødsulykker pr. 10.000 pr. år. </P>  \r\n\r\n<P>Ifølge Sikringsstyrelsen forekom der i gennemsnit 23 dødsulykker </P>  \r\n\r\n<P>pr. år i perioden 1970-79. </P>  \r\n\r\n<P>Tilsvarende tal fra Norge og England er af samme størrelsesorden - </P>  \r\n\r\n<P>omkring 10 dødsulykker pr. 10.000 fiskere pr. år. </P>  \r\n\r\n<P>De mange arbejdsulykker og den almindelige antagelse af at fiskeriet </P>  \r\n\r\n<P>er et hårdt erhverv gør, at man kunne vente en høj forekomst af </P>  \r\n\r\n<P>erhvervssygdomme blandt fiskere. Om dette er tilfældet er dog </P>  \r\n\r\n<P>yderst sparsomt belyst i litteraturen. Vanggaard og Nielsen </P>  \r\n\r\n<P>interviewede 221 fiskere fra Esbjerg i 1973 med henblik på </P>  \r\n\r\n<P>kortlægning af deres klager. 70 pct. klagede over hyppige </P>  \r\n\r\n<P>rygsmerter. 15 pct. havde til stadighed eksemlignende </P>  \r\n\r\n<P>forandringer. 45 pct. havde bylder som tilbagevendende tilstand. </P>  \r\n\r\n<P>20 pct. led af dødhedsfornemmelse i fingrerne. De adspurgte angav </P>  \r\n\r\n<P>i gennemsnit 8-10 symptomer. Dette tal er højere end det tal, som </P>  \r\n\r\n<P>blev fundet i Socialforskningsinstituttets </P>  \r\n\r\n<P>arbejdsmiljøundersøgelse af LO-arbejdere i 1974. I denne angav </P>  \r\n\r\n<P>ansatte i gennemsnit 4-5 sygdomssymptomer og 42 pct. af alle havde </P>  \r\n\r\n<P>rygsmerter. </P>  \r\n\r\n<P>Søfolkene </P>  \r\n\r\n<P>Området søtransport, det vil sige handelsflåden, beskæftigede i 1980 </P>  \r\n\r\n<P>små 12.000 personer, heraf 15 pct. kvinder. Antallet af </P>  \r\n\r\n<P>beskæftigede er antagelig faldet siden. </P>  \r\n\r\n<P>I 6 års perioden 1980-85 blev der til &#187;Ulykkesforsikringsforbundet  \r\n\r\n</P>  \r\n\r\n<P>for Dansk Søfart&#171; anmeldt 137 dødsfald blandt søfolk, 48 af disse  \r\n\r\n</P>  \r\n\r\n<P>skyldtes arbejdsulykker. I gennemsnit bliver det 8 dødsulykker pr. </P>  \r\n\r\n<P>år eller omkring 7 dødsulykker pr. 10.000 søfolk pr. år, det vil </P>  \r\n\r\n<P>sige, at risikoen er ca. 20 gange større end for gennemsnittet af </P>  \r\n\r\n<P>de landbaserede erhverv. </P>  \r\n\r\n<P>I lighed med fiskerne må rapporteringen af ikke-dødelige </P>  \r\n\r\n<P>arbejdsulykker for søfolk antages at være mangelfuld. Til </P>  \r\n\r\n<P>arbejdsskadeforsikringen blev der i 1983 anmeldt 1.157 </P>  \r\n\r\n<P>arbejdsskader eller 9,8 pr. 100 søfolk, hvilket skal sammenlignes </P>  \r\n\r\n<P>med 2,4 arbejdsulykker pr. 100 arbejdstagere på landjorden. </P>  \r\n\r\n<P>I 1984 blev der til Arbejdstilsynet anmeldt 41 erhvervsbetingede </P>  \r\n\r\n<P>lidelser vedrørende søfolk. Der var 14 høreskader, 8 tilfælde af </P>  \r\n\r\n<P>eksem og 5 hjerneskader. Omregnet bliver det 3,5 erhvervssygdomme </P>  \r\n\r\n<P>pr. 10.000 søfolk, hvilket er på linie med anmeldehyppigheden for </P>  \r\n\r\n<P>brancher som bygge- og anlægsvirksomhed, grafisk industri og </P>  \r\n\r\n<P>social- og sundhedsvæsen. </P>  \r\n\r\n<P>Udenlandske undersøgelser tyder på øget forekomst af </P>  \r\n\r\n<P>hjerte-karsygdomme blandt søfolk. </P>  \r\n\r\n<P>Selv om andre nationers søfarende kan have lignende problemer, </P>  \r\n\r\n<P>eksempelvis høj ulykkesforekomst blandt fiskere, både i England og </P>  \r\n\r\n<P>Norge, må vi selv udrede årsagssammehængene til arbejdsskader </P>  \r\n\r\n<P>blandt søens folk her i landet. </P>  \r\n\r\n<P>Som det første skridt burde søens folk blive omfattet af samme </P>  \r\n\r\n<P>arbejdsskaderegistreringssystem som andre arbejdstagere. Det vil </P>  \r\n\r\n<P>sige, at alle arbejdsskader, som medfører arbejdsudygtighed i een </P>  \r\n\r\n<P>dag eller mere, burde rapporteres af rederen eller i hans sted </P>  \r\n\r\n<P>kaptajnen eller skipperen på samme anmeldelsesblanket, som for </P>  \r\n\r\n<P>andre arbejdstagere. Anmeldelse af konstaterede eller formodede </P>  \r\n\r\n<P>erhvervsbetingede lidelser bør foregå på samme måde for søens folk </P>  \r\n\r\n<P>som for landets øvrige arbejdstagere. </P>  \r\n\r\n<P>Der bør straks gøres en betydelig indsats for at bekæmpe </P>  \r\n\r\n<P>arbejdsulykker og specielt dødsulykker. Man bør her drage nytte af </P>  \r\n\r\n<P>den mangeårige erfaring i analyser af farlige arbejdspladser og </P>  \r\n\r\n<P>erfaring i beskyttelsesforanstaltninger, man har på landjorden. </P>  \r\n\r\n<P>Der er et betydeligt behov for en bedriftssundhedstjeneste for søens </P>  \r\n\r\n<P>folk. Viden og erfaring vedrørende arbejdsmiljøfaktorer om bord på </P>  \r\n\r\n<P>fiskerskibe og handelsskibe bør samles i et søfartsmedicinsk </P>  \r\n\r\n<P>institut. </P>  \r\n\r\n<P>Ved søforhør efter ulykker til søs bør der drages omsorg for, at der </P>  \r\n\r\n<P>i samme omfang anvendes lønmodtagere som arbejdsgivere som </P>  \r\n\r\n<P>lægdommere i retterne. Dette er ikke tilfældet i dag, hvorfor der </P>  \r\n\r\n<P>er opstået en skævhed i retternes sammensætning. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00173"
        },
        {
            "displayName": "Entydig dokumentidentifikation",
            "displayValue": "CL005109"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "173"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}