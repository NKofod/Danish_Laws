{
    "id": 107037,
    "title": "1991 BSF 72   FORSLAG TIL FOLKETINGSBESLUTNING OM BEREGNING AF LOVFORSLAGS MILJØMÆSSIGE   KONSEKVENSER ",
    "documentTypeId": "480",
    "isSagsforlobPeriodValid": false,
    "shortName": "1991/1 BSF 72",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 72 </P>  \r\n\r\n<P></P>  \r\n\r\n<P>Forslag til folketingsbeslutning om beregning af lovforslags miljømæssige  \r\n\r\n konsekvenser </P>  \r\n\r\n<P></P>  \r\n\r\n<P>Fremsat af Jes Lunde (SF) Gade (SF) Birthe Hansen (SF) Birgitte Husmark  \r\n\r\n (SF) Ebba Strange (SF) </P>  \r\n\r\n<P></P>  \r\n\r\n<P>den 27. februar 1992 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at beregne de miljømæssige </P>  \r\n\r\n<P>konsekvenser af lovforslag, der fremsættes for Folketinget med </P>  \r\n\r\n<P>virkning fra folketingsåret 1992-93. </P>  \r\n\r\n<P>Oplysning om miljømæssige konsekvenser skal fremgå af lovforslagets  \r\n\r\n bemærkninger. </P>  \r\n\r\n<P> <I> </I></P>  \r\n\r\n<P>Bemærkninger til forslaget </P>  \r\n\r\n<P> En stadig stigende strøm af rapporter lige fra Brundtlandrapporten til  \r\n\r\n den seneste rapport fra World Watch Institute, State of the World, taler alle  \r\n\r\n deres tydelige og alarmerende sprog om nødvendigheden af forandringer i  \r\n\r\n holdningen til den udvikling, især de industrialiserede lande er i gang med,  \r\n\r\n en udvikling, der alene satser på vækst uden hensyn til de miljømæssige  \r\n\r\n konsekvenser. </P>  \r\n\r\n<P>Eksempelvis er luften over os forurenet med CFC-gasser i en grad, der  \r\n\r\n allerede har forårsaget flere huller i ozonlaget. </P>  \r\n\r\n<P>Floder, vandløb og søer er forurenet i en sådan grad, at mange af dem er  \r\n\r\n uddøde for biologisk liv, og de samme faresignaler er begyndt at melde sig i  \r\n\r\n havet ud for vore kyster. </P>  \r\n\r\n<P>I den tredje verden fældes store skovområder for at skaffe kapital eller  \r\n\r\n bare optændingsbrænde til nødlidende befolkninger med katastrofale  \r\n\r\n konsekvenser for miljøet. </P>  \r\n\r\n<P>Mindst 140 plante- og dyrearter uddør hver dag. </P>  \r\n\r\n<P>Atmosfærens indhold af CO2, der kan skabe en drivhuseffekt, er 26 pct.  \r\n\r\n højere end ved industrialiseringens start, og den er stadig stigende. </P>  \r\n\r\n<P>Alle disse miljømæssige forandringer må nødvendigvis ses i et globalt og  \r\n\r\n ikke bare i et snævert nationalt perspektiv. Det ændrer dog ikke på det  \r\n\r\n faktum, at vi i Danmark også bliver nødt til at indrette vores lovgivning  \r\n\r\n således, at de økologiske aspekter fremover bliver prioriteret langt højere.  \r\n\r\n</P>  \r\n\r\n<P>Det følger af Statsministeriets cirkulære nr. 124 af 25. juli 1983, at  \r\n\r\n alle regeringens lovforslag ledsages af bemærkninger om de økonomiske og  \r\n\r\n administrative konsekvenser. </P>  \r\n\r\n<P>Efter forslagsstillernes opfattelse er det bydende nødvendigt, at vi nu  \r\n\r\n udvider dette princip, således at det også gælder lovforslags økologiske  \r\n\r\n konsekvenser. </P>  \r\n\r\n<P>Herunder må det også vurderes, hvordan lovforslagene virker i forhold til  \r\n\r\n vedtagne handlingsplaner (Energi 2000, Vandmiljøplanen etc.). </P>  \r\n\r\n<P>Verdens økologiske tilstand er så kritisk, at der er brug for en kolossal  \r\n\r\n indsats for blot at hindre fremtidige ødelæggelser. Der er behov for en  \r\n\r\n omstilling af økonomien, der med World Watch Institute's ord i styrke svarer  \r\n\r\n til den industrielle revolution. Blot er vi denne gang nødt til at gennemføre  \r\n\r\n omstillingen på meget kortere tid, hvis vi ikke skal sætte utrolige værdier  \r\n\r\n og i sidste instans vort eget liv over styr. </P>  \r\n\r\n<P>Dette beslutningsforslag er et bidrag til at øge bevidstheden om de  \r\n\r\n økologiske forhold i det politiske liv. Når alle lovforslag ledsages af  \r\n\r\n bemærkninger om de miljømæssige konsekvenser, vil økologien med tiden blive  \r\n\r\n den integrerede del af vores politiske tænkning, som er helt nødvendig for at  \r\n\r\n løse fremtidens store opgaver med bevarelsen af en Jord der er spændende,  \r\n\r\n dejlig og sund at leve på. </P>  \r\n\r\n<P>Beslutningsforslaget vil senere blive fulgt op af andre forslag til  \r\n\r\n integration af økologien i den økonomiske og politiske verden. </P>  \r\n\r\n<P> <I>Skriftlig fremsættelse </I></P>  \r\n\r\n<P>  <B>Jes Lunde</B> (SF): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om beregning af lovforslags  \r\n\r\n miljømæssige konsekvenser. </I></P>  \r\n\r\n<P> (Beslutningsforslag nr. B 72). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "27/02/1992"
        },
        {
            "displayName": "Accession",
            "displayValue": "19911BA00072"
        },
        {
            "displayName": "Entydig dokumentidentifikation",
            "displayValue": "CL002032"
        },
        {
            "displayName": "Dato for førstegangsindlæggelse",
            "displayValue": "27/02/1992"
        },
        {
            "displayName": "Dato for indlæggelse",
            "displayValue": "27/02/1992"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "72"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}