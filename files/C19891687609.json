{
    "id": 47629,
    "title": "Cirkulære om støtte til udlændinge m.fl. til deltagelse i kurser på danske folkehøjskoler, landbrugsskoler, husholdningsskoler og efterskoler. (Til kommuner samt forstandere for folkehøjskoler, landbrugsskoler, husholdningsskoler og efterskoler)    ",
    "documentTypeId": "140",
    "isSagsforlobPeriodValid": false,
    "shortName": "CIR nr 16876 af 27/04/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om støtte til udlændinge m.fl. til  \r\n\r\n deltagelse i kurser på danske folkehøjskoler, landbrugsskoler,  \r\n\r\n husholdningsskoler og efterskoler. </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til kommuner samt forstandere for  \r\n\r\n folkehøjskoler, landbrugsskoler, </P>  \r\n\r\n<P CLASS=TITEL-KOMMENTAR ALIGN=CENTER>husholdningsskoler og efterskoler) </P>  \r\n\r\n<BR>  \r\n\r\n<P>Udlændinge, d.v.s. personer, som ikke er danske statsborgere, opdeles i  \r\n\r\n følgende grupper: Ikke-skandinaviske elever med/uden tilknytning til Danmark  \r\n\r\n (afsnit I-II) og skandinaviske elever med/uden tilknytning til Danmark  \r\n\r\n (afsnit III-IV). Afsnit V omhandler elever fra Færøerne, Grønland og  \r\n\r\n Sydslesvig. </P>  \r\n\r\n<P>I.  <B>Ikke-skandinaviske elever,</B>  som har en særlig tilknytning til  \r\n\r\n Danmark. </P>  \r\n\r\n<P>a. Statsborgere fra andre EF-lande og disses børn. Der ydes elevstøtte på  \r\n\r\n samme vilkår som til danske statsborgere under visse betingelser om  \r\n\r\n lønarbejde / egen virksomhed m.v., jf. Kulturministeriets bekendtgørelse nr.  \r\n\r\n 863 af 16. december 1988, § 3 og § 4 (elevstøttebekendtgørelsen). </P>  \r\n\r\n<P>b. Andre udlændinge med særlig tilknytning til Danmark, jf.  \r\n\r\n elevstøttebekendtgørelsens § 5, stk. 1. </P>  \r\n\r\n<P>Den særlige tilknytning kan f.eks. være på grund af ophold her i landet i  \r\n\r\n mindst 1 år før kurset begynder, gennem familie i Danmark eller forældres  \r\n\r\n tidligere danske statsborgerskab. </P>  \r\n\r\n<P>Eleven vil som udgangspunkt kunne få 30% af den godkendte elevstøtteramme.  \r\n\r\n Hvis eleven (og eventuelt elevens forældre) har opholdt sig her i landet så  \r\n\r\n længe, at indkomstforholdene kan dokumenteres af de danske skattemyndigheder,  \r\n\r\n vil elevstøtten dog blive beregnet på grundlag heraf efter reglerne i  \r\n\r\n elevstøttebekendtgørelsen. </P>  \r\n\r\n<P>Ansøgning om elevstøtte sendes til Kulturministeriet, Direktoratet for  \r\n\r\n Folkeoplysning, Frie Grundskoler m.v. på sædvanligt ansøgningsskema (skema  \r\n\r\n 69). </P>  \r\n\r\n<P>II.  <B>Ikke-skandinaviske</B>  elever, som ikke har en særlig </P>  \r\n\r\n<P>tilknytning til Danmark. </P>  \r\n\r\n<P>Til disse elever råder ministeriet over en begrænset bevilling, der kan  \r\n\r\n søges af elever, som ikke på anden måde kan få støtte til skoleophold i  \r\n\r\n Danmark, jf. elevstøttebekendtgørelsens § 5, stk. 2. </P>  \r\n\r\n<P>Støtte af bevillingen til fordel for disse udenlandske elever søges på  \r\n\r\n særlige ansøgningsskemaer, der rekvireres fra Kulturministeriet, Direktoratet  \r\n\r\n for Folkeoplysning, Frie Grundskoler m.v., Vestergade 29-31, 1456 København  \r\n\r\n K. Skemaet påtegnes af forstanderen for den skole, eleven søger optagelse på,  \r\n\r\n og indsendes direkte til direktoratet. </P>  \r\n\r\n<P>Hvis den særlige støtte bevilges, uddeles den i portioner af henholdsvis  \r\n\r\n 500 kr., 1.000 kr. og 1.500 kr. afhængig af kursets længde. Støtten udbetales  \r\n\r\n gennem skolens forstander ved indsendelse af ansøgning herom, forsynet med  \r\n\r\n forstanderens bekræftelse af elevens deltagelse i kurset, samt med den  \r\n\r\n pågældende elevs underskrift. </P>  \r\n\r\n<P>III.  <B>Skandinaviske elever,</B>  der har en særlig tilknytning til  \r\n\r\n Danmark, kan søge elevstøtte på sædvanligt ansøgningsskema (skema 69). </P>  \r\n\r\n<P>Det bemærkes, at der ikke samtidig kan oppebæres støtte fra hjemlandet,  \r\n\r\n jf. punkt IV om ophold på folkehøjskoler og landbrugsskoler. </P>  \r\n\r\n<P>IV.  <B>Skandinaviske elever,</B>  der ikke har en særlig tilknytning til  \r\n\r\n Danmark. </P>  \r\n\r\n<P>a. Elever fra Norge, Sverige og Finland søger støtte fra </P>  \r\n\r\n<P>hjemlandet til ophold på folkehøjskoler og landbrugsskoler. For så vidt  \r\n\r\n angår ophold på husholdningsskoler og efterskoler søges støtte i henhold til  \r\n\r\n elevstøttebekendtgørelsens § 5, stk. 2., jf. ovenfor punkt II. </P>  \r\n\r\n<P>b. Støtte til elever fra Island administreres gennem Foreningen Norden.  \r\n\r\n Hvis den særlige støtte bevilges, uddeles den i portioner af henholdsvis  \r\n\r\n 1.000 kr., 1.500 kr. og 3.000 kr. til folkehøjskoler, landbrugsskoler og  \r\n\r\n husholdningsskoler, og på 1.000 kr., 1.500 kr. og 2.500 kr. til efterskoler,  \r\n\r\n alt afhængig af kursets længde. </P>  \r\n\r\n<P>Ansøgningsskemaer rekvireres fra Foreningen Norden, Malmøgade 3, 2100  \r\n\r\n København Ø. </P>  \r\n\r\n<P>V. Elever fra Færøerne, der deltager i kurser af mindst 12 ugers varighed,  \r\n\r\n kan ud over den almindelige elevstøtte få refunderet afholdte rejseudgifter.  \r\n\r\n</P>  \r\n\r\n<P>Sammen med ansøgningsskemaet indsendes en specificeret opgørelse over  \r\n\r\n udgifterne ved rejsen fra Færøerne til vedkommende skole og retur med  \r\n\r\n billigste offentlige transportmiddel. Opgørelsen underskrives af eleven, og  \r\n\r\n hvis denne er under 18 år tillige af værgen. </P>  \r\n\r\n<P>Elever fra Grønland søger om elevstøtte på sædvanligt ansøgningsskema, og  \r\n\r\n der kan ikke søges refusion af rejseudgifter. For så vidt angår grønlandske  \r\n\r\n elever på danske efterskoler kan disse i stedet for dansk elevstøtte søge  \r\n\r\n støtte gennem Grønlands Hjemmestyre. Sydslesvigske elever, der hører til det  \r\n\r\n danske mindretal, kan </P>  \r\n\r\n<P>desuden søge støtte fra Dansk Skoleforening for Sydslesvig. </P>  \r\n\r\n<P>VI. Cirkulæret har virkning fra 1. maj 1989. </P>  \r\n\r\n<P>Undervisningsministeriets cirkulæreskrivelse af 1. juli 1982 vedrørende  \r\n\r\n statsstøtte til færøske elever ophæves samtidig. </P>  \r\n\r\n<P>P.d.v. </P>  \r\n\r\n<P>Vivian Schiøtz </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19891687609"
        },
        {
            "displayName": "Entydig dokumentidentifikation",
            "displayValue": "CM006428"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "16876"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "27/04/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Folkeoplysning, Frie Grundskoler m v"
        },
        {
            "displayName": "Ressortministeriets journalnummer",
            "displayValue": "2.kt., j.nr. 61-06-01/89"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}