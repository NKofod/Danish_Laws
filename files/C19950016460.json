{
    "id": 52955,
    "title": "Vejledning om ændringer af partistøtteloven på grundlag af deltagelse i kommunale valg (Til alle amtsråd og kommunalbestyrelser) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 164 af 17/10/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om ændringer af partistøtteloven på  \r\n\r\n grundlag af deltagelse i kommunale valg </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til alle amtsråd og  \r\n\r\n kommunalbestyrelser) </P>  \r\n\r\n<BR>  \r\n\r\n<P> 1. Indledning </P>  \r\n\r\n<P>Ved lov nr. 383 af 14. juni 1995 er gennemført en række ændringer af lov  \r\n\r\n nr. 940 af 23. december 1986 om økonomisk støtte til politiske partier m.v.  \r\n\r\n Et eksemplar af ændringsloven vedlægges tillige med et eksemplar af  \r\n\r\n Indenrigsministeriets lovbekendtgørelse nr. 704 af 21. august 1995 af  \r\n\r\n partistøtteloven, hvori ændringsloven er indarbejdet. Eksemplarer af  \r\n\r\n ændringsloven og lovbekendtgørelsen er tidligere udsendt direkte fra Schultz  \r\n\r\n Grafisk A/S. </P>  \r\n\r\n<P>De ændringer, der vedrører partistøtte fra amtskommuner og kommuner, kan  \r\n\r\n sammenfattes i 3 hovedpunkter: </P>  \r\n\r\n<P>- Det årlige støttebeløb pr. stemme ved amtsråds- og  \r\n\r\n kommunalbestyrelsesvalg er forhøjet, og der indføres en årlig  \r\n\r\n reguleringsordning for støttebeløbet. </P>  \r\n\r\n<P>- Tilskudsmodtageren skal hvert år inden den 1. marts indsende en fornyet  \r\n\r\n ansøgning om partistøtte. </P>  \r\n\r\n<P>- Tilskudsmodtageren skal i den årlige erklæring til  \r\n\r\n amtsrådet/kommunalbestyrelsen tillige give oplysning om modtagne tilskud fra  \r\n\r\n private tilskudsydere samt om anonyme tilskud. </P>  \r\n\r\n<P>Nedenfor under punkt 2-4 redegøres nærmere for de nævnte ændringer af  \r\n\r\n partistøtteloven. Punkt 5 omhandler information af tilskudsmodtagerne. </P>  \r\n\r\n<P> 2. Forhøjelse af støttebeløbet og indførelse af en reguleringsordning  \r\n\r\n</P>  \r\n\r\n<P>Det årlige støttebeløb pr. stemme er forhøjet fra 2 kr. til 2,50 kr. for  \r\n\r\n så vidt angår støtte fra amtskommuner og fra 3 kr. til 4 kr. for så vidt  \r\n\r\n angår støtte fra kommuner (dog fra 5 kr. til 6,50 kr. i Københavns og  \r\n\r\n Frederiksberg Kommuner), jf. lovens § 3, stk. 1, og § 4, stk. 1. Forhøjelsen  \r\n\r\n får første gang virkning for den partistøtte, der udbetales for 1996, jf.  \r\n\r\n ikrafttrædelsesbestemmelsen til ændringsloven. </P>  \r\n\r\n<P>Ifølge den nye bestemmelse i lovens § 4 a reguleres ovennævnte forhøjede  \r\n\r\n støttebeløb hvert år den 1. januar med 2,0 procent tillagt eller fratrukket  \r\n\r\n tilpasningsprocenten for det pågældende finansår, jf. lov om en  \r\n\r\n satsreguleringsprocent (lov nr. 385 af 13. juni 1990, som ændret ved lov nr.  \r\n\r\n 450 af 30. juni 1993). Den årlige reguleringsordning har første gang virkning  \r\n\r\n den 1. januar 1997, jf. ikrafttrædelsesbestemmelsen til ændringsloven. </P>  \r\n\r\n<P>Når Finansministeriets årlige bekendtgørelse om størrelsen af  \r\n\r\n tilpasningsprocenten m.v. for det følgende finansår foreligger, vil  \r\n\r\n Indenrigsministeriet give meddelelse til amtsråd og kommunalbestyrelser om  \r\n\r\n støttebeløbene pr. stemme for det følgende år, første gang i juni/juli 1996  \r\n\r\n for støttebeløb for 1997. </P>  \r\n\r\n<P>Amtskommunernes og kommunernes merudgifter som følge af den gennemførte  \r\n\r\n forhøjelse af de årlige støttebeløb kompenseres efter det udvidede  \r\n\r\n totalbalanceprincip. </P>  \r\n\r\n<P> 3. Fornyet ansøgning om partistøtte </P>  \r\n\r\n<P>Ændringen af lovens § 9, stk. 1, jf. § 11, stk. 2, indebærer, at  \r\n\r\n tilskudsmodtageren hvert år inden den 1. marts skal indgive ansøgning til  \r\n\r\n amtsrådet/kommunalbestyrelsen om tilskud mod hidtil kun een gang i hver  \r\n\r\n valgperiode. </P>  \r\n\r\n<P>Ændringen har virkning fra og med tilskud, der udbetales for 1996, jf.  \r\n\r\n ikrafttrædelsesbestemmelsen til ændringsloven. Fornyet ansøgning skal således  \r\n\r\n første gang indgives inden den 1. marts 1996. </P>  \r\n\r\n<P>Ansøgningen kan rent praktisk indgives samtidig med, at tilskudsmodtageren  \r\n\r\n indsender den årlige erklæring om tilskudsbeløbets anvendelse, jf. lovens §  \r\n\r\n 10, stk. 2, jf. § 11, stk. 2. </P>  \r\n\r\n<P> 4. Oplysning om tilskud fra private tilskudsydere og om anonyme tilskud  \r\n\r\n</P>  \r\n\r\n<P>Ændringen af lovens § 10, stk. 2, jf. § 11, stk. 2, indebærer, at den  \r\n\r\n årlige erklæring fra tilskudsmodtageren om, at tilskudsbeløbet for det  \r\n\r\n foregående kalenderår er anvendt til politisk arbejde i  \r\n\r\n amtskommunen/kommunen, samt at dette agtes videreført, tillige skal indeholde  \r\n\r\n oplysning om, hvorvidt tilskudsmodtageren i det foregående kalenderår fra  \r\n\r\n samme private tilskudsyder har modtaget eet eller flere tilskud, der  \r\n\r\n tilsammen overstiger 20.000 kr. </P>  \r\n\r\n<P>Såfremt dette er tilfældet, skal tilskudsyderens navn og adresse oplyses.  \r\n\r\n (Derimod skal størrelsen af private tilskud ikke oplyses, hverken den samlede  \r\n\r\n størrelse af private tilskud eller størrelsen af de enkelte private tilskud).  \r\n\r\n</P>  \r\n\r\n<P>Tilskudsmodtageren skal endvidere give oplysning om den samlede størrelse  \r\n\r\n af eventuelle modtagne anonyme tilskud og om størrelsen af hvert enkelt  \r\n\r\n anonymt tilskud på mere end 20.000 kr. </P>  \r\n\r\n<P>Hvis tilskudsmodtageren er amtsorganisationen/kommuneorganisationen for et  \r\n\r\n parti, som pr. 1. august i det seneste kommunale valgår var  \r\n\r\n opstillingsberettiget til folketingsvalg, skal ovennævnte oplysninger om  \r\n\r\n private og anonyme tilskud tillige omfatte partiets eventuelle  \r\n\r\n kredsorganisationer/lokale partisorganisationer i vedkommende amtskommune  \r\n\r\n (amtskreds)/kommune, jf. lovens § 10, stk. 3, og § 11, stk. 3. </P>  \r\n\r\n<P>Følgende partier var opstillingsberettiget til folketingsvalg pr. 1.  \r\n\r\n august i det seneste kommunale valgår, dvs. pr. 1. august 1993: </P>  \r\n\r\n<P>A. Socialdemokratiet </P>  \r\n\r\n<P>B. Det Radikale Venstre </P>  \r\n\r\n<P>C. Det Konservative Folkeparti </P>  \r\n\r\n<P>D. Centrum-Demokraterne </P>  \r\n\r\n<P>F. Socialistisk Folkeparti </P>  \r\n\r\n<P>Q. Kristeligt Folkeparti </P>  \r\n\r\n<P>V. Venstre, Danmarks Liberale Parti </P>  \r\n\r\n<P>Z. Fremskridtspartiet </P>  \r\n\r\n<P>Ø. Enhedslisten - De Rød-Grønne </P>  \r\n\r\n<P>Oplysninger om private tilskud og om anonyme tilskud skal første gang  \r\n\r\n indeholdes i de erklæringer, der skal indsendes inden 1. marts 1997 for  \r\n\r\n tilskudsbeløb udbetalt i 1996, jf. ikrafttrædelsesbestemmelsen til  \r\n\r\n ændringesloven. </P>  \r\n\r\n<P>Det bemærkes, at der ikke herved er indført regnskabspligt for  \r\n\r\n tilskudsmodtagerne. En tilskudsmodtager skal dog foretage en (løbende)  \r\n\r\n registrering af de eventuelle tilskud, der modtages fra private  \r\n\r\n tilskudsydere, samt af eventuelle anonyme tilskud, idet en sådan registrering  \r\n\r\n er en forudsætning for, at tilskudsmodtageren kan give de nævnte oplysninger  \r\n\r\n i forbindelse med den årlige erklæring. I de tilfælde, hvor  \r\n\r\n tilskudsmodtageren er amtsorganisationen/kommuneorganisationen for et parti,  \r\n\r\n skal de nævnte registreringer tillige foretages af eventuelle  \r\n\r\n kredsorganisationer/lokale partiorganisationer i vedkommende amtskommune  \r\n\r\n (amtskreds)/kommune. </P>  \r\n\r\n<P>Såfremt tilskudsmodtageren ikke indsender en fyldestgørende erklæring, kan  \r\n\r\n amtsrådet/kommunalbestyrelsen bestemme, at kommende udbetalinger af tilskud  \r\n\r\n skal udsættes eller bortfalde, jf. lovens § 10, stk. 4, jf. § 11, stk. 2.  \r\n\r\n</P>  \r\n\r\n<P>Til nærmere orientering om, hvad der forstås ved private og anonyme  \r\n\r\n tilskud m.v., henvises til bilag 1 til denne vejledning. </P>  \r\n\r\n<P> 5. Information af modtagere af partistøtte fra amtskommuner og kommuner  \r\n\r\n</P>  \r\n\r\n<P>Da udbetaling af partistøtte på grundlag af deltagelse i  \r\n\r\n amtsrådsvalg/kommunalbestyrelsesvalg administreres af  \r\n\r\n amtsrådene/kommunalbestyrelserne, finder Indenrigsministeriet det mest  \r\n\r\n hensigtsmæssigt, at disse myndigheder sørger for at informere de lokale  \r\n\r\n tilskudsmodtagere. Indenrigsministeriet henstiller, at dette sker i god tid  \r\n\r\n inden den 1. januar 1996. </P>  \r\n\r\n<P>Til brug for denne information har Indenrigsministeriet udarbejdet en  \r\n\r\n standardmeddelelse, jf. bilag 2 (A) og (K), til kandidatlister (partier), der  \r\n\r\n modtager støtte fra henholdsvis amtskommunen (Bilag 2 (A)) og kommunen (bilag  \r\n\r\n 2 (K)). (Det bilag 1, der henvises til i standardmeddelelsen, er identisk med  \r\n\r\n bilag 1 til denne vejledning). </P>  \r\n\r\n<P>Kommunernes Landsforening har over for Indenrigsministeriet oplyst, at  \r\n\r\n foreningen vil sørge for, at der som følge af ændringerne af partistøtteloven  \r\n\r\n bliver udarbejdet nye blanketter til indgivelse af årlig ansøgning om  \r\n\r\n partistøtte og samtidig afgivelse af årlig erklæring. </P>  \r\n\r\n<P>Der er ikke i partistøtteloven hjemmel til at stille krav om anvendelse af  \r\n\r\n særlige blanketter. Blanketter kan derfor alene anvendes som en service for  \r\n\r\n tilskudsmodtageren. </P>  \r\n\r\n<P>Birte Weiss </P>  \r\n\r\n<P>/ Anne Birte Pade </P>  \r\n\r\n<P> Bilag 1 </P>  \r\n\r\n<P> <B> Vedrørende partistøttelovens regler om oplysninger om private og  \r\n\r\n anonyme tilskud m.v.</B>  </P>  \r\n\r\n<P>Ved lov nr. 383 af 14. juni 1995 om ændring af lov om økonomisk støtte til  \r\n\r\n politiske partier m.v. blev der indsat regler i partistøtteloven om, at  \r\n\r\n kandidatlister (partier), der modtager partistøtte fra amtskommunen/kommunen,  \r\n\r\n skal give oplysning om modtagne private og anonyme tilskud. Disse regler skal  \r\n\r\n ses i sammenhæng med, at der samtidig blev gennemført tilsvarende regler for  \r\n\r\n partiernes landsorganisationer. Reglerne om de oplysninger, som partiernes  \r\n\r\n landsorganisationer skal give, er indsat i loven om private bidrag til  \r\n\r\n politiske partier og offentliggørelse af politiske partiers regnskaber (lov  \r\n\r\n nr. 404 af 13. juni 1990, som ændret ved lov nr. 394 af 14. juni 1995). </P>  \r\n\r\n<P>Forarbejderne til ændringen af bidrags- og regnskabsloven kan derfor også  \r\n\r\n tjene som fortolkningsbidrag ved fastlæggelsen af det nærmere indhold af  \r\n\r\n partistøttelovens regler om oplysninger om private og anonyme tilskud, jf. i  \r\n\r\n det følgende. </P>  \r\n\r\n<P> <B> Ad &#187;privat tilskudsyder&#171;</B>  </P>  \r\n\r\n<P>En privat tilskudsyder i lovens forstand kan være såvel en fysisk som en  \r\n\r\n juridisk person, herunder kollektive private sammenslutninger, faglige  \r\n\r\n organisationer, erhvervsorganisationer, erhvervsvirksomheder, fonde og  \r\n\r\n foreninger. </P>  \r\n\r\n<P> <B> Ad &#187;anonyme tilskud&#171;</B>  </P>  \r\n\r\n<P>Der er tale om anonyme tilskud i lovens forstand i det omfang, tilskud er  \r\n\r\n ydet uden angivelse af tilskudsyderens navn, og hvor tilskudsmodtageren  \r\n\r\n heller ikke på anden måde kan antages at være bekendt med giverens identitet.  \r\n\r\n</P>  \r\n\r\n<P>Er tilskudsmodtageren bekendt med tilskudsyderens identitet, vil  \r\n\r\n tilskudsmodtageren ikke være berettiget til at imødekomme et ønske fra  \r\n\r\n tilskudsyderen om at være anonym med den konsekvens, at der ikke over for  \r\n\r\n amtsrådet/kommunalbestyrelsen skal gives oplysning om navn og adresse på  \r\n\r\n tilskudsyder for så vidt angår tilskud på mere end 20.000 kr. </P>  \r\n\r\n<P> <B> Ad private tilskud, der &#187;tilsammen overstiger 20.000  \r\n\r\n kr&#171;.</B>  </P>  \r\n\r\n<P>Det afgørende er størrelsen af det samlede tilskudsbeløb i det pågældende  \r\n\r\n kalenderår. Det er således uden betydning, om et tilskud på f.eks. 30.000 kr  \r\n\r\n fra den samme private tilskudsyder ydes på een gang, eller om det ydes i  \r\n\r\n årets løb i mindre rater. </P>  \r\n\r\n<P>Ved anonyme tilskud er det derimod i sagens natur størrelsen af det  \r\n\r\n enkelte tilskud, der er afgørende. Hertil kommer, at den samlede størrelse af  \r\n\r\n alle modtagne anonyme tilskud skal oplyses. </P>  \r\n\r\n<P> <B> Ad begrebet &#187;tilskud&#171;</B>  </P>  \r\n\r\n<P>Et tilskud vil normalt bestå i et pengebeløb, men ydelse af støtte på  \r\n\r\n anden måde vil dog efter omstændighederne også kunne udgøre et tilskud i  \r\n\r\n lovens forstand. </P>  \r\n\r\n<P>Ved besvarelsen af et spørgsmål fra Folketingets Udvalg for  \r\n\r\n Forretningsordenen i forbindelse med behandlingen af lovforslaget om ændring  \r\n\r\n af bidrags- og regnskabsloven har Justitsministeriet givet udtryk for, at der  \r\n\r\n kan opstilles følgende vejledende kriterier med henblik på afgrænsningen af  \r\n\r\n tilskudsbegrebet: </P>  \r\n\r\n<P>&#187;I vurderingen af, om en støtte i form af andet end pengebeløb har  \r\n\r\n karakter af tilskud i lovens forstand, må bl.a. indgå, om der er tale om en  \r\n\r\n ydelse, der sædvanligvis opgøres i penges værdi. </P>  \r\n\r\n<P>Er der f.eks. tale om en ydelse, som den, der leverer ydelsen, normalt  \r\n\r\n tager betaling for som led i en erhvervsmæssig virksomhed, eller må ydelsen  \r\n\r\n på anden måde siges at substituere et pengebeløb, taler det for at betragte  \r\n\r\n ydelsen som tilskud i lovens forstand. Er der tale om tilskud i lovens  \r\n\r\n forstand, må støtten efter Justitsministeriets opfattelse i almindelighed  \r\n\r\n medtages i regnskabet med den værdi, støtten har for partiet, dvs. med et  \r\n\r\n beløb svarende til, hvad partiet på sædvanlige vilkår ellers skulle have  \r\n\r\n betalt for ydelsen. </P>  \r\n\r\n<P>Er der på den anden side tale om en personlig arbejdsindsats ydet af  \r\n\r\n medlemmer og bekendte, som udføres frivilligt og ulønnet, f.eks. ophængning  \r\n\r\n af plakater i forbindelse med valgkamp, foreligger der ikke en støtte, der er  \r\n\r\n tilskud i lovens forstand. Det samme må formentlig gælde ved privates gratis  \r\n\r\n udlån af lokaler og genstande, i det omfang de pågældende private ikke driver  \r\n\r\n erhvervsmæssig virksomhed af den pågældende art. </P>  \r\n\r\n<P>Også andre hensyn vil kunne tillægges betydning, herunder praktiske  \r\n\r\n hensyn. </P>  \r\n\r\n<P>F.eks. vil et krav om, at annonceudgifter, rabatter og lignende, der  \r\n\r\n afholdes eller ydes af private, skal medtages i regnskabet, være forbundet  \r\n\r\n med en række praktiske problemer, idet man næppe kan forlange, at et politisk  \r\n\r\n parti, f.eks. under en valgkamp skal have nøje kendskab til enhver annonce,  \r\n\r\n som måtte blive indrykket i dags- og ugepressen, og som udtrykker støtte til  \r\n\r\n partiet.&#171; </P>  \r\n\r\n<UL CLASS=PLAIN-LIST>  \r\n\r\n<LI> Bilag 2 (A) </LI>  \r\n\r\n</UL>  \r\n\r\n<P>(Standardmeddelelse - amtsrådsvalg) </P>  \r\n\r\n<P> <B> Meddelelse om ændringer af partistøtteloven</B>  </P>  \r\n\r\n<P>(Til kandidatlister/partier, der modtager partistøtte på grundlag af  \r\n\r\n deltagelse i valg til amtsrådet i .............. Amtskommune) </P>  \r\n\r\n<P>Ved lov nr. 383 af 14. juni 1995 er gennemført en række ændringer af lov  \r\n\r\n nr. 940 af 23. december 1986 om økonomisk støtte til politiske partier m.v.  \r\n\r\n De ændringer, der har betydning for kandidatlister/partier, der modtager  \r\n\r\n partistøtte på grundlag af deltagelse i valg til amtsråd, går ud på følgende:  \r\n\r\n</P>  \r\n\r\n<P> 1. Forhøjelse af støttebeløbet </P>  \r\n\r\n<P>Det årlige støttebeløb pr. stemme er forhøjet fra 2 kr. til 2,50 kr.  \r\n\r\n Forhøjelsen får første gang virkning for den partistøtte, der udbetales for  \r\n\r\n 1996. </P>  \r\n\r\n<P> 2. Årlig regulering af støttebeløbet </P>  \r\n\r\n<P>Støttebeløbet pr. stemme reguleres hvert år den 1. januar med 2,0 procent  \r\n\r\n tillagt eller fratrukket tilpasningsprocenten for det pågældende finansår,  \r\n\r\n jf. lov om en satsreguleringsprocent. Denne regulering foretages første gang  \r\n\r\n den 1. januar 1997. </P>  \r\n\r\n<P> 3. Årlig fornyet ansøgning om partistøtte </P>  \r\n\r\n<P>Tilskudsmodtageren skal hvert år inden den 1. marts indgive en fornyet  \r\n\r\n ansøgning om partistøtte til amtsrådet. Tidligere skulle der kun indgives  \r\n\r\n ansøgning een gang i hver valgperiode. Ændringen har virkning fra og med  \r\n\r\n tilskud, der udbetales for 1996. Fornyet ansøgning skal således første gang  \r\n\r\n indsendes inden den 1. marts 1996. </P>  \r\n\r\n<P>Ansøgningen kan rent praktisk indgives samtidig med, at tilskudsmodtageren  \r\n\r\n indsender den årlige erklæring om tilskudsbeløbets anvendelse m.v., jf.  \r\n\r\n nedenfor under pkt. 4. </P>  \r\n\r\n<P> 4. Oplysninger om private tilskud og anonyme tilskud </P>  \r\n\r\n<P>Tilskudsmodtageren skal som hidtil hvert år inden den 1. marts indsende en  \r\n\r\n erklæring til amtsrådet om, at tilskudsbeløbet for de foregående kalenderår  \r\n\r\n er anvendt til politisk arbejde i amtskommunen, samt at dette agtes  \r\n\r\n videreført. </P>  \r\n\r\n<P> Med virkning fra og med 1997 skal den årlige erklæring tillige indeholde  \r\n\r\n oplysning om, hvorvidt tilskudsmodtageren i det foregående kalenderår fra  \r\n\r\n samme private tilskudsyder har modtaget eet eller flere tilskud, der  \r\n\r\n tilsammen overstiger 20.000 kr. </P>  \r\n\r\n<P>Såfremt dette er tilfældet, skal tilskudsyderens navn og adresse oplyses.  \r\n\r\n (Derimod skal størrelsen af private tilskud ikke oplyses, hverken den samlede  \r\n\r\n størrelse af private tilskud eller størrelsen af de enkelte private tilskud).  \r\n\r\n</P>  \r\n\r\n<P> Med virkning fra og med 1997 skal den årlige erklæring endvidere  \r\n\r\n indeholde oplysning om den samlede størrelse af eventuelle modtagne anonyme  \r\n\r\n tilskud i det foregående kalenderår og om størrelsen af hvert enkelt anonymt  \r\n\r\n tilskud på mere end 20.000 kr. </P>  \r\n\r\n<P>Hvis tilskudsmodtageren er amtsorganisationen for et parti, som pr. 1.  \r\n\r\n august i det seneste kommunale valgår var opstillingsberettiget til  \r\n\r\n folketingsvalg, skal oplysningerne om private og anonyme tilskud tillige  \r\n\r\n omfatte partiets eventuelle kredsorganisationer i vedkommende amtskommune  \r\n\r\n (amtskreds). </P>  \r\n\r\n<P>Såfremt tilskudsmodtageren ikke indsender en fyldestgørende erklæring, kan  \r\n\r\n amtsrådet bestemme, at kommende udbetalinger af tilskud skal udsættes eller  \r\n\r\n bortfalde. </P>  \r\n\r\n<P>Det bemærkes, at der ikke hermed er indført regnskabspligt for  \r\n\r\n tilskudsmodtagerne. En tilskudsmodtager skal dog foretage en (løbende)  \r\n\r\n registrering af de tilskud, der modtages fra private tilskudsydere, samt af  \r\n\r\n anonyme tilskud, idet en sådan registrering er en forudsætning for, at  \r\n\r\n tilskudsmodtageren kan give de nævnte oplysninger om private tilskud og  \r\n\r\n anonyme tilskud. I de tilfælde, hvor tilskudsmodtageren er amtsorganisationen  \r\n\r\n for et parti, skal disse registreringer tillige foretages af partiets  \r\n\r\n eventuelle kredsorganisationer i vedkommende amtskommune (amtskreds). </P>  \r\n\r\n<P>For at tilskudsmodtageren inden 1. marts 1997 kan give oplysninger om de  \r\n\r\n private og anonyme tilskud, der måtte være modtaget i 1996, skal de nævnte  \r\n\r\n registreringer foretages med virkning fra og med den 1. januar 1996. </P>  \r\n\r\n<P>Til nærmere orientering om, hvad der forstås ved private og anonyme  \r\n\r\n tilskud m.v., henvises til vedhæftede bilag 1 vedrørende partistøttelovens  \r\n\r\n regler om oplysninger om private og anonyme tilskud m.v. </P>  \r\n\r\n<P>(Hvis amtskommunen ønsker at give tilbud om blanketter, kan f.eks tilføjes  \r\n\r\n følgende: </P>  \r\n\r\n<P>Blanketter til indgivelse af årlig ansøgning om partistøtte og samtidig  \r\n\r\n afgivelse af årlig erklæring kan fås ved henvendelse til amtskommunen. Der er  \r\n\r\n ikke noget krav om, at der skal benyttes særlige blanketter. Tilbuddet om  \r\n\r\n blanketter er derfor alene er service for tilskudsmodtagerne). </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/10/1995"
        },
        {
            "displayName": "Accession",
            "displayValue": "C19950016460"
        },
        {
            "displayName": "Entydig dokumentidentifikation",
            "displayValue": "CM011801"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "24/04/2008"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "164"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "17/10/1995"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Indenrigsministeriet 1. k. J.nr. 1995/4301-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}