{
    "id": 74174,
    "title": "Cirkulære om anvendelse af edb og anskaffelse af edb-udstyr ved statslige og private tilskudsberettigede institutioner under undervisningsministeriet (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 187 af 23/11/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om anvendelse af edb og anskaffelse af  \r\n\r\n edb-udstyr ved statslige og private tilskudsberettigede institutioner under  \r\n\r\n undervisningsministeriet (* 1) </H1>  \r\n\r\n<P></P>  \r\n\r\n<BR>  \r\n\r\n<P>Under henvisning til pkt. 6 og 11 i finansministeriets cirkulære af 31.  \r\n\r\n marts 1982 om anvendelse af edb og anskaffelse af edb-udstyr, herunder udstyr  \r\n\r\n til elektronisk tekstbehandling, fastsættes følgende regler: </P>  \r\n\r\n<P CLASS=PUNKT> <B>1.</B> Formål m.v. </P>  \r\n\r\n<P>Reglerne i dette cirkulære har til formål at sikre den fornødne samordning  \r\n\r\n m.v. af edb-anvendelser og de mest hensigtsmæssige dispositioner i  \r\n\r\n forbindelse med edb-anskaffelser til statslige og private tilskudsberettigede  \r\n\r\n institutioner inden for undervisningsministeriets område. </P>  \r\n\r\n<P>Reglerne er supplerende i forhold til finansministeriets regler og  \r\n\r\n betyder, at undervisningsministeriet indtræder som formidlende instans med  \r\n\r\n bistand til institutionerne under ministeriet og til aflastning for  \r\n\r\n administrationsdepartementet, hos hvem den endelige stillingtagen beror.  \r\n\r\n Finansministeriets cirkulære er optrykt som bilag til dette cirkulære. </P>  \r\n\r\n<P>Institutionerne skal forelægge planer om anvendelse af edb og anskaffelse  \r\n\r\n af edb-udstyr for undervisningsministeriet til godkendelse. Under  \r\n\r\n ministeriets behandling af en sag forelægges den for  \r\n\r\n administrationsdepartementet ifølge reglerne herfor. Når resultatet af  \r\n\r\n behandlingen foreligger, vil institutionen få meddelelse fra  \r\n\r\n undervisningsministeriet. </P>  \r\n\r\n<P>Anskaffelse af edb-udstyr, hvor anskaffelsesprisen er mindre end 300.000  \r\n\r\n kr. (ekskl. merværdiafgift) skal alene godkendes af undervisningsministeriet.  \r\n\r\n</P>  \r\n\r\n<P CLASS=PUNKT> <B>2.</B> Cirkulærets anvendelsesområde </P>  \r\n\r\n<P>Reglerne finder anvendelse ved etablering af edb-systemer og anskaffelse  \r\n\r\n af edb-udstyr, herunder udstyr til elektronisk tekstbehandling, til  \r\n\r\n administrative, statistiske og planlægningsmæssige opgaver. </P>  \r\n\r\n<P>Undtaget fra reglerne er således anvendelse af edb og anskaffelse af  \r\n\r\n edb-udstyr til undervisnings- og forskningsformål, herunder de  \r\n\r\n edb-anvendelser m.v., som godkendes af undervisningsministeriet efter  \r\n\r\n indstilling fra edb-kapacitetsudvalget. </P>  \r\n\r\n<P>Reglerne gælder, hvad enten en opgave skal løses på eget udstyr eller på  \r\n\r\n servicebasis. </P>  \r\n\r\n<P>Reglerne gælder for private tilskudsberettigede institutioner, for så vidt  \r\n\r\n de ønsker mulighed for at opnå tilskud til udgifter til anvendelse og  \r\n\r\n anskaffelse af edb. </P>  \r\n\r\n<P CLASS=PUNKT> <B>3.</B> Etablering af edb-systemer (edb-anvendelse) </P>  \r\n\r\n<P>En påtænkt etablering af et edb-system skal forelægges  \r\n\r\n undervisningsministeriet til godkendelse så tidligt som muligt og senest, når  \r\n\r\n institutionerne har præciseret sine behov på en sådan måde, at der foreligger  \r\n\r\n en kravspecifikation, dvs før forslag til systemløsning udarbejdes. </P>  \r\n\r\n<P>Forelæggelse af en edb-anvendelse kan ske i form af en langtidsplan, som  \r\n\r\n da kan omfatte såvel edb-anvendelse som anskaffelse af eventuelt nødvendigt  \r\n\r\n edb-udstyr. En sådan fremgangsmåde vil især være hensigtsmæssig for større  \r\n\r\n institutioner eller institutionsområder. </P>  \r\n\r\n<P>Påtænkte ændringer i et etableret edb-system skal også forelægges  \r\n\r\n ministeriet, når ændringerne er så omfattende, at der reelt er tale om et nyt  \r\n\r\n edb-system. </P>  \r\n\r\n<P>Planer om edb-anvendelse, herunder registeranvendelse, som kan få  \r\n\r\n betydning for kommunale og amtskommunale register- og edb-anvendelser, vil af  \r\n\r\n undervisningsministeriet blive forelagt det udvalg, som efter aftale med  \r\n\r\n edb-samordningsrådet varetager samordningsopgaven på undervisningsområdet.  \r\n\r\n</P>  \r\n\r\n<P CLASS=PUNKT> <B>4.</B> Anskaffelse af edb-udstyr </P>  \r\n\r\n<P>En påtænkt anskaffelse (køb, leje eller leasing) af edb-udstyr (materiel  \r\n\r\n og basisprogrammel) skal forelægges undervisningsministeriet til godkendelse  \r\n\r\n så tidligt som muligt. Forelæggelsen skal ske, før institutionen endeligt  \r\n\r\n specificerer kravene til udstyret og dermed inden en eventuel  \r\n\r\n udbudsforretning iværksættes. </P>  \r\n\r\n<P>Bestemmelserne gælder ligeledes for anskaffelse af udstyr til elektronisk  \r\n\r\n tekstbehandling. </P>  \r\n\r\n<P>Ved anskaffelser, der sker som led i gennemførelsen af en godkendt  \r\n\r\n langtidsplan for edb-anvendelse og -anskaffelse, jfr. afsnit 3, skal  \r\n\r\n ministeriet efterfølgende underrettes skriftligt om anskaffelsens formål, art  \r\n\r\n og fabrikat samt pris og tidspunkt for anskaffelsen. </P>  \r\n\r\n<P CLASS=PUNKT> <B>5.</B> Bevillingsspørgsmål, registerlov </P>  \r\n\r\n<P>Bevillingsspørgsmål i forbindelse med anvendelse af edb og anskaffelse af  \r\n\r\n edb-udstyr må forelægges ministeriet særskilt i overensstemmelse med de herom  \r\n\r\n gældende regler. </P>  \r\n\r\n<P>Er en edb-anvendelse m.v. omfattet af lov nr. 294 af 8. juni 1978 om  \r\n\r\n offentlige myndigheders registre, skal der ligeledes ske en forelæggelse med  \r\n\r\n henblik på ministeriets udarbejdelse og fastsættelse af registerforskrifter.  \r\n\r\n</P>  \r\n\r\n<P CLASS=PUNKT> <B>6.</B> Konsulentbistand m.v. </P>  \r\n\r\n<P>Undervisningsministeriet yder eller anviser konsulentbistand i forbindelse  \r\n\r\n med etablering af edb-systemer og ved valg og anskaffelse af edb- og  \r\n\r\n tekstbehandlingsudstyr. </P>  \r\n\r\n<P>I tilknytning til finansministeriets cirkulære har  \r\n\r\n administrationsdepartementet udsendt en supplerende edb-vejledning, som kan  \r\n\r\n rekvireres i undervisningsministeriet. </P>  \r\n\r\n<P>Planer om anvendelse af edb og anskaffelse af edb-udstyr, der skal  \r\n\r\n forelægges undervisningsministeriet i henhold til bestemmelserne i dette  \r\n\r\n cirkulære, sendes til: </P>  \r\n\r\n<P>Undervisningsministeriet </P>  \r\n\r\n<P>Økonomisk-statistisk kontor </P>  \r\n\r\n<P>Frederiksholms Kanal 21 </P>  \r\n\r\n<P>1220 København K. </P>  \r\n\r\n<P>Telefoniske henvendelser på telefon 01-925300 </P>  \r\n\r\n<P CLASS=PUNKT> <B>7.</B> Oplysningspligt og ikrafttræden </P>  \r\n\r\n<P>Undervisningsministeriet er berettiget til at indhente alle oplysninger,  \r\n\r\n som er nødvendige til varetagelse af ministeriets opgaver i henhold til  \r\n\r\n finansministeriets cirkulære af 31. marts 1982. </P>  \r\n\r\n<P>Cirkulæret træder i kraft den 1. december 1982. </P>  \r\n\r\n<P>Undervisningsministeriets cirkulæreskrivelse af 6. januar 1977 om  \r\n\r\n anvendelse af edb og anskaffelse af edb-kapacitet ophæves. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Undervisningsministeriet, den 23.  \r\n\r\n november 1982 </I> </P>  \r\n\r\n<P ALIGN=CENTER>P.M.V. </P>  \r\n\r\n<P CLASS=UNDERSKREVET-AF ALIGN=CENTER>Ernst Goldschmidt </P>  \r\n\r\n<P CLASS=MINISTER ALIGN=RIGHT>/Carl Johan Jessen </P>  \r\n\r\n</DIV>  \r\n\r\n<P>Bilag. </P>  \r\n\r\n<P>Cirkulære nr. 57 af 31. marts 1982 om anvendelse af edb og anskaffelse af  \r\n\r\n edb-udstyr, herunder udstyr til elektronisk tekstbehandling. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Finansministeriets cirkulære om anskaffelse og etablering af edb-systemer er ophævet med virkning fra den 1. september 1992. Undervisningsministeriets cirkulære om anvendelse af edb og anskaffelse af edb-udstyr ved statslige og private tilskudsberettigede institutioner under undervisningsministeriet bortfalder samtidig."
    ],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/01/1983"
        },
        {
            "displayName": "Accession",
            "displayValue": "C19820018709"
        },
        {
            "displayName": "Entydig dokumentidentifikation",
            "displayValue": "CM033378"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "01/10/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "187"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "23/11/1982"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "3. afd.,øsk,j.nr.1981-6710-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}