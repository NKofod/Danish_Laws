{
    "id": 181893,
    "title": "Ligebehandlingsnævnets afgørelse om køn - ej medhold - kompetence - reklamer - retlig interesse",
    "documentTypeId": "240",
    "isSagsforlobPeriodValid": true,
    "shortName": "KEN nr 9517 af 20/04/2016",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - ej medhold - kompetence - reklamer - retlig interesse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.</span> <span class=\"Bold\">nr. 2016-6811-10773</span></p>\r\n   <p class=\"TekstGenerel\">En kvinde fandt en reklame for butterflies diskriminerende, da den havde et billede af kvinder i en udfordrende påklædning. Et krav om retlig interesse blev indsat i Lov om Ligebehandlingsnævnet med virkning fra 1. januar 2016, og kvinden havde indgivet klagen efter dette tidspunkt. Ligebehandlingsnævnet vurderede, at kvinden ikke havde været direkte berørt af den påståede forskelsbehandling på en sådan måde, at hun havde en individuel og aktuel interesse i sagen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ligebehandlingsnævnet kunne derfor ikke behandle klagen.</p>\r\n   <p class=\"TekstGenerel\">\r\n   </p>\r\n</div>\r\n<p>Klagen drejer sig om påstået forskelsbehandling på grund af køn i forbindelse med en reklame for butterflies.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Ligebehandlingsnævnet kan ikke behandle klagen.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>En kvinde klagede den 17. februar 2016 over en reklame for butterflies på indklagedes hjemmeside.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager </span>gør gældende, at reklamen er sexistisk og upassende.</p>\r\n<p>\r\n</p>\r\n<p>Reklamen viser kvindelige modeller i trusser, herreskjorter og butterflies. Skjorterne er våde, så man tydeligt kan se kvindernes bryster gennem stoffet. Hertil kommer, at indklagede har valgt at afskære kvindernes hoveder, så det kun er de nøgne kroppe, der anvendes til at vise herretøj. Modellerne er reducerede til kroppe, som kynisk bliver brugt til at sælge et produkt, og der er tale om både objektivisering og dehumanisering.</p>\r\n<p>\r\n</p>\r\n<p>På et af billederne er det også en mandehånd, som er placeret over modellens hals og mund. Der er i bedste fald tale om seksualisering og banal erotik. I værste fald spiller reklamen på vold og dominans.</p>\r\n<p>\r\n</p>\r\n<p>At produktet ikke engang er tiltænkt kvinder understreger, hvor groft det er at bruge kvindekroppe i markedsføringen.</p>\r\n<p>\r\n</p>\r\n<p>Klager ønsker. at indklagede skal fjerne reklamen, og at Ligebehandlingsnævnet kommer frem til, at det ikke er i orden med sexisme og kønsdiskrimination.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Ligebehandlingsnævnet kan behandle klager over forskelsbehandling på grund af køn efter lov om ligestilling af kvinder og mænd. ¬¬En klage kan indbringes for Ligebehandlingsnævnet af den, der har retlig interesse i sagen. ¬¬Kravet om, at en klager skal have retlig interesse, blev indsat i lov om Ligebehandlingsnævnet med virkning fra 1. januar 2016. ¬¬Det betyder, at Ligebehandlingsnævnet kun kan behandle en klage, hvis klageren har en individuel og aktuel interesse i den konkrete sag. Klageren skal således være direkte berørt af den påståede forskelsbehandling ved selv at have været udsat for en handling eller en undladelse, som efter den pågældendes opfattelse udgør ulovlig forskelsbehandling. En klager, der tilhører en gruppe af personer, som kan være blevet udsat for forskelsbehandling, har som udgangspunkt ikke alene af den grund en sådan individuel interesse i den konkrete sag, at kravet om retlig interesse er opfyldt. ¬¬Klager har ikke i forbindelse med reklamen for butterflies været direkte berørt af den påståede forskelsbehandling på en sådan måde, at klager har en individuel og aktuel interesse i sagen. ¬¬Ligebehandlingsnævnet afviser derfor klagen.</p>\r\n<p>\r\n</p>\r\n<p>&lt;2016-6811-10773&gt;</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/06/2016"
        },
        {
            "displayName": "Accession",
            "displayValue": "W20160951725"
        },
        {
            "displayName": "Entydig dokumentidentifikation",
            "displayValue": "CJ000400"
        },
        {
            "displayName": "Dato for indlæggelse",
            "displayValue": "14/09/2016"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9517"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "20/04/2016"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2016-6811-10773"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}