{
    "id": 141970,
    "title": "Pressenævnets kendelse i sag nr. 12-70-00261",
    "documentTypeId": "240",
    "isSagsforlobPeriodValid": true,
    "shortName": "KEN nr 9216 af 22/05/2012",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 12-70-00261</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">Klager – en person – klagede over lederartiklen ”A-kraften” i Jyllands-Posten.</p>\r\n   <p class=\"TekstGenerel\">\r\n      <span class=\"Bold\">Pressenævnets formand udtaler:</span>\r\n   </p>\r\n   <p class=\"TekstGenerel\">\r\n      <span class=\"Bold\">Det er en betingelse for at klage til Pressenævnet, at klageren har retlig interesse i det forhold, der klages over.</span> <span class=\"Bold\">Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.</span> <span class=\"Bold\">Det er ikke tilstrækkeligt blot at have interesse i det emne, der er behandlet.</span></p>\r\n   <p class=\"TekstGenerel\">\r\n      <span class=\"Bold\">Da [Klager] ikke selv er direkte eller indirekte nævnt i artiklen, har han ikke en sådan interesse, at der er grundlag for at behandle klagen, hvorfor denne afvises, jf. medieansvarsloven § 43, stk. 2, nr. 2.</span>\r\n   </p>\r\n</div>\r\n<p class=\"Tekst\" style=\"text-align: left;\">[Klager] har klaget til Pressenævnet over lederartiklen <span class=\"Italic\">”A-kraften”</span> bragt i Jyllands-Posten den 2. april 2012, idet han mener, at god presseskik er tilsidesat.</p>\r\n<p class=\"Tekst\" style=\"text-align: left;\">[Klager] sendte ved e-mail af 2. april 2012 følgende til Jyllands-Posten:</p>\r\n<p class=\"Tekst\" style=\"text-align: left;\">”Dagens leder: ”A-kraften” er desværre fyldt med fejl. Der står, at ”der bygges stadig atomreaktorer i eksempelvis Indien og Kina, hvor også den økonomiske sikkerhed er en del af spillet, og ikke overraskende er Kina forrest i feltet med 26 nye atomkraftværker”.</p>\r\n<p class=\"Tekst\" style=\"text-align: left;\">De nye atomkraftværker i Indien og Kina er imidlertid baseret på thorium og ikke på uran, hvad der gør en stor forskel, thorium er stort set forureningsfri. Man kunne med fordel have læst mit efterfølgende læserbrev af 27/3, som er sendt til Jyllands-Postens Debatside, men endnu ikke vist på debatsiderne! Her er det:</p>\r\n<p class=\"Tekst\" style=\"text-align: left;\">…</p>\r\n<p class=\"Tekst\" style=\"text-align: left;\">I kan med fordel gå ind på: http:/www.wired.com/wiredscience/2011/02/china-thorium-power og læse om Kinas nye atomkraftværker.”</p>\r\n<p class=\"Tekst\" style=\"text-align: left;\">Jyllands-Posten meddelte samme dag, at avisens lederskribent ville blive gjort bekendt med [Klager]s henvendelse.</p>\r\n<p class=\"Tekst\" style=\"text-align: left;\">[Klager] sendte den 4. april 2012 en e-mail til Jyllands-Posten. Avisen svarede samme dag bl.a. følgende:</p>\r\n<p class=\"Tekst\" style=\"text-align: left;\">”For en god ordens skyld skal jeg meddele, at De ikke kan forvente henvendelse fra lederskribenten. Lederne i JP er udtryk for avisens holdning og ikke en enkeltpersons.”</p>\r\n<p class=\"Tekst\" style=\"text-align: left;\">[Klager] rettede den 5. og 25. april 2012 henvendelse til Jyllands-Posten for svar på sin oprindelige henvendelse af 2. april 2012. Disse henvendelser henstår ubesvaret.</p>\r\n<p class=\"Tekst\" style=\"text-align: left;\">[Klager] har til støtte for klagen bl.a. anført, at Jyllands-Postens behandling af hans henvendelse om fejl i lederartiklen giver anledning til at klage. Det er en klar fejl, når Jyllands-Posten i artiklen ikke skelner mellem uranbaseret og thoriumbaseret atomkraft.</p>\r\n<p class=\"Tekst\" style=\"text-align: left;\">\r\n   <span class=\"Bold\">Pressenævnets formand udtaler</span>:</p>\r\n<p class=\"Tekst\" style=\"text-align: left;\">Det er en betingelse for at klage til Pressenævnet, at klageren har retlig interesse i det forhold, der klages over. Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet. Det er ikke tilstrækkeligt blot at have interesse i det emne, der er behandlet.</p>\r\n<p class=\"Tekst\" style=\"text-align: left;\">Da [Klager] ikke selv er direkte eller indirekte nævnt i artiklen, har han ikke en sådan interesse, at der er grundlag for at behandle klagen, hvorfor denne afvises, jf. medieansvarsloven § 43, stk. 2, nr. 2.</p>\r\n<p class=\"Tekst\" style=\"text-align: left;\">Afgjort den 22. maj 2012</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/05/2012"
        },
        {
            "displayName": "Accession",
            "displayValue": "W20120921625"
        },
        {
            "displayName": "Entydig dokumentidentifikation",
            "displayValue": "AA006535"
        },
        {
            "displayName": "Dato for indlæggelse",
            "displayValue": "24/05/2012"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9216"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "22/05/2012"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "12-70-00261"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}