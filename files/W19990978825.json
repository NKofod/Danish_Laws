{
    "id": 154695,
    "title": "Ankestyrelsens principafgørelse D-23-99 om revalidering - afslag på pension - forlængelse af dagpengeperioden - revalideringsmuligheder udtømt - dagpenge",
    "documentTypeId": "240",
    "isSagsforlobPeriodValid": true,
    "shortName": "KEN nr 9788 af 15/11/1999",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse D-23-99 om revalidering - afslag på pension - forlængelse af dagpengeperioden - revalideringsmuligheder udtømt - dagpenge</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Afgørelse af om iværksættelse af revalidering må anses for overvejende sandsynlig træffes efter en samlet konkret vurdering af sagens oplysninger. Afslag på førtidspension med den begrundelse at revalideringsmulighederne ikke er udtømt, indebærer ikke i sig selv, at iværksættelse af revalidering må anses for overvejende sandsynlig.</p>\r\n   <p class=\"TekstGenerel\">Det sociale nævn kunne ikke tilsidesætte kommunens vurdering af, at revalidering ikke var overvejende sandsynlig, da kommunens skøn hverken var ulovligt eller åbenbart urimeligt.</p>\r\n   <p class=\"TekstGenerel\">Ankestyrelsen henstillede til kommunen at overveje mulighederne for iværksættelse af revalideringsmæssige foranstaltninger med henblik på undersøgelse af mulighederne for at vende tilbage til arbejdsmarkedet under én eller anden form, da klagerens erhvervsmæssige situation fortsat var uafklaret.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om dagpenge ved sygdom eller fødsel - lovbekendtgørelse nr. 632 af 22. juli 1997 - § 22, stk. 1 og § 24, stk. 1</p>\r\n<p>Lov om retssikkerhed og administration på det sociale område - lovbekendtgørelse nr. 540 af 21. juli 1998 - § 69</p>\r\n<p>Lov om sygedagpenge - lov nr. 563 af 9. juni 2006 - § 27, stk. 1 og § 8, stk. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sagsfremstilling: En 33-årig lønmodtager med fibromyalgi sygemeldte sig i tilknytning til afslutning af pædagogstudiet i januar 1997. Studiet vargennemført med fritagelse for mødepligt. Den almindelige varighedsbe grænsning for udbetaling af sygedagpenge indtraf på grund af tidligere sygdom den 31. oktober 1997. Dagpengeperioden blev forlænget efter ansøgning om førtidspension.</p>\r\n<p>Helbredsforholdene var beskrevet i erklæringer fra en speciallæge i psykiatri, i journaludskrift fra hospital, i generel helbredserklæring og statusbedømmelse fra egen læge samt erklæring fra en reumatolog.</p>\r\n<p>Det fremgik heraf, at lønmodtageren havde en stærkt begrænset fysisk formåen i det daglige. Ægtefællen måtte ordne alt fysisk krævende i hjemmet, og der var fremmed rengøringshjælp. Der var af kommunen bevilget forskellige hjælpemidler, herunder kørestol, ligesom familien havde måttet anskaffe bil med automatgear og servostyring. Familien rettede den 28. juli 1998 henvendelse til kommunens dagpengemedarbejder i anledning af, at lønmodtageren havde været til samtale med en medarbejder i kommunens pensionsafdeling. Det var her blevet tilkendegivet, at hun ikke ville få tilkendt pension med baggrund i, at hun ikke havde haft diagnosen fibromyalgi længe nok, og at revalideringsmulighederne ikke var udtømt.</p>\r\n<p>Kommunens dagpengemedarbejder blev spurgt, om det herefter var tilrådeligt at trække ansøgningen om førtidspension tilbage og få afprøvet hendes revalideringsmuligheder. Dagpengemedarbejderen mente dog ikke, at det aktuelle funktionsniveau gjorde det muligt at afprøve revalideringsmulighederne.</p>\r\n<p>Kommunen meddelte i brev af 28. januar 1999, at dagpengene ville blive standset fra den 31. januar 1999, da der var givet afslag på førtidspension. Kommunen anførte endvidere, at det var overvejet, hvorvidt der var grundlag for iværksættelse af revalidering, men det var på grundlag af de lægelige oplysninger og samtaler med lønmodtageren vurderet, at dette ikke for tiden kunne anses for realistisk.</p>\r\n<p>Kommunen henviste til, at der ikke var yderligere forlængelsesmuligheder efter dagpengelovens § 22, stk. 1, jf. dagpengebekendtgørelsens § 41, stk. 4, hvorefter dagpengeudbetalingen bringes til ophør ved stationær helbredstilstand, og når sikrede ikke er berettiget til social pension, og kommunen skønner, at det ikke er overvejende sandsynligt, at revalidering vil blive iværksat.</p>\r\n<p>Det sociale nævn ændrede kommunens afgørelse og pålagde kommunen at forlænge dagpengeperioden udover den 31. januar 1999.</p>\r\n<p>Nævnet begrundede afgørelsen med, at det måtte anses for overvejende sandsynligt, at en afklarende arbejdsprøvning ville blive iværksat. Nævnet lagde vægt på, at der ikke tidligere i sagen sås at være taget skridt i retning af arbejdsprøvning eller revalidering. Nævnet lagde vægt på en udtalelse fra nævnets lægekonsulent, hvorefter det på detforeliggende grundlag fandtes realistisk at foretage en arbejds prøvning/revalidering. Lægekonsulenten havde ikke fundet, at der for øjeblikket var noget til hinder for, at lønmodtageren skulle kunne gennemføre arbejdsprøvning/revalidering.</p>\r\n<p>I klagen til Ankestyrelsen var det bl.a. anført, at kommunens pensionsnævn skønnede, at revaliderings- og beskæftigelsesmulighederne på længere sigt ikke var udtømt, men at den aktuelle helbredstilstand udelukkede beskæftigelse. Det sociale nævn havde tiltrådt afslag på pension.</p>\r\n<p>Sagen blev behandlet i principielt møde med henblik på nærmere belysning af, hvornår det må anses for overvejende sandsynligt, at revalidering vil blive iværksat, jf. dagpengelovens § 22, stk. 1, nr. 1.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at det sociale nævn ikke var berettiget til at pålægge kommunen at forlænge dagpengeperioden udover den 31. januar 1999.</p>\r\n<p>Ankestyrelsen lagde herved vægt på, at lønmodtageren den 14. januar 1999 havde fået afslag på førtidspension. Dagpengeperioden kunne derfor ikke længere forlænges efter dagpengelovens § 22, stk. 1, nr. 4.</p>\r\n<p>Ankestyrelsen fandt endvidere, at dagpengeperioden heller ikke kunne forlænges yderligere efter dagpengelovens § 22, stk. 1, nr. 1, idet det ud fra en samlet vurdering af sagens oplysninger ikke kunne anses for overvejende sandsynligt, at revalidering ville blive iværksat. Ankestyrelsen lagde herved vægt på de foreliggende oplysninger om lønmodtagerens funktionsniveau, og på at hun ønskede at få tilkendt førtidspension. Det måtte derfor anses for usikkert om og i givet fald hvornår, der ville kunne iværksættes arbejdsprøvning/revalidering med sigte på tilbagevenden til arbejdsmarkedet på normale vilkår.</p>\r\n<p>Der var ikke andre muligheder for forlængelse af dagpengeperioden.</p>\r\n<p>Ankestyrelsen henviste endelig til § 69 i lov om retssikkerhed og administration på det sociale område. Ankestyrelsen fandt ikke, at der forelå særlige omstændigheder, da kommunens skøn hverken kunne betragtes som ulovligt eller åbenbart urimeligt.</p>\r\n<p>Ankestyrelsen bemærkede med hensyn til det, der var anført i klagen, at den omstændighed at kommunen i relation til pensionslovgivningens regler finder, at revalideringsmulighederne ikke er udtømt, ikke i sig selv indebærer, at iværksættelse af revalidering må anses for overvejende sandsynlig efter dagpengelovens § 22, stk. 1, nr. 1.</p>\r\n<p>Ankestyrelsen fandt dog, at kommunen i tilknytning til familiens henvendelse den 28. juli 1998 burde have taget skridt til afklaring af de revalideringsmæssige muligheder med henblik på afklaring af det fremtidige forsørgelsesgrundlag.</p>\r\n<p>Da lønmodtagerens erhvervsmæssige situation fortsat var uafklaret, henstilledes det til kommunen at overveje mulighederne for iværksættelse af revalideringsmæssige foranstaltninger med henblik på undersøgelse af mulighederne for tilbagevenden til arbejdsmarkedet under én eller anden form.</p>\r\n<p>Ankestyrelsen ændrede således det sociale nævns afgørelse.</p>\r\n<p>Ankestyrelsens afgørelse betød ikke, at lønmodtageren skulle tilbagebetale de dagpenge, hun havde modtaget efter nævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19990978825"
        },
        {
            "displayName": "Entydig dokumentidentifikation",
            "displayValue": "BS007493"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9788"
        },
        {
            "displayName": "År for udstedelse",
            "displayValue": "1999"
        },
        {
            "displayName": "Dato for underskrift",
            "displayValue": "15/11/1999"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 700087-99"
        },
        {
            "displayName": "Stikord",
            "displayValue": "D-23-99"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}