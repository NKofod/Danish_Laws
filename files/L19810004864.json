{
    "id": 50280,
    "title": "Bekendtgørelse af overenskomst af 23. januar 1981 med Sverige om lufttrafiktjeneste m.m. ",
    "documentTypeId": "220",
    "isSagsforlobPeriodValid": false,
    "shortName": "BKI nr 48 af 08/04/1981",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Bekendtgørelse af overenskomst af 23. januar  \r\n\r\n 1981 med Sverige om lufttrafiktjeneste m.m. </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>Den 23. januar 1981 undertegnedes i Stockholm følgende overenskomst mellem  \r\n\r\n Danmark og Sverige om lufttrafiktjeneste m. m.: </P>  \r\n\r\n<P>OVERENSKOMST </P>  \r\n\r\n<P>mellem Danmark og Sverige om lufttrafiktjeneste m. m. </P>  \r\n\r\n<P>Danmarks regering og Sveriges regering er blevet enige om følgende: </P>  \r\n\r\n<P>Luftrum og lufttrafiktjeneste </P>  \r\n\r\n<P>Artikel 1 </P>  \r\n\r\n<P>Danmark og Sverige tillader under hensyntagen til punkt 2.1.1. i Annex 11  \r\n\r\n til konventionen af 7. december 1944 angående international civil luftfart  \r\n\r\n (Chicagokonventionen), at de respektive landes lufttrafiktjenesteenheder på  \r\n\r\n de nedenfor angivne vilkår må udøve lufttrafiktjeneste inden for det andet  \r\n\r\n lands luftrum. </P>  \r\n\r\n<P>Ved lufttrafiktjenesteenheder forstås de enheder, som er ansvarlige for  \r\n\r\n lufttrafiktjenesten. </P>  \r\n\r\n<P>Artikel 2 </P>  \r\n\r\n<P>De danske og svenske luftfartsmyndigheder skal i en særlig overenskomst  \r\n\r\n angive den maksimale udstrækning af det til hvert land hørende luftrum, inden  \r\n\r\n for hvilket det andet lands lufttrafiktjenesteenhed må udøve  \r\n\r\n lufttrafiktjeneste. Dette forhold er for tiden reguleret i en overenskomst  \r\n\r\n mellem de danske og svenske luftfartsmyndigheder vedrørende bestemmelser for  \r\n\r\n afvikling af lufttrafik inden for dele af København, Malmø og Gøteborg FIR.  \r\n\r\n Overenskomsten trådte i kraft den 3. oktober 1977. </P>  \r\n\r\n<P>Når det ene lands lufttrafiktjenesteenhed har behov for at udøve  \r\n\r\n lufttrafiktjeneste inden for det andet lands luftrum, skal behovet for  \r\n\r\n luftrum og tidspunktet for ibrugtagen heraf anmeldes til det andet lands  \r\n\r\n lufttrafiktjenesteenhed. </P>  \r\n\r\n<P>Artikel 3 </P>  \r\n\r\n<P>De danske og svenske luftfartsmyndigheder skal drage omsorg for, at  \r\n\r\n lufttrafikken til og fra lufthavnene ved Sturup og Kastrup samordnes således,  \r\n\r\n at der opnås tilfredsstillende trafikafvikling på begge lufthavne. </P>  \r\n\r\n<P>Artikel 4 </P>  \r\n\r\n<P>Hvert lands luftfartsmyndighed skal drage omsorg for, at trafikafviklingen  \r\n\r\n sker sikkert og effektivt i de dele af det andet lands luftrum, inden for  \r\n\r\n hvilke landets lufttrafiktjenesteenhed udøver lufttrafiktjeneste. Hvert lands  \r\n\r\n luftfartsmyndighed har ret til information om, hvorledes den operative  \r\n\r\n lufttrafiktjeneste udføres inden for sådant luftrum. </P>  \r\n\r\n<P>Artikel 5 </P>  \r\n\r\n<P>Hvert lands lufttrafiktjenesteenhed, som udøver lufttrafiktjeneste inden  \r\n\r\n for det andet lands luftrum, skal herunder være opmærksom på, at lufttrafik  \r\n\r\n inden for et sådant luftrum skal følge de i det pågældende land, med  \r\n\r\n udgangspunkt i Annex 2 til Chicagokonventionen, fastlagte lufttrafikregler,  \r\n\r\n medmindre andet er blevet tilladt. Ændring af lufttrafikregler, som kan  \r\n\r\n indvirke på lufttrafiktjenesten i et sådant luftrum, skal forud drøftes  \r\n\r\n mellem de danske og svenske luftfartsmyndigheder. </P>  \r\n\r\n<P>De danske og svenske luftfartsmyndigheder skal bestræbe sig på, at de  \r\n\r\n særlige bestemmelser, som publiceres i de respektive landes AIP eller NOTAM,  \r\n\r\n får samme indhold, hvad angår flyvning inden for de berørte luftrum. </P>  \r\n\r\n<P>Forskrifter for lufttrafiktjeneste gældende i det ene land må ikke uden  \r\n\r\n det andet lands godkendelse anvendes inden for de dele af landets luftrum, i  \r\n\r\n hvilke førstnævnte lands lufttrafiktjenesteenhed udøver lufttrafiktjeneste,  \r\n\r\n såfremt disse forskrifter afviger fra modsvarende i det andet land gældende  \r\n\r\n forskrifter på en måde, som kan indvirke på lufttrafikken eller  \r\n\r\n lufttrafiktjenesten i tilstødende luftrum. </P>  \r\n\r\n<P>Artikel 6 </P>  \r\n\r\n<P>De danske og svenske luftfartsmyndigheder skal samordne  \r\n\r\n lufttrafiktjenesteenhedernes metodik, udrustning, bemanding og uddannelse i  \r\n\r\n den udstrækning, som er nødvendig for en sikker og effektiv afvikling af  \r\n\r\n lufttrafikken. </P>  \r\n\r\n<P>Artikel 7 </P>  \r\n\r\n<P>De danske og svenske luftfartsmyndigheder skal i fællesskab fastlægge  \r\n\r\n rutiner for myndighedernes fremgangsmåde, hvis en flyveulykke eller risiko  \r\n\r\n for en sådan ulykke indtræffer inden for det luftrum, som omfattes af denne  \r\n\r\n overenskomst. </P>  \r\n\r\n<P>Territoriale spørgsmål </P>  \r\n\r\n<P>Artikel 8 </P>  \r\n\r\n<P>Inden for luftrum, som omfattes af denne overenskomst, må flyvning med  \r\n\r\n statsluftfartøjer fra et andet land end det, til hvilket luftrummet hører,  \r\n\r\n ikke finde sted uden tilladelse fra dette land i hvert enkelt tilfælde. </P>  \r\n\r\n<P>Ansøgning om tilladelse skal ske ad diplomatisk vej, medmindre andet  \r\n\r\n fremgår af den nationale lovgivning. Dansk eller svensk statsejet luftfartøj,  \r\n\r\n der anvendes til at kontrollere navigationshjælpemidler, kan opnå en stående  \r\n\r\n tilladelse til at beflyve det andet lands luftrum for at udføre sådanne  \r\n\r\n opgaver. </P>  \r\n\r\n<P>De danske og svenske luftfartsmyndigheder skal i fællesskab udarbejde  \r\n\r\n forskrifter til anvendelse af denne artikel. </P>  \r\n\r\n<P>Artikel 9 </P>  \r\n\r\n<P>Hvis det ene land opdager eller har mistanke om, at der foregår  \r\n\r\n ikke-tilladt lufttrafik inden for luftrum, som omfattes af denne  \r\n\r\n overenskomst, skal dette uopholdeligt anmeldes til det andet lands  \r\n\r\n lufttrafiktjenesteenhed. Tilsvarende gælder for så vidt angår lufttrafik, som  \r\n\r\n overtræder eller mistænkes at ville overtræde toldbestemmelserne. </P>  \r\n\r\n<P>Artikel 10 </P>  \r\n\r\n<P>Såfremt lufttrafiktjenesteenheden i enten Danmark eller Sverige udøver  \r\n\r\n lufttrafiktjeneste i det andet lands luftrum, skal lufttrafiktjenesteenheden  \r\n\r\n medvirke til, at de militære myndigheder i det andet land gennem dette lands  \r\n\r\n lufttrafiktjenesteenhed modtager information om lufttrafikken inden for  \r\n\r\n luftrummet. Rutiner for meddelelse af sådan information skal i fællesskab  \r\n\r\n udarbejdes af de danske og svenske luftfartsmyndigheder. </P>  \r\n\r\n<P>Hvis den danske eller den svenske regering begærer det, skal der gives  \r\n\r\n forbindelsespersonel lejlighed til at tjenstgøre ved det andet lands  \r\n\r\n lufttrafiktjenesteenhed for at indhente information om lufttrafikken i de  \r\n\r\n dele af det eget lands luftrum, inden for hvilke det andet lands  \r\n\r\n lufttrafiktjenesteenhed udøver lufttrafiktjeneste. </P>  \r\n\r\n<P>Artikel 11 </P>  \r\n\r\n<P>Denne overenskomst medfører ikke nogen begrænsning i landenes muligheder  \r\n\r\n for at hævde deres suverænitet og territoriale integritet. Hvis indgriben af  \r\n\r\n militær karakter bliver aktuel fra nogen af de to landes side mod sådan  \r\n\r\n ukendt eller fremmed virksomhed, som kan befrygtes at krænke dets  \r\n\r\n territorium, skal det andet lands lufttrafiktjenesteenhed på anmodning, så  \r\n\r\n hurtigt som det af hensyn til flyvesikkerheden er muligt, rømme de nødvendige  \r\n\r\n dele af det fremmede luftrum, hvorover der disponeres, således at den  \r\n\r\n militære indgriben kan gennemføres. </P>  \r\n\r\n<P>Frilæggelse af nødvendige dele af det svenske luftrum skal på tilsvarende  \r\n\r\n måde også ske, når det efter svenske myndigheders bedømmelse er nødvendigt  \r\n\r\n for at gøre det muligt for udenlandsk statsluftfartøj at gøre brug af retten  \r\n\r\n til fri gennemflyvning af luftrummet over svensk territorialfarvand i  \r\n\r\n Øresund. </P>  \r\n\r\n<P>De danske og svenske luftfartsmyndigheder skal i fællesskab udarbejde  \r\n\r\n rutiner for midlertidig overtagelse af lufttrafiktjenesten inden for det  \r\n\r\n luftrum, i hvilket det andet lands lufttrafiktjenesteenhed udøver  \r\n\r\n lufttrafiktjeneste. </P>  \r\n\r\n<P>Artikel 12 </P>  \r\n\r\n<P>I tilfælde af krig, krigsfare eller om det ellers er nødvendigt af  \r\n\r\n nationale sikkerhedsgrunde, kan den ene regering ved skriftlig meddelelse til  \r\n\r\n den anden regering med umiddelbar virkning suspendere eller ophæve retten for  \r\n\r\n det andet lands lufttrafiktjenesteenhed til at udøve lufttrafiktjeneste  \r\n\r\n ifølge denne overenskomst. </P>  \r\n\r\n<P>Flystøj </P>  \r\n\r\n<P>Artikel 13 </P>  \r\n\r\n<P>Med udgangspunkt i nuværende procedure for afvikling af lufttrafikken i  \r\n\r\n området, såvel som ved senere ændringer deraf, skal de respektive landes  \r\n\r\n luftfartsmyndigheder bestræbe sig på, at lufttrafikken inden for rammerne for  \r\n\r\n den nødvendige trafikkapacitet afvikles på en sådan måde, at generne for det  \r\n\r\n andet lands område i støjmæssig henseende begrænses i størst muligt omfang.  \r\n\r\n</P>  \r\n\r\n<P>---------- </P>  \r\n\r\n<P>Til bekræftelse af denne overenskomst har underskrevne befuldmægtigede for  \r\n\r\n regeringerne i Danmark og Sverige undertegnet denne overenskomst. </P>  \r\n\r\n<P>Udfærdiget i Stockholm den 23. januar 1981 i to eksemplarer på dansk og  \r\n\r\n svensk, og således at begge tekster har samme gyldighed. </P>  \r\n\r\n<P>For Danmarks regering </P>  \r\n\r\n<P> <B>Jørgen L. Halck</B>  </P>  \r\n\r\n<P>For Sveriges regering </P>  \r\n\r\n<P> <B>Hans Sandebring</B>  </P>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Udenrigsministeriet, den 8. april 1981  \r\n\r\n</I> </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER>Kjeld Olesen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/07/1981"
        },
        {
            "displayName": "Accession",
            "displayValue": "L19810004864"
        },
        {
            "displayName": "Entydig dokumentidentifikation",
            "displayValue": "CM009100"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "48"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "08/04/1981"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Trafikministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j. nr. 93.D.45."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}