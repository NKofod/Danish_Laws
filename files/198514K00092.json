{
    "id": 108129,
    "title": "1985 BTL 92   BETÆNKNING OVER FORSLAG TIL LOV OM ÆNDRING AF LOV OM LIGE LØN TIL MÆND OG   KVINDER    NR L 92 1985-86, 1. SAMLING BLAD NR 429 ",
    "documentTypeId": "420",
    "isSagsforlobPeriodValid": false,
    "shortName": "1985/1 BTL 92",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 92 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om lige løn til mænd og  \r\n\r\n kvinder <BR>  \r\n\r\n Nr L 92 1985-86, 1. samling Blad nr 429 </P>  \r\n\r\n<P></P>  \r\n\r\n<P>Afgivet af arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19860124 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til arbejdsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Herefter indstiller udvalget lovforslaget til vedtagelse med det af </P>  \r\n\r\n<P>arbejdsministeren stillede og af udvalget tiltrådte </P>  \r\n\r\n<P>ændringsforslag. </P>  \r\n\r\n<P>Udvalget finder det vigtigt, at der sikres kvinder og mænd den reelle </P>  \r\n\r\n<P>ligeløn for faktisk udførelse af arbejdsfunktioner af samme værdi. </P>  \r\n\r\n<P>Derfor er det helt nødvendigt at følge, hvilke begrundelser der </P>  \r\n\r\n<P>resulterer i lønforskelle. </P>  \r\n\r\n<P>Det må fortsat være en bestræbelse at fjerne faktorer, som medfører </P>  \r\n\r\n<P>uacceptable forskelle i lønninger. </P>  \r\n\r\n<P>Endvidere må de situationer, hvor forskellige overenskomster står </P>  \r\n\r\n<P>over for hinanden og giver et forskelligt lønniveau, følges nøje. </P>  \r\n\r\n<P>Ved en sådan løbende vurdering vil det være muligt at få </P>  \r\n\r\n<P>klargjort, hvori faktorer til ulighed i aflønning består. </P>  \r\n\r\n<P>Det fremgår af arbejdsministerens besvarelse af spørgsmål fra </P>  \r\n\r\n<P>udvalget, at retspraksis er veldefineret. </P>  \r\n\r\n<P>Udvalget konstaterer, at der på nuværende tidspunkt kun foreligger få </P>  \r\n\r\n<P>domstolsafgørelser og opmandskendelser, og at disse har fortolket </P>  \r\n\r\n<P>ligelønsbegrebet forskelligt. Derfor vil der fremover være behov </P>  \r\n\r\n<P>for at følge en kommende retspraksis meget nøje. </P>  \r\n\r\n<P>I øvrigt henvises til besvarelserne af udvalgets spørgsmål nr. 1, 6, </P>  \r\n\r\n<P>7 og 9, som er medtaget som bilag til betænkningen. </P>  \r\n\r\n<P>ÆNDRINGSFORSLAG </P>  \r\n\r\n<P>Til § 2 </P>  \r\n\r\n<P>Af arbejdsministeren, tiltrådt af udvalget: </P>  \r\n\r\n<P>Paragraffen affattes således: </P>  \r\n\r\n<P>&#187;§ 2 </P>  \r\n\r\n<P>Loven træder i kraft den 1. marts 1986.&#171; </P>  \r\n\r\n<P>Flemming Jensen (KF) fmd. Henning Andersen (KF) Bo Kristensen </P>  \r\n\r\n<P>(KF) Jette Thomsen (KF) Jens Peter Jensen (V) Tørnæs (V) </P>  \r\n\r\n<P>Bente Juncker (CD) Kofod-Svendsen (KrF) Jytte Andersen (S) </P>  \r\n\r\n<P>Svend Auken (S) Bakholt (S) Søren B. Jørgensen (S) nfmd. Kaj </P>  \r\n\r\n<P>Poulsen (S) Lilli Gyldenkilde (SF) Ole Henriksen (SF) </P>  \r\n\r\n<P>Elisabeth Bruun Olesen (VS) Lone Dybkjær (RV) </P>  \r\n\r\n<P>Partierne FP og FD havde ikke medlemmer i udvalget. </P>  \r\n\r\n<P>0,0 Bilag </P>  \r\n\r\n<P>Nogle af udvalgets spørgsmål til arbejdsministeren og dennes </P>  \r\n\r\n<P>besvarelse heraf </P>  \r\n\r\n<P>Spørgsmål 1: </P>  \r\n\r\n<P>Hvorledes skal arbejdsgiverens forpligtelse til at give lige løn for </P>  \r\n\r\n<P>arbejde af samme værdi til mænd og kvinder nærmere fortolkes? </P>  \r\n\r\n<P>Spørgsmål 6: </P>  \r\n\r\n<P>I bemærkningerne til § 1 står der citeret fra organisationernes </P>  \r\n\r\n<P>fælleserklæring af 16. december 1982: &#187;om to arbejdsfunktioner </P>  \r\n\r\n<P>har samme værdi, må afgøres ud fra en af den almindelige </P>  \r\n\r\n<P>løndannelse uafhængig, direkte vurdering af de pågældende </P>  \r\n\r\n<P>arbejdsgruppers indsats i produktionen . . . </P>  \r\n\r\n<P>Hvorledes fortolker ministeren dette citat fra organisationerne, og </P>  \r\n\r\n<P>vil denne fortolkning blive den fagretligt gældende?&#187; </P>  \r\n\r\n<P>Svar: </P>  \r\n\r\n<P>Fortolkningen af begrebet lige løn for arbejde af samme værdi til </P>  \r\n\r\n<P>mænd og kvinder kan ikke udtømmende fastlægges i lovtekst eller </P>  \r\n\r\n<P>bemærkninger, men må få sit mere præcise indhold ved de </P>  \r\n\r\n<P>afgørelser, der træffes i retspraksis. Det forhold, at det nærmere </P>  \r\n\r\n<P>indhold af en bestemmelse fastlægges ved retspraksis, kendes også </P>  \r\n\r\n<P>fra anden ansættelsesretlig lovgivning, som f.eks. </P>  \r\n\r\n<P>funktionærloven. </P>  \r\n\r\n<P>Dernæst skal det fremhæves, at tilføjelsen af ordene &#187;arbejde af </P>  \r\n\r\n<P>samme værdi&#171; ikke ændrer den hidtidige retstilstand, men blot </P>  \r\n\r\n<P>klargør og præciserer retstilstanden, således som denne bl.a. er </P>  \r\n\r\n<P>beskrevet i den i bemærkningerne omtalte fælleserklæring af 16. </P>  \r\n\r\n<P>december 1982 fra DA, LO og FTF. </P>  \r\n\r\n<P>Dette er taget til efterretning af EF-Domstolen. </P>  \r\n\r\n<P>På denne baggrund kan man om fortolkningen af udtrykket &#187;samme </P>  \r\n\r\n<P>arbejde eller arbejde, der tillægges samme værdi&#171; sige følgende: </P>  \r\n\r\n<P>Der skal ikke kun ydes lige løn for identiske arbejdsfunktioner, men </P>  \r\n\r\n<P>også for arbejde, der til trods for visse forskelle dog har den </P>  \r\n\r\n<P>samme værdi for arbejdsgiveren. Der er således tale om en </P>  \r\n\r\n<P>vurdering af arbejdet snarere end af den enkelte lønmodtager. I </P>  \r\n\r\n<P>fælleserklæringen er det udtrykt på den måde, at spørgsmålet, om </P>  \r\n\r\n<P>to arbejdsfunktioner har samme værdi, må afgøres ud fra en af den </P>  \r\n\r\n<P>almindelige løndannelse uafhængig, direkte vurdering af de </P>  \r\n\r\n<P>pågældende arbejdsgruppers indsats i produktionen. Denne </P>  \r\n\r\n<P>formulering bygger på en voldgiftskendelse fra 1977, der </P>  \r\n\r\n<P>vedlægges. </P>  \r\n\r\n<P>Denne sag drejede sig om, hvorvidt der skulle udbetales samme </P>  \r\n\r\n<P>grundløn for arbejde, der bestod i ved pakkeborde at pakke frugt </P>  \r\n\r\n<P>og grønt med henblik på salg i detailbutikker, og arbejde, der </P>  \r\n\r\n<P>bestod i at bringe det uindpakkede frugt og grønt samt emballage </P>  \r\n\r\n<P>til pakkebordene og transportere de færdige, klargjorte varer bort </P>  \r\n\r\n<P>derfra til videre ekspedition. </P>  \r\n\r\n<P>Den ene type arbejde blev udført af medlemmer af Kvindeligt </P>  \r\n\r\n<P>Arbejderforbund (KAD) til en lavere grundløn end den anden type </P>  \r\n\r\n<P>arbejde, der blev udført af medlemmer af Specialarbejderforbundet </P>  \r\n\r\n<P>i Danmark (SiD). </P>  \r\n\r\n<P>Det blev i kendelsen statueret, at de to gruppers arbejde fandtes, </P>  \r\n\r\n<P>under hensyn til arbejdernes indsats, at være af samme værdi for </P>  \r\n\r\n<P>og i produktionen på arbejdspladsen, og at der derfor i medfør af </P>  \r\n\r\n<P>ligelønsloven burde ydes den samme grundløn til medarbejdere under </P>  \r\n\r\n<P>KAD-overenskomsten som til medarbejdere under SiD-overenskomsten. </P>  \r\n\r\n<P>Loven er imidlertid ikke til hinder for, at der lønmæssigt </P>  \r\n\r\n<P>differentieres ud fra uddannelse, erfaring m.v., der har betydning </P>  \r\n\r\n<P>for arbejdets udførelse. I det hele taget skal det understreges, </P>  \r\n\r\n<P>at loven alene forbyder forskelsbehandling på grund af køn, men </P>  \r\n\r\n<P>ikke forskelsbehandling - heller ikke af mænd og kvinder - som </P>  \r\n\r\n<P>skyldes andre forhold. </P>  \r\n\r\n<P>I øvrigt henvises til besvarelsen af spørgsmål 2. </P>  \r\n\r\n<P>Næstved, den 8. december 1977 </P>  \r\n\r\n<P>Sigurd Wechselmann, amtmand, </P>  \r\n\r\n<P>Formand for statens forligsinstitution </P>  \r\n\r\n<P>i arbejdsstridigheder </P>  \r\n\r\n<P>Ved skrivelse af 28. september 1977 har Fællesforeningen for Danmarks </P>  \r\n\r\n<P>Brugsforeninger (FDB) og Landsorganisationen i Danmark (LO) - på </P>  \r\n\r\n<P>Kvindeligt Arbejderforbunds (KADs) vegne - anmodet mig om en </P>  \r\n\r\n<P>udtalelse om et ligelønsproblem, der ikke har kunnet løses under </P>  \r\n\r\n<P>overenskomstforhandlingerne mellem FDB og KAD Efter en </P>  \r\n\r\n<P>skriftudveksling er sagen blevet forhandlet og det omtvistede </P>  \r\n\r\n<P>arbejde besigtiget i Albertslund den 18. november 1977. </P>  \r\n\r\n<P>På grundlag af det nedenfor citerede protokollat af 12. september </P>  \r\n\r\n<P>1977 skal jeg herefter svare således: </P>  \r\n\r\n<P>Efter en række forhandlinger om fornyelsen af parternes </P>  \r\n\r\n<P>overenskomster af 5. maj 1975 om løn- og arbejdsforhold </P>  \r\n\r\n<P>henholdsvis i og uden for hovedstadsområdet blev der den 12. </P>  \r\n\r\n<P>september 1977 mellem parterne oprettet følgende protokollat: </P>  \r\n\r\n<P>&#187;Ved et møde den 12. september 1977 mellem på den ene side </P>  \r\n\r\n<P>Landsorganisationen i Danmark (LO) og Kvindeligt Arbejderforbund i </P>  \r\n\r\n<P>Danmark (KAD) og på den anden side Fællesforeningen for Danmarks </P>  \r\n\r\n<P>Brugsforeninger (FDB) drøftedes den videre procedure i de pågående </P>  \r\n\r\n<P>forhandlinger om nye overenskomster (betegnet 31.14.0 og 3.15.0) </P>  \r\n\r\n<P>for KAD-medlemmer med beskæftigelse i FDB. </P>  \r\n\r\n<P>Mødets hovedtema var, om KADs medlemmer beskæftiget ved FDBs </P>  \r\n\r\n<P>pakkerier ved centralafdelinger m.v. på grundlag af lov om </P>  \r\n\r\n<P>ligeløn og mæglingsforslaget fra 1973 kan kræve aflønning på linie </P>  \r\n\r\n<P>med Specialarbejderforbundets medlemmer på de samme </P>  \r\n\r\n<P>arbejdspladser. Der opnåedes ikke enighed om dette spørgsmål. </P>  \r\n\r\n<P>Under hensyn hertil enedes man om, at overenskomstforhandlingerne </P>  \r\n\r\n<P>genoptages mellem KAD og FDB på basis af mæglingsforslaget fra </P>  \r\n\r\n<P>april 1977, og at KAD/ LO uafhængigt heraf ønsker spørgsmålet om </P>  \r\n\r\n<P>ligeløn afklaret. Dette kan ske ved, at parterne i fællesskab </P>  \r\n\r\n<P>indhenter et respondum fra en opmand, hvis konklusion parterne vil </P>  \r\n\r\n<P>være bundet af. Parterne er enige om at anmode amtmand S. </P>  \r\n\r\n<P>Wechselmann om at påtage sig hvervet som opmand.&#171; </P>  \r\n\r\n<P>Herefter blev overenskomstforhandlingerne ført videre og afsluttet </P>  \r\n\r\n<P>ved protokollater af 29. september 1977. Disse protokollater </P>  \r\n\r\n<P>indeholder bestemmelser om grundlønnen. Men efter protokollatet af </P>  \r\n\r\n<P>12. september 1977 står det spørgsmål tilbage, om grundlønnen for </P>  \r\n\r\n<P>de medlemmer af KAD, der er beskæftiget i FDBs pakkerier ved </P>  \r\n\r\n<P>centralafdelinger m.v., skal være den samme som den grundløn, der </P>  \r\n\r\n<P>ydes til medlemmer af SiD, som beskæftiges på de samme </P>  \r\n\r\n<P>arbejdspladser. Denne grundløn er aftalt ved en overenskomst af </P>  \r\n\r\n<P>26. april 1977 mellem FDB og SiD. </P>  \r\n\r\n<P>På det således foreliggende grundlag udgør forskellene i </P>  \r\n\r\n<P>grundlønningerne pr. 29. august 1977 følgende beløb i øre pr. </P>  \r\n\r\n<P>time: </P>  \r\n\r\n<pre><font color=gray> \r\n\r\n ---------------------------------------------------------------------  \r\n\r\n                 Hovedstad    Provins  \r\n\r\n ---------------------------------------------------------------------  \r\n\r\n SiD-overenskomsten:   2069        1735  \r\n\r\n KAD-overenskomsten:   1862        1654  \r\n\r\n                    -----------------  \r\n\r\n Forskel:               207         81  \r\n\r\n</font></pre>\r\n\r\n<P>Parterne er enige om, at hovedstads- og provinsoverenskomsterne - </P>  \r\n\r\n<P>bortset fra grundlønssatserne og visse af tillæggene - er </P>  \r\n\r\n<P>identiske og dækker identiske funktioner for så vidt angår det </P>  \r\n\r\n<P>spørgsmål, der her er til behandling. </P>  \r\n\r\n<P>De arbejdsfunktioner, for hvis vedkommende KAD har rejst </P>  \r\n\r\n<P>ligelønskravet, er pakkearbejdet, der udføres af ca. 150 </P>  \r\n\r\n<P>medarbejdere. Hovedområdet herfor er frugt- og grøntpakkerierne </P>  \r\n\r\n<P>ved FDBs centralafdelinger m.v. </P>  \r\n\r\n<P>FDB har beskrevet dette arbejde således: </P>  \r\n\r\n<P>&#187;En væsentlig del af den frugt og de grøntsager, der omsættes i </P>  \r\n\r\n<P>landets brugser, leveres af leverandørerne til FDBs afdelinger </P>  \r\n\r\n<P>uindpakket i hele kasser, sække m.v., og disse varer ompakkes i </P>  \r\n\r\n<P>pakkerierne i detailsalgspakninger. Varerne og den nødvendige </P>  \r\n\r\n<P>emballage bringes til pakkeområdernes pakkeborde af lager- og </P>  \r\n\r\n<P>pakhusarbejdere, der arbejder under SiD-overenskomsten. </P>  \r\n\r\n<P>Medarbejdere under KAD-overenskomsterne tager herefter varerne op på </P>  \r\n\r\n<P>pakkebordene, hvor der ud fra en bestemt arbejdsdeling mellem de </P>  \r\n\r\n<P>medarbejdere, der står ved hvert bord, udføres pakning, vejning og </P>  \r\n\r\n<P>etikettering (hvor dette ikke sker maskinelt). Herefter anbringes </P>  \r\n\r\n<P>de færdige detailsalgspakker stadig af medarbejdere under </P>  \r\n\r\n<P>KAD-overenskomsterne - i modulkasser, og disse sættes på </P>  \r\n\r\n<P>transportpaller. </P>  \r\n\r\n<P>De fyldte paller køres af LPere fra pakkeområdet til </P>  \r\n\r\n<P>centralafdelingens lagerhal, hvorfra den videre ekspedition til </P>  \r\n\r\n<P>butikkerne foregår. </P>  \r\n\r\n<P>Transporten af råvarerne til centralafdelingens lagerhal udføres af </P>  \r\n\r\n<P>LPere. Dette er også tilfældet m.h.t. transporten fra lagerhallen </P>  \r\n\r\n<P>til pakkeområdet og med hensyn til transporten af de detailpakkede </P>  \r\n\r\n<P>varer tilbage til lagerhallen, hvorfra LPere foretager selve </P>  \r\n\r\n<P>ekspeditionsarbejdet og læsning af de lastbiler, der bringer </P>  \r\n\r\n<P>varerne til butikkerne.&#171; </P>  \r\n\r\n<P>Lagerarbejdet for arbejdere under SiD-overenskomsten er beskrevet </P>  \r\n\r\n<P>således: </P>  \r\n\r\n<P>&#187;Varemodtagelse fra lastvogne og jernbanevogne: </P>  \r\n\r\n<P>Varerne læses af vognene med gaffeltruck, hvorefter der finder </P>  \r\n\r\n<P>påpladssætning sted ved hjælp af gaffeltrucks. </P>  \r\n\r\n<P>For så vidt angår frugt og grønt, der skal detailpakkes, gælder, at </P>  \r\n\r\n<P>dette fra vognene bliver bragt til kølerum, hvorfra det </P>  \r\n\r\n<P>transporteres til pakkeområdet og fra pakkeområderne igen - efter </P>  \r\n\r\n<P>pakning - ud til ekspeditionsområderne. Dette arbejde udføres ved </P>  \r\n\r\n<P>hjælp af trucks eller de såkaldte elheste &#187;(elektrisk drevne </P>  \r\n\r\n<P>køretøjer)&#187;. I alt er 15-20 medarbejdere i hele landet beskæftiget  \r\n\r\n</P>  \r\n\r\n<P>med dette arbejde. </P>  \r\n\r\n<P>Det egentlige ekspeditionsarbejde udgør den væsentligste del af </P>  \r\n\r\n<P>LPernes arbejdsfunktioner, der udføres ved hjælp af elheste og i </P>  \r\n\r\n<P>øvrigt således, at ekspedienten på grundlag af forskellige numre i </P>  \r\n\r\n<P>EDB-udskrevne lister finder frem til de varer, der skal </P>  \r\n\r\n<P>ekspederes, læsser disse på paller og krydser varerne af </P>  \r\n\r\n<P>EDB-listerne. Ekspedienten kører herefter den fyldte palle til det </P>  \r\n\r\n<P>såkaldte rankeområde. Fra rankeområdet læsses de fyldte paller ved </P>  \r\n\r\n<P>hjælp af gaffeltrucks i lastbiler, der kører varerne til </P>  \r\n\r\n<P>butikkerne. En del LP-medarbejdere er herudover beskæftiget med </P>  \r\n\r\n<P>modtagelse af tom returemballage (f.eks. tomme modulkasser), </P>  \r\n\r\n<P>rengøring af denne og påpladssætning af den.&#171; </P>  \r\n\r\n<P>For fuldstændigheds skyld er det nævnt, at der udover de nævnte SiD- </P>  \r\n\r\n<P>og KAD-medarbejdere samt overordnede funktionærer tillige findes </P>  \r\n\r\n<P>HK-medarbejdere på centralafdelingernes lagerområder. Disse har </P>  \r\n\r\n<P>kontrolfunktioner samt visse funktioner med opsplitning af hele </P>  \r\n\r\n<P>kolli. Om kønsfordelingen på de nævnte opgaver er det oplyst, at </P>  \r\n\r\n<P>det i alt væsentligt er kvinder, der udfører arbejdet under </P>  \r\n\r\n<P>KAD-overenskomsterne, og at det i alt væsentligt er mænd, der </P>  \r\n\r\n<P>udfører arbejde under SiD-overenskomsten. </P>  \r\n\r\n<P>Der er imidlertid kvinder, der under SiD-overenskomsten udfører </P>  \r\n\r\n<P>finfordelingsarbejde, dvs. arbejde med fordeling af varer fra FDBs </P>  \r\n\r\n<P>landslagre til de enkelte butiksekspeditioner. Undtagelsesvis har </P>  \r\n\r\n<P>der været kvinder beskæftiget med egentligt ekspeditionsarbejde. I </P>  \r\n\r\n<P>disse situationer er der ydet aflønning efter den </P>  \r\n\r\n<P>SiD-overenskomst, der dækker dette arbejde. </P>  \r\n\r\n<P>I de få tilfælde, hvor SiD-medarbejdere undtagelsesvis har udført </P>  \r\n\r\n<P>KAD-arbejde, er der af hensyn til de pågældendes individuelle </P>  \r\n\r\n<P>ansættelsesaftaler ydet aflønning med SiD-løn. </P>  \r\n\r\n<P>Denne fremstilling af arbejdsgangen har KAD ikke bestridt. </P>  \r\n\r\n<P>Ved besigtigelsen af frugt- og grøntpakkeriet i Albertslund er det </P>  \r\n\r\n<P>iagttaget, at de kvindelige arbejderes tempo er relativt hurtigt; </P>  \r\n\r\n<P>dette blev forklaret med, at der arbejdes under en bonusordning. </P>  \r\n\r\n<P>Det blev ligeledes iagttaget, at deres arbejde medfører en særlig </P>  \r\n\r\n<P>fysisk belastning, dels ved arbejdsstillingerne, dels ved </P>  \r\n\r\n<P>anbringelsen af de fyldte modulkasser på transportpallerne. En </P>  \r\n\r\n<P>tilsvarende belastning for de mandlige arbejdere ved deres kørsel </P>  \r\n\r\n<P>og arbejdsoperationer som foran beskrevet er ikke iagttaget. </P>  \r\n\r\n<P>FDB har til støtte for sit standpunkt anført følgende: </P>  \r\n\r\n<P>Mæglingsforslaget af 28. marts 1973 bestemmer i afsnit A I, 1., at </P>  \r\n\r\n<P>der i overenskomstforhold, der omfatter såvel kvinder som mænd, </P>  \r\n\r\n<P>fastsættes de overenskomstmæssige normallønssatser . . . til samme </P>  \r\n\r\n<P>beløb for kvinder som for mænd . . . KAD-overenskomsten omfatter </P>  \r\n\r\n<P>alene kvinder. SiD-overenskomsten har ingen gyldighed på </P>  \r\n\r\n<P>KAD-overenskomstens område. </P>  \r\n\r\n<P>Selv om det kunne statueres, at FDB på grund af årelang praksis var </P>  \r\n\r\n<P>forpligtet til at følge mæglingsforslaget, kan der således ikke </P>  \r\n\r\n<P>heraf udledes nogen forpligtelse for FDB til at yde KADs medlemmer </P>  \r\n\r\n<P>den samme grundlønssats som den, der er fastsat i </P>  \r\n\r\n<P>SiD-overenskomsten. </P>  \r\n\r\n<P>Ligelønsloven forpligter arbejdsgiveren til at yde lige løn for samme </P>  \r\n\r\n<P>arbejde. Det er uden for tvivl, at de medarbejdere, der arbejder </P>  \r\n\r\n<P>under KAD-overenskomsten, ikke udfører det samme arbejde som de </P>  \r\n\r\n<P>medarbejdere, der arbejder under SiD-overenskomsten. </P>  \r\n\r\n<P>Der er derfor heller ikke i lovens ord noget grundlag for at </P>  \r\n\r\n<P>imødekomme KADs krav. </P>  \r\n\r\n<P>Imidlertid er FDB enig i den af Arbejdsgiverforeningen og LO </P>  \r\n\r\n<P>anerkendte opfattelse, at selv om ligelønsloven anvender begrebet </P>  \r\n\r\n<P>&#187;samme arbejde&#171;, må dette opfattes som &#187;arbejde af samme  \r\n\r\n værdi&#171;, </P>  \r\n\r\n<P>således som dette udtryk er anvendt i det EF-direktiv, der er </P>  \r\n\r\n<P>baggrund for ligelønsloven. Men FDB bestrider, at det arbejde, der </P>  \r\n\r\n<P>udføres af medarbejdere under KAD-overenskomsten, har samme værdi </P>  \r\n\r\n<P>som det arbejde, der udføres af medarbejdere under </P>  \r\n\r\n<P>SiD-overenskomsten. Herom har FDB anført følgende: </P>  \r\n\r\n<P>Når der - som her - er tale om sammenligning af arbejdsydelser, der </P>  \r\n\r\n<P>reguleres af forskellige overenskomster, må værdien af disse </P>  \r\n\r\n<P>arbejdsydelser umiddelbart være den pris i kroner og øre, som </P>  \r\n\r\n<P>arbejdsydelserne hver for sig takseres til ved forhandlingerne om </P>  \r\n\r\n<P>de enkelte overenskomster. Skal der gøres afvigelser herfra, må </P>  \r\n\r\n<P>der skulle opstilles sammenligningskriterier. Det må da være den </P>  \r\n\r\n<P>part, der vil gøre afvigelse, der skal opstille disse kriterier og </P>  \r\n\r\n<P>dokumentere, at det herudfra kan statueres, at der foreligger </P>  \r\n\r\n<P>arbejde af samme værdi. Hverken LO eller KAD, der har ønsket denne </P>  \r\n\r\n<P>afvigelse, har opstillet sådanne kriterier og herudfra foretaget </P>  \r\n\r\n<P>en acceptabel sammenligning. </P>  \r\n\r\n<P>Ved en vurdering af arbejdets værdi i den foreliggende sag må man </P>  \r\n\r\n<P>have for øje, at lønnen for henholdsvis pakkearbejdet på </P>  \r\n\r\n<P>centralafdelingen og centralafdelingens lagerarbejde må skulle </P>  \r\n\r\n<P>vurderes for hver af grupperne som helhed. Der har således været </P>  \r\n\r\n<P>en tilbøjelighed i diskussionen til udelukkende at sammenligne </P>  \r\n\r\n<P>pakkearbejdet med det arbejde, LPerne har med råvarer og </P>  \r\n\r\n<P>emballagetil- kørsel til pakkeområdet samt transporten herfra. I </P>  \r\n\r\n<P>alt 15-20 LPere i hele landet er beskæftiget med dette arbejde; </P>  \r\n\r\n<P>der er altså her tale om knap 4 pct. af LPernes forskelligartede </P>  \r\n\r\n<P>lagerarbejde. </P>  \r\n\r\n<P>Det synspunkt har i forhandlingerne været fremført fra LOs og </P>  \r\n\r\n<P>forbundets side, at værdien af arbejdet for forskellige ufaglærte </P>  \r\n\r\n<P>grupper i en virksomhed må forudsættes at være den samme. </P>  \r\n\r\n<P>FDB afviser dette synspunkt, idet det vil medføre kunstige og </P>  \r\n\r\n<P>urimelige konsekvenser både indbyrdes mellem de ufaglærte grupper </P>  \r\n\r\n<P>og i relation til faglærte grupper, som af forskellige årsager </P>  \r\n\r\n<P>ikke har en løn, der er på højde med den løn, der kræves ligeløn </P>  \r\n\r\n<P>med. </P>  \r\n\r\n<P>LO og KAD har gjort gældende, at arbejdet i frugt- og </P>  \r\n\r\n<P>grøntpakkerierne er en samlet arbejdsproces. Den omstændighed, at </P>  \r\n\r\n<P>det dækkes af to forskellige overenskomster, skyldes, at det </P>  \r\n\r\n<P>udføres af medlemmer af to forskellige organisationer. At anføre </P>  \r\n\r\n<P>dette forhold som et argument imod at yde ligeløn forekommer </P>  \r\n\r\n<P>nærmere som en art omgåelse af loven. De to grupper af arbejdere </P>  \r\n\r\n<P>er begge ufaglærte; der er ingen relevant forskel i deres </P>  \r\n\r\n<P>uddannelse og kvalifikationer, og det er i denne sag irrelevant, </P>  \r\n\r\n<P>at LPernes arbejde på den omtvistede arbejdsplads kun udgør 4 pct. </P>  \r\n\r\n<P>af deres samlede arbejde. De kvindelige arbejderes </P>  \r\n\r\n<P>arbejdsbetingelser er - ved den fysiske belastning, arbejdet </P>  \r\n\r\n<P>medfører ringere end de mandliges; deres ansvar er lige så stort </P>  \r\n\r\n<P>som deres mandlige kollegers. Det er i det hele arbejdersidens </P>  \r\n\r\n<P>opfattelse, at grunden til, at der ydes de kvindelige arbejdere en </P>  \r\n\r\n<P>lavere løn end den, der ydes under SiD-overenskomsten, alene er </P>  \r\n\r\n<P>den, at der traditionelt ydes en lavere løn til kvindelige </P>  \r\n\r\n<P>arbejdere. Denne kønsdiskrimination er i strid med, hvad der er </P>  \r\n\r\n<P>tilsigtet såvel med mæglingsforslaget af 25. marts 1973 som ved </P>  \r\n\r\n<P>ligelønsloven af 4. februar 1976. </P>  \r\n\r\n<P>I bemærkningerne til forslaget til lov om ligeløn hedder det bl.a.: </P>  \r\n\r\n<P>&#187;Særligt hvad angår udtrykket &#187;samme arbejde&#171; er dette i  \r\n\r\n Danmark - </P>  \r\n\r\n<P>bl.a. af de implicerede organisationer blevet fortolket så bredt, </P>  \r\n\r\n<P>at en tilføjelse af direktivets udtryk &#187;arbejde, der er blevet </P>  \r\n\r\n<P>tillagt samme værdi&#171; næppe vil indebære nogen reel udvidelse af </P>  \r\n\r\n<P>området for ligeløn i Danmark. </P>  \r\n\r\n<P>I de få tilfælde, hvor der ved en jobklassificering er tillagt et </P>  \r\n\r\n<P>arbejde samme værdi som et andet, vil det helt naturligt være </P>  \r\n\r\n<P>omfattet af bestemmelserne om ligeløn. </P>  \r\n\r\n<P>Danmark tog derfor i forbindelse med vedtagelsen af direktivet </P>  \r\n\r\n<P>forbehold om, at man - af klarhedsgrunde - i den danske </P>  \r\n\r\n<P>følgelovgivning alene ville anvende udtrykket &#187;samme arbejde&#171;.  \r\n\r\n</P>  \r\n\r\n<P>Hertil har såvel Dansk Arbejdsgiverforening som Landsorganisationen </P>  \r\n\r\n<P>henholdt sig, da The Committee of Experts over for regeringen i </P>  \r\n\r\n<P>1977 rejste det spørgsmål, om &#187;ligeløn for samme arbejde&#171; måtte  \r\n\r\n</P>  \r\n\r\n<P>anses for et snævrere begreb end begrebet &#187;ligeløn for arbejde af  \r\n\r\n</P>  \r\n\r\n<P>samme værdi&#171;. </P>  \r\n\r\n<P>Under lovforslagets behandling i folketinget havde </P>  \r\n\r\n<P>arbejdsmarkedsudvalget ønsket en uddybning af dette spørgsmål. </P>  \r\n\r\n<P>Arbejdsministerens svar af 9. december 1975 lyder således: </P>  \r\n\r\n<P>&#187;Udgangspunktet for overvejelserne om, hvilket udtryk man skal </P>  \r\n\r\n<P>anvende, har været ønsket om at bruge samme formulering som i de </P>  \r\n\r\n<P>kollektive overenskomster, således at den ret, der tilsikres efter </P>  \r\n\r\n<P>loven, er den samme som den, de kollektive overenskomster giver. </P>  \r\n\r\n<P>Ved at bruge samme udtryk begge steder opnår man, at der ikke </P>  \r\n\r\n<P>bliver anledning til at fortolke loven på en måde, der adskiller </P>  \r\n\r\n<P>sig fra overenskomsterne. </P>  \r\n\r\n<P>Når direktivet tillige bruger udtrykket &#187;arbejde, som tillægges samme  \r\n\r\n</P>  \r\n\r\n<P>værdi&#171; - uanset at Romtraktatens art. 119 alene taler om &#187;samme  \r\n\r\n</P>  \r\n\r\n<P>arbejde&#171; - må dette ses i lyset af forholdene i enkelte af de </P>  \r\n\r\n<P>øvrige medlemslande, hvor man har set eksempler på, at ligeløn for </P>  \r\n\r\n<P>&#187;samme&#171; arbejde kun er blevet ydet i de sjældne tilfælde, hvor  \r\n\r\n</P>  \r\n\r\n<P>mænd og kvinder udøver nøjagtigt samme arbejdsfunktioner. </P>  \r\n\r\n<P>Kommissionen ønskede at lægge hindringer i vejen for en sådan </P>  \r\n\r\n<P>bogstavelig eller spidsfindig fortolkning - som man ikke kan </P>  \r\n\r\n<P>antage at danske domstole vil anlægge - ved gennem det nævnte </P>  \r\n\r\n<P>udtryk at inddrage de såkaldte jobklassificeringssystemer under </P>  \r\n\r\n<P>direktivets område. Ved sådanne systemer tillægges de enkelte job </P>  \r\n\r\n<P>samme værdi uafhængigt af, om de udføres af mænd eller af kvinder. </P>  \r\n\r\n<P>Sådanne meget formelle og stive systemer anvendes kun lidt i Danmark, </P>  \r\n\r\n<P>og under forberedelserne af lovforslaget har der mellem </P>  \r\n\r\n<P>arbejdsmarkedets parter været enighed om, at erfaringerne har </P>  \r\n\r\n<P>vist, at indførelse af disse i noget videre omfang ikke var </P>  \r\n\r\n<P>ønskelig, idet der er risiko for, at kvinderne bliver anbragt i de </P>  \r\n\r\n<P>lavere klasser. </P>  \r\n\r\n<P>I stedet for at operere med et jobklassificeringssystem er det </P>  \r\n\r\n<P>organisationernes opfattelse, at en reel ligestilling bedre kan </P>  \r\n\r\n<P>tilvejebringes ved de fagretlige instansers og domstolenes </P>  \r\n\r\n<P>fortolkning af det fra overenskomsterne kendte og i loven anvendte </P>  \r\n\r\n<P>udtryk &#187;samme arbejde&#171;. </P>  \r\n\r\n<P>Nogen klassificering af de her omtvistede arbejder har ikke fundet </P>  \r\n\r\n<P>sted. </P>  \r\n\r\n<P>Det spørgsmål, der er forelagt opmanden, vedrører alene </P>  \r\n\r\n<P>ligelønsproblemet i FDBs frugt- og grøntpakkerier ved </P>  \r\n\r\n<P>centralafdelinger m.v. </P>  \r\n\r\n<P>Allerede mæglingsforslaget af 28. marts 1973 gør indgreb i den frie </P>  \r\n\r\n<P>prisdannelse, der har bestemt visse lønforskelle mellem mænd og </P>  \r\n\r\n<P>kvinder. Efter forarbejderne til ligelønsloven af 4. februar 1976 </P>  \r\n\r\n<P>finder opmanden det rigtigt, at det spørgsmål, denne sag drejer </P>  \r\n\r\n<P>sig om, må afgøres ud fra en af den almindelige løndannelse </P>  \r\n\r\n<P>uafhængig, direkte vurdering af de pågældende arbejdergruppers </P>  \r\n\r\n<P>indsats i det omtvistede led af produktionen. </P>  \r\n\r\n<P>Arbejdet i frugt- og grøntpakkerierne har til formål at gøre varerne </P>  \r\n\r\n<P>parat til levering til FDBs butikker. Det udføres af to grupper af </P>  \r\n\r\n<P>ufaglærte arbejdere. </P>  \r\n\r\n<P>Disse gruppers arbejde findes under hensyn til arbejdernes indsats at </P>  \r\n\r\n<P>være af samme værdi for og i produktionen på arbejdspladsen. </P>  \r\n\r\n<P>Derfor finder opmanden, at der i medfør af ligelønsloven bør ydes </P>  \r\n\r\n<P>den samme grundløn til medarbejdere under KAD-overenskomsten som </P>  \r\n\r\n<P>til medarbejdere under SiD-overenskomsten. </P>  \r\n\r\n<P>Wechselmann </P>  \r\n\r\n<P>Spørgsmål 7: </P>  \r\n\r\n<P>Hvorledes sikrer ligelønsloven, at der ved den fagretlige behandling </P>  \r\n\r\n<P>og domstolsbehandlingen af ligelønstvister ydes lige løn for </P>  \r\n\r\n<P>arbejde af samme værdi, når der ikke i lovbemærkningerne er givet </P>  \r\n\r\n<P>nogen fortolkningsbidrag? </P>  \r\n\r\n<P>Svar: </P>  \r\n\r\n<P>Som det fremgår af bemærkningerne til lovforslaget og besvarelsen af </P>  \r\n\r\n<P>spørgsmålene 1 og 6, er der ikke med ændringen af § 1 tilsigtet </P>  \r\n\r\n<P>nogen ændring i den hidtidige retstilstand. Der er alene tale om, </P>  \r\n\r\n<P>at den hidtidige retstilstand skal klargøres og præciseres. </P>  \r\n\r\n<P>Direktivets tekst, hvorefter der skal ydes lige løn for samme </P>  \r\n\r\n<P>arbejde og for arbejde, der tillægges samme værdi, var alene </P>  \r\n\r\n<P>indeholdt i de almindelige bemærkninger til ligelønsloven og ikke </P>  \r\n\r\n<P>i selve lovteksten. Denne uklarhed for borgerne skal efter </P>  \r\n\r\n<P>EF-Domstolens afgørelse rettes. </P>  \r\n\r\n<P>Tilføjelsen af ordene &#187;arbejde af samme værdi&#171; lægger med andre  \r\n\r\n ord </P>  \r\n\r\n<P>ikke noget til den hidtidige retstilstand, og der er derfor ikke </P>  \r\n\r\n<P>anledning til i bemærkningerne at give nogen fortolkningsbidrag. </P>  \r\n\r\n<P>Den hidtidige retstilstand er beskrevet i svaret på spørgsmålene 1 </P>  \r\n\r\n<P>og 6. Hvad angår forholdet mellem den fagretlige og den </P>  \r\n\r\n<P>civilretlige behandling af ligelønstvister henvises til svaret på </P>  \r\n\r\n<P>spørgsmål 2. </P>  \r\n\r\n<P>Spørgsmål 9: </P>  \r\n\r\n<P>Skal det tillægges betydning, at de to arbejdsfunktioner, der </P>  \r\n\r\n<P>sammenlignes, er omfattet af to forskellige kollektive </P>  \r\n\r\n<P>overenskomster? </P>  \r\n\r\n<P>Svar: </P>  \r\n\r\n<P>I forhold til ligelønsloven kræves det af en arbejdsgiver, at alle </P>  \r\n\r\n<P>grupper af ansatte får ligeløn uanset køn. </P>  \r\n\r\n<P>Det fritager derfor ikke en arbejdsgiver fra kravet om ligeløn, at </P>  \r\n\r\n<P>der kan henvises til forskellige overenskomster for forskellige </P>  \r\n\r\n<P>grupper. På den anden side må lønvilkårene for en gruppe </P>  \r\n\r\n<P>lønmodtagere i henhold til en given overenskomst bedømmes som en </P>  \r\n\r\n<P>helhed. Derfor kan det ikke kræves, at 2 forskellige </P>  \r\n\r\n<P>overenskomster er identiske punkt for punkt på det lønmæssige </P>  \r\n\r\n<P>område. </P>  \r\n\r\n<P>Der kan i den forbindelse henvises til bemærkningerne til lov nr. 161 </P>  \r\n\r\n<P>af 12. april 1978 om ligebehandling af mænd og kvinder </P>  \r\n\r\n<P>(Folketingstidende 1977-78, Tillæg A II, sp. 3088-3089). </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198514K00092"
        },
        {
            "displayName": "Entydig dokumentidentifikation",
            "displayValue": "CL005864"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "92"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}